{"id": "8337727", "revid": "123388246", "url": "https://it.wikipedia.org/wiki?curid=8337727", "title": "Oscar Vicente Ojea Quintana", "text": "Biografia.\nOscar Vicente Ojea Quintana \u00e8 nato a Buenos Aires il 15 ottobre 1946.\nFormazione e ministero sacerdotale.\nHa compiuto gli studi ecclesiastici nei seminari minore e maggiore di Buenos Aires e ha conseguito il baccalaureato in teologia presso la Pontificia universit\u00e0 cattolica argentina.\nIl 25 novembre 1972 \u00e8 stato ordinato presbitero per l'arcidiocesi di Buenos Aires nella chiesa di San Benedetto Abate a Buenos Aires da monsignor Juan Carlos Aramburu. In seguito \u00e8 stato vicario parrocchiale delle parrocchie di Maria Regina dal 1973 al 1975, San Jos\u00e9 de Flores dal 1975 al 1977, Nostra Signora della Piet\u00e0 dal 1977 al 1979, San Benedetto Abate dal 1979 al 1981 e San Giuseppe del Patrocinio dal 1981 al 1982. Successivamente \u00e8 stato parroco delle parrocchie di Santa Maddalena Sofia Barat dal 1982 al 1987, Santa Rosa da Lima dal 1987 al 1994 e Nostra Signora del Perpetuo Soccorso, una delle pi\u00f9 popolose di Buenos Aires, dal 1994 al 2006. Ha prestato servizio per diversi mandati come decano della Zona 2. \u00c8 stato anche superiore della comunit\u00e0 al seminario metropolitano di Villa Devoto, consigliere arcidiocesano del Movimento della Famiglia Cristiana, vice-consigliere della segreteria arcidiocesana per la famiglia, membro della commissione arcidiocesana per la preparazione del corso annuale per il clero giovane, membro del consiglio presbiterale e parroco consultore.\nNel settembre del 1995 papa Giovanni Paolo II lo ha nominato prelato d'onore di Sua Santit\u00e0.\nMinistero episcopale.\nIl 24 maggio 2006 papa Benedetto XVI lo ha nominato vescovo ausiliare di Buenos Aires e titolare di Suelli. Ha ricevuto l'ordinazione episcopale il 2 settembre successivo dal cardinale Jorge Mario Bergoglio, arcivescovo metropolita di Buenos Aires, co-consacranti l'arcivescovo emerito di Rosario Eduardo Vicente Mir\u00e1s e l'arcivescovo metropolita di La Plata H\u00e9ctor Rub\u00e9n Aguer. Ha prestato servizio come vicario episcopale della zona centrale dell'arcidiocesi che comprende 52 parrocchie nei decanati di Boca-Barracas, Centro, Nord, Pompei e Once.\nIl 7 ottobre 2009 \u00e8 stato nominato vescovo coadiutore di San Isidro. Il 30 dicembre 2011 \u00e8 succeduto alla medesima sede.\nNel marzo del 2009 e nel maggio del 2019 ha compiuto la visita \"ad limina\".\nDal 7 novembre 2017 \u00e8 presidente della Conferenza episcopale dell'Argentina. In seno alla stessa nel 2011 era stato chiamato a succedere a monsignor Fernando Mar\u00eda Bargall\u00f3 come presidente della commissione episcopale per la Caritas argentina.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8337731", "revid": "785863", "url": "https://it.wikipedia.org/wiki?curid=8337731", "title": "TG2 Salute", "text": "TG2 Salute \u00e8 stata la rubrica di medicina del Tg2 andata in onda su Rai 2, nel periodo 1994-2008 per un totale di 14 edizioni. i conduttori furono, oltre a Luciano Onder, anche alcuni giornalisti, ossia Maria Grazia Capulli, Silvia Vaccarezza, Attilio Romita, Luca Salerno, Maurizio Martinelli, Francesca Nocerino, Maria Concetta Mattei, Manuela Moreno, Guido Barendson e Sandro Petrone. la rubrica andava in onda subito dopo l'edizione della notte del TG2, in cui affianc\u00f2 Medicina 33, rubrica medico-alimentare.\nFu chiusa il 14 settembre 2008 venendo sostituito da \"Appuntamento al cinema\"."}
{"id": "8337733", "revid": "767487", "url": "https://it.wikipedia.org/wiki?curid=8337733", "title": "Suore del Santo Bambino Ges\u00f9", "text": "Le Suore del Santo Bambino Ges\u00f9 (in francese \"S\u0153urs du Saint-Enfant-J\u00e9sus\") sono un istituto religioso femminile di diritto diocesano.\nStoria.\nLa congregazione fu fondata il 27 dicembre 1670 a Reims da Nicolas Roland per l'istruzione delle ragazze povere: per l'organizzazione del nascente istituto Roland si avvalse della collaborazione di due religiose della congregazione delle Suore del Bambino Ges\u00f9 di Rouen, fondate da Nicolas Barr\u00e9.\nNel 1678, alla morte del fondatore, la direzione dell'istituto fu assunta da Giovanni Battista de La Salle, che nel 1679 ottenne il riconoscimento legale delle Suore del Santo Bambino Ges\u00f9 da Luigi XIV.\nLe costituzioni furono approvate da Charles-Maurice Le Tellier, arcivescovo di Reims, il 12 novembre 1683 e l'8 febbraio 1684 le prime suore emisero i voti.\nDurante la Rivoluzione la congregazione inizialmente sopravvisse perch\u00e9 le suore erano considerate secolari, ma nel 1791 le religiose furono disperse dal vescovo costituzionale di Reims, Nicolas Diot, perch\u00e9 si rifiutavano di prestare il giuramento costituzionale.\nLa congregazione torn\u00f2 attiva dopo il 1803 su richiesta delle autorit\u00e0 municipali di Reims: il 2 luglio 1823 ricevette nuove costituzioni dall'arcivescovo Jean-Charles de Coucy e il riconoscimento legale da parte di Carlo X nel 1827.\nNel 1969 fu aperta la loro prima missione in Ciad.\nAttivit\u00e0 e diffusione.\nLe suore si dedicano all'istruzione della giovent\u00f9 e alla cura dei malati.\nOltre che in Francia, le suore sono attive in Ciad; la casa generalizia \u00e8 a Reims.\nNel 1986 l'istituto contava 110 religiose e 20 case."}
{"id": "8337735", "revid": "773636", "url": "https://it.wikipedia.org/wiki?curid=8337735", "title": "Chains on You", "text": "Chains on You \u00e8 un singolo della cantante greco-armena Ath\u012bna Manoukian, pubblicato il 14 febbraio 2020.\nIl brano ha vinto la terza edizione di \"Depi Evratesil\", guadagnando il diritto di rappresentare l'Armenia all'Eurovision Song Contest 2020 prima della cancellazione dell'evento.\nDescrizione.\nIl brano \u00e8 stato presentato per la prima volta dal vivo in occasione della partecipazione della cantante a \"Depi Evratesil 2020\", trionfando nella finale del 15 febbraio 2020. Il brano \u00e8 risultato il pi\u00f9 votato sia dalla giuria armena che dalla giuria internazionale, ed \u00e8 stato il terzo preferito dal televoto.\nLa versione eurovisiva del brano, che vede leggere modifiche alla base strumentale, \u00e8 stata presentata il 13 marzo 2020. Tuttavia, in seguito alla cancellazione dell'evento dovuta alla pandemia di COVID-19, il brano non \u00e8 stato ammesso all'edizione successiva.\nVideo musicale.\nIl videoclip del brano \u00e8 stato pubblicato il 13 marzo 2020 attraverso il canale YouTube dell'Eurovision Song Contest. \u00c8 stato prodotto da Art'ur Manukyan ed \u00e8 stato girato in circa due settimane dopo la finale di \"Depi Evratesil\"."}
{"id": "8337745", "revid": "62004", "url": "https://it.wikipedia.org/wiki?curid=8337745", "title": "Giro del Casentino", "text": "Il Giro del Casentino \u00e8 una corsa in linea maschile di ciclismo su strada, riservata alla categorie Under-23/Elite, che si svolge in Toscana, nei pressi dei comuni costituenti la vallata del Casentino, in provincia di Arezzo.\nCorso per la prima volta nel 1910, \u00e8 stato storicamente aperto ai dilettanti. Dal 2005 al 2011 \u00e8 stato inserito nel calendario dell'UCI Europe Tour come prova di classe 1.2.\nAlbo d'oro.\n\"Aggiornato all'edizione 2019.\"\nStatistiche.\nVittorie per nazione.\n\"Aggiornato all'edizione 2019.\""}
{"id": "8337747", "revid": "1632387", "url": "https://it.wikipedia.org/wiki?curid=8337747", "title": "Aria sulla quarta corda", "text": "L'Aria sulla quarta corda \u00e8 l'arrangiamento di August Wilhelmj del secondo movimento della Suite orchestrale n. 3 in re maggiore, BWV 1068, di Johann Sebastian Bach.\nL'arrangiamento differisce dall'originale in quanto la parte dei primi violini \u00e8 trasposta verso il basso in modo che possa essere suonata interamente sulla corda pi\u00f9 bassa del violino, cio\u00e8 la corda sol, che corrisponde appunto alla quarta corda. \u00c8 suonata da un singolo violino (anzich\u00e9 da tutto il gruppo dei primi violini).\nOriginale di Bach.\nLa terza suite orchestrale in re maggiore di Bach, composta nella prima met\u00e0 del XVIII secolo, ha un\"'Aria\" come secondo movimento, che segue il suo movimento iniziale di ouverture francese. La suite \u00e8 composta da tre trombe, timpani, due oboi, archi (due parti per violino e una parte per viola) e basso continuo. Nel secondo movimento della suite, per\u00f2, suonano solo gli archi e il basso continuo. Questo \u00e8 l'unico movimento della suite in cui tutti gli altri strumenti tacciono.\nLa musica dell\"'Aria\" \u00e8 scritta su quattro pentagrammi, per violino I, violino II, viola e basso continuo. Le linee di melodia intrecciate degli archi nel registro acuto sono in contrasto con la spinta ritmica pronunciata nel basso.\nArrangiamento di Wilhelmj.\nAlla fine del XIX secolo, il violinista August Wilhelmj arrangi\u00f2 il secondo movimento della terza suite orchestrale di Bach per violino e un accompagnamento di archi, pianoforte o organo (armonium). Sulla partitura scrisse \"auf der G-Saite\" (\"sulla corda sol\"), la quarta corda appunto - sul rigo del violino solista, che diede all'arrangiamento il suo soprannome.\nNella versione di Wilhelmj il brano viene trasposto dalla sua tonalit\u00e0 originale (re maggiore) in do maggiore. Quindi la parte dei primi violini viene trasposta pi\u00f9 in basso di un'ottava e affidata a un violino solista che pu\u00f2 suonare l'intera melodia sulla sua corda pi\u00f9 bassa, la corda sol. I segni dinamici aggiunti da Wilhelmj sono pi\u00f9 in linea con un'interpretazione romantica che con l'originale barocco.\nPoich\u00e9 un violino non pu\u00f2 suonare molto forte nel suo registro pi\u00f9 basso, tutte le altre parti della musica di Bach sono state decisamente ridotte nella versione di Wilhelmj: la parte della tastiera deve essere suonata staccato e pianissimo, creando gli effetti di intrecci di melodie e di guida nella parte del basso per poi perdersi. I violini e le viole di accompagnamento suonano in sordina (\"con sordino\") e la parte del basso per violoncelli e contrabbassi deve essere suonata pizzicato e sempre pianissimo, con lo stesso cambiamento di effetto rispetto all'originale di Bach.\nPi\u00f9 tardi circol\u00f2 una storia spuria secondo cui la melodia doveva sempre essere suonata solo sulla corda sol. La parte di violino solista degli arrangiamenti di Wilhelmj viene talvolta suonata sul violoncello piccolo.\nCome risultato della popolarit\u00e0 del pezzo, \"sulla quarta corda\" rimase il nome di vari arrangiamenti indipendentemente dal fatto che fosse coinvolto o meno uno strumento a corda suonato sulla quarta corda. La maggior parte di queste versioni hanno in comune il fatto che la melodia originale dei primi violini \u00e8 suonata nel registro basso di uno strumento solista, accompagnata da un abbassamento di volume del materiale delle altre parti del pezzo di Bach, anche se occasionalmente versioni che rimangono pi\u00f9 in linea con l'originale di Bach possono avere lo stesso nome."}
{"id": "8337749", "revid": "62004", "url": "https://it.wikipedia.org/wiki?curid=8337749", "title": "Team Sunweb 2017", "text": "Questa voce raccoglie le informazioni riguardanti la squadra ciclistica Team Sunweb nelle competizioni ufficiali della stagione 2017.\nPalmar\u00e8s.\nCampionati mondiali.\n\"Nota: nei campionati mondiali gli atleti gareggiano rappresentando la propria federazione, e non la squadra di appartenenza.\"\nClassifiche UCI.\nCalendario mondiale UCI.\nPiazzamenti dei corridori del Team Sunweb nella classifica individuale dell'UCI World Tour 2017.\nLa squadra Team Sunweb ha chiuso in quarta posizione con 8\u00a0033 punti."}
{"id": "8337750", "revid": "404449", "url": "https://it.wikipedia.org/wiki?curid=8337750", "title": "Ci entro dentro", "text": "Ci entro dentro \u00e8 il primo album in studio del rapper italiano Junior Cally, pubblicato il 2 novembre 2018."}
{"id": "8337758", "revid": "1718925", "url": "https://it.wikipedia.org/wiki?curid=8337758", "title": "Permette? Alberto Sordi", "text": "Permette? Alberto Sordi \u00e8 un film per la televisione biografico diretto da Luca Manfredi.\nIl film narra dei venti anni della vita di Alberto Sordi, dal 1937 al 1957, dagli esordi alla celebrit\u00e0, ripercorrendo le amicizie, gli amori e la sua carriera; la pellicola \u00e8 una delle iniziative programmate per il centenario della nascita dell'attore romano.\nTrama.\nAlberto Sordi viene licenziato dall'hotel in cui lavora come usciere a Milano perch\u00e9 secondo il direttore avrebbe importunato Vittorio De Sica e si sarebbe presentato in ritardo pi\u00f9 di una volta. Poco dopo viene espulso dall'Accademia dei filodrammatici a causa del suo accento romano e torna cos\u00ec a Roma. Trova lavoro come comparsa a Cinecitt\u00e0 apparendo nel film kolossal \"Scipione l'Africano\" in un ruolo da generico di un soldato romano (1937). Successivamente vince un provino per il doppiaggio di Oliver Hardy, della coppia Stanlio e Ollio, debutta a teatro nella compagnia di Aldo Fabrizi ed inizia a lavorare nei variet\u00e0 e per la radio venendo notato anche da De Sica che prima lo aveva snobbato e che gli proporr\u00e0 la trasposizione cinematografica di uno dei suoi personaggi in \"Mamma mia, che impressione!\", il suo primo film da protagonista assoluto (1951). In quegli anni Sordi far\u00e0 amicizia con l'altro esordiente Federico Fellini, che segner\u00e0 l'inizio della sua celebrit\u00e0, avr\u00e0 una relazione con Andreina Pagnani, di 15 anni pi\u00f9 grande di lui, e affronter\u00e0 la morte dei genitori rimanendo addolorato soprattutto per la perdita della cara mamma.\nDistribuzione.\nIl film \u00e8 stato distribuito come evento speciale nelle sale cinematografiche italiane nei soli giorni 24, 25 e 26 febbraio 2020 per poi essere trasmesso in prima serata su Rai Uno il 24 marzo 2020.\nAscolti.\nAlla prima visione televisiva, il film ha totalizzato 4.226.000 telespettatori, pari al 15,1% di share.\nCasi mediatici.\nIl cugino di Sordi, Igor Righetti, critica il film in ogni suo aspetto, dichiarando al Corriere della Sera:"}
{"id": "8337763", "revid": "404449", "url": "https://it.wikipedia.org/wiki?curid=8337763", "title": "Ricercato (album)", "text": "Ricercato \u00e8 il secondo album in studio del rapper italiano Junior Cally, pubblicato il 6 settembre 2019.\nIl 28 febbraio 2020 \u00e8 uscita una riedizione speciale dell'album dal titolo \"Ricercato? No grazie\", contenente anche il singolo \"No grazie\" presentato al Festival di Sanremo 2020 e altri tre brani inediti."}
{"id": "8337764", "revid": "1310927", "url": "https://it.wikipedia.org/wiki?curid=8337764", "title": "Ivan Vukadinovi\u0107", "text": "Carriera.\nHa giocato nella massima serie dei campionati serbo e rumeno."}
{"id": "8337765", "revid": "1887796", "url": "https://it.wikipedia.org/wiki?curid=8337765", "title": "Charles Haldat", "text": ""}
{"id": "8337768", "revid": "486946", "url": "https://it.wikipedia.org/wiki?curid=8337768", "title": "Roma-Viterbo", "text": ""}
{"id": "8337786", "revid": "767487", "url": "https://it.wikipedia.org/wiki?curid=8337786", "title": "A Wild Goose Chase (film 1919 Beaumont)", "text": "A Wild Goose Chase \u00e8 un film muto del 1919 diretto da Harry Beaumont. Film drammatico su una spedizione artica, aveva come interpreti Hazel Daly, Sidney Ainsworth, Chester Barnett, Matt Moore.\nProduzione.\nIl film fu prodotto dalla Triangle Film Corporation.\nDistribuzione.\nDistribuito dalla Triangle Distributing, il film usc\u00ec nelle sale statunitensi il 2 marzo 1919. In Francia, fu distribuito il 14 aprile 1922 con il titolo \"Les Drames d'une exp\u00e9dition polaire\".\nNon si conoscono copie ancora esistenti della pellicola che viene considerata presumibilmente perduta."}
{"id": "8337795", "revid": "1310927", "url": "https://it.wikipedia.org/wiki?curid=8337795", "title": "Walter Fern\u00e1ndez Balufo", "text": "Carriera.\nHa giocato nella massima serie dei campionati ungherese, belga, rumeno e greco."}
{"id": "8337796", "revid": "1604512", "url": "https://it.wikipedia.org/wiki?curid=8337796", "title": "Tapuyas", "text": ""}
{"id": "8337798", "revid": "322321", "url": "https://it.wikipedia.org/wiki?curid=8337798", "title": "Rogelio Cabrera L\u00f3pez", "text": "Biografia.\nRogelio Cabrera L\u00f3pez \u00e8 nato a Santa Catarina il 24 gennaio 1951.\nFormazione e ministero sacerdotale.\nHa studiato lettere, filosofia e teologia al seminario di Santiago de Quer\u00e9taro dal 1961 al 1969. Ha terminato la sua formazione teologica a Roma con una laurea in teologia presso la Pontificia Universit\u00e0 Gregoriana.\nIl 17 novembre 1978 \u00e8 stato ordinato presbitero nella chiesa parrocchiale di Santa Caterina. Ha proseguito gli studi a Roma, concludendoli nel 1981 con la laurea in Sacra Scrittura presso il Pontificio Istituto Biblico. In seguito \u00e8 stato prefetto degli studi del seminario maggiore di Santiago de Quer\u00e9taro dal 1980 al 1984; assistente diocesano del Movimento della famiglia cristiana dal 1981 al 1992; parroco della parrocchia di Nostra Signora della Pace a Santiago de Quer\u00e9taro dal 1984 al 1990; decano di Santo Ni\u00f1o de la Salud dal 1985 al 1987; coordinatore diocesano del Piano pastorale dal 1989 al 1996; membro del collegio dei consultori dal 1989 al 1996; parroco della parrocchia di Nostra Signora del Perpetuo Soccorso dal 1990 al 1996 e vicario episcopale per la pastorale e docente in seminario dal 1992 al 1996.\nMinistero episcopale.\nIl 30 aprile 1996 papa Giovanni Paolo II lo ha nominato vescovo di Tac\u00e1mbaro. Ha ricevuto l'ordinazione episcopale il 30 maggio successivo nella cattedrale di San Girolamo a Tac\u00e1mbaro dall'arcivescovo Girolamo Prigione, nunzio apostolico in Messico, co-consacranti l'arcivescovo metropolita di Morelia Alberto Su\u00e1rez Inda e il vescovo di Quer\u00e9taro Mario de Gasper\u00edn Gasper\u00edn.\nIl 16 luglio 2001 lo stesso papa Giovanni Paolo II lo ha nominato vescovo di Tapachula.\nL'11 settembre 2004 papa Giovanni Paolo II lo ha nominato vescovo di Tuxtla Guti\u00e9rrez. Il 25 novembre 2006 papa Benedetto XVI ha elevato la diocesi a sede metropolitana e lo ha nominato suo primo arcivescovo metropolita.\nIl 3 ottobre 2012 lo stesso papa Benedetto XVI lo ha nominato arcivescovo metropolita di Monterrey. Ha preso possesso dell'arcidiocesi il 5 dicembre successivo.\nNel maggio del 2014 ha compiuto la visita \"ad limina\".\nDal 20 luglio 2018 all'11 maggio 2019 \u00e8 stato anche amministratore apostolico di Tampico.\nDal 13 novembre 2018 \u00e8 presidente della Conferenza dell'episcopato messicano. In seno alla stessa \u00e8 stato presidente della commissione episcopale per la pastorale biblica dal 1997 al 2000; rappresentante della regione pastorale del Pacifico del Sud, membro delle commissioni per la pastorale biblica e per la pastorale sociale dal 2004 al 2006 e rappresentante della provincia ecclesiastica del Chiapas e membro del consiglio di presidenza dal 2007 al 2009.\nDal 10 marzo 2021 \u00e8 membro della Pontificia commissione per l'America Latina. Dal successivo 30 marzo al 17 novembre \u00e8 anche amministratore apostolico di Ciudad Victoria.\nOltre allo spagnolo e alle lingue classiche, parla inglese, italiano e francese.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8337807", "revid": "799790", "url": "https://it.wikipedia.org/wiki?curid=8337807", "title": "Joshua Wong (regista)", "text": ""}
{"id": "8337809", "revid": "799790", "url": "https://it.wikipedia.org/wiki?curid=8337809", "title": "Othniel Wong", "text": ""}
{"id": "8337810", "revid": "799790", "url": "https://it.wikipedia.org/wiki?curid=8337810", "title": "Nelson Wong", "text": ""}
{"id": "8337812", "revid": "1513836", "url": "https://it.wikipedia.org/wiki?curid=8337812", "title": "Ulrikke Brandstorp", "text": "Dopo aver vinto il Melodi Grand Prix 2020, avrebbe dovuto rappresentare la Norvegia all'Eurovision Song Contest 2020 con il brano \"Attention\", manifestazione successivamente annullata a causa della pandemia di COVID-19 del 2020 in Europa.\nBiografia.\nNata a Skjeberg, localit\u00e0 del comune di Sarpsborg, ha mosso i suoi primi passi nel mondo della musica partecipando ad alcune produzioni locali di \"Pippi Calzelunghe\" e \"Reisen til Julestjernen\". Inoltre tra il 2011 e il 2013 ha preso parte alla tourn\u00e9e norvegese di \"The Show Must Go On II\" e \"The Thrill of Michael Jackson\".\nNel 2013 ha preso parte alla versione norvegese di \"Idol\", non raggiungendo la finale, e due anni dopo ha partecipato a \"The Voice - Norges beste stemme\", nella squadra di Hanne S\u00f8rvaag, venendo per\u00f2 eliminata in semifinale.\nPochi anni dopo prende parte al Melodi Grand Prix 2017, la selezione norvegese per l'Eurovision Song Contest, piazzandosi quarta con il suo inedito \"Places\". Nel 2020 ha ritentato la selezione norvegese proponendo il brano \"Attention\". Nella finale del 15 febbraio il voto del pubblico l'ha decretata vincitrice, rendendola di diritto la rappresentante nazionale all'Eurovision Song Contest 2020 a Rotterdam. Il singolo eurovisivo ha raggiunto la 3\u00aa posizione nella classifica norvegese ed \u00e8 stato certificato disco di platino con oltre unit\u00e0 vendute a livello nazionale. In seguito all'annullamento dell'evento due mesi prima a causa della pandemia di COVID-19, Ulrikke ha declinato l'offerta di NRK di partecipare alla finale del successivo Melodi Grand Prix, confermando tuttavia che si sarebbe esibita come interval act."}
{"id": "8337813", "revid": "406204", "url": "https://it.wikipedia.org/wiki?curid=8337813", "title": "Cultura germanica", "text": ""}
{"id": "8337815", "revid": "465169", "url": "https://it.wikipedia.org/wiki?curid=8337815", "title": "Attention (Ulrikke Brandstorp)", "text": "Attention \u00e8 un singolo della cantante norvegese Ulrikke Brandstorp, pubblicato il 31 gennaio 2020 da Ulrikke Records.\nDopo aver vinto il Melodi Grand Prix 2020 avrebbe dovuto rappresentare la Norvegia all'Eurovision Song Contest 2020, prima che l'evento venisse cancellato a causa della pandemia di COVID-19.\nComposizione e pubblicazione.\nIn un'intervista al quotidiano norvegese \"Dagsavisen\" la cantante ha raccontato di aver incontrato Christian Ingebrigtsen durante il programma \"Allsang p\u00e5 Grensen\" nell'estate del 2019, per poi incontrare Kjetil M\u00f8rland nell'autunno dello stesso anno attraverso Ingebrigtsen. I tre hanno quindi deciso di scrivere il brano che \u00e8 stato registrato nel 2019 per essere inviato all'emittente norvegese NRK per prendere parte al Melodi Grand Prix 2020. Il singolo \u00e8 stato pubblicato il 31 gennaio 2020 dall'etichetta omonima della cantante, Ulrikke Records, in formato digitale e streaming, ed \u00e8 stato prodotto da Ingebrigtsen e M\u00f8rland stessi. Successivamente la cantante ha pubblicato anche la versione acustica dal vivo il 7 febbraio 2020, e il remix del disc jockey tedesco Klaas Gerling il 15 maggio 2020.\nDescrizione.\nMelodicamente il brano si presenta come una sentimental ballad dove prevalgono strumenti come il violino e il violoncello. Il testo, interamente in inglese, parla delle \"strane\" azioni che si compiono pur di ricevere l'attenzione di qualcun altro e si domanda se sia o meno giusto cambiare per amore."}
{"id": "8337824", "revid": "300067", "url": "https://it.wikipedia.org/wiki?curid=8337824", "title": "Marko Spica", "text": ""}
{"id": "8337830", "revid": "144796", "url": "https://it.wikipedia.org/wiki?curid=8337830", "title": "Carlo Giuseppe di Ligne", "text": ""}
{"id": "8337832", "revid": "767487", "url": "https://it.wikipedia.org/wiki?curid=8337832", "title": "Roekiah", "text": "Fu una delle prime star propriamente dette del cinema indonesiano, venendo spesso accreditata come Miss Roekiah. Figlia di teatranti, dai quali venne avviata alla sua carriera da attrice all'et\u00e0 di sette anni, nel 1932 divenne famosa a Batavia, nelle Indie orientali olandesi (oggi Giacarta, Indonesia), come cantante \"kroncong\" e attrice teatrale. In questo periodo conobbe inoltre Kartolo, che spos\u00f2 nel 1934. I due recitarono nel film del 1937 \"Terang Boelan\" di Albert Balink, ma non come coppia: lui infatti fu la spalla comica, mentre lei vera e propria protagonista con Rd Mochtar, che rappresentavano i due giovani amanti.\nIn seguito all'enorme successo commerciale dell'opera, la Tan's Film decise di acquisirne il cast e la troupe, con i quali realizz\u00f2, mantenendo invariati i ruoli e il sistema dei personaggi, \"Fatima\" nel 1938. Roekiah e Mochtar recitarono in altre due pellicole prima dell'abbandono dell'azienda di lui nel 1940; ciononostante, ormai avevano acquisito una popolarit\u00e0 tale da diventare la coppia cinematografiche pi\u00f9 nota della colonia. Il sostituto di Mochtar, Rd Djoemala, fu con Roekiah in quattro lungometraggi, tutti di minor successo. Dopo che i giapponesi invasero le Indie nel 1942, ella ricopr\u00ec solo un altro ruolo cinematografico prima di morire precocemente per malattia; la maggior parte del suo tempo di fatto lo aveva passato intrattenendo le forze nipponiche."}
{"id": "8337834", "revid": "767487", "url": "https://it.wikipedia.org/wiki?curid=8337834", "title": "The Little Rowdy", "text": "The Little Rowdy \u00e8 un film muto del 1919 diretto da Harry Beaumont.\nProduzione.\nIl film fu prodotto dalla Triangle Film Corporation.\nDistribuzione.\nDistribuito dalla Triangle Distributing, il film usc\u00ec nelle sale statunitensi il 27 aprile 1919.\nNon si conoscono copie ancora esistenti della pellicola che viene considerata presumibilmente perduta."}
{"id": "8337838", "revid": "1186766", "url": "https://it.wikipedia.org/wiki?curid=8337838", "title": "Bugatti Tipo 13 Brescia", "text": ""}
{"id": "8337844", "revid": "1983214", "url": "https://it.wikipedia.org/wiki?curid=8337844", "title": "Apatorhamphus", "text": "Apatorhamphus (il cui nome significa \"muso ingannevole\") \u00e8 un genere estinto di pterosauro pterodactyloide azhdarchoide vissuto nel Cretaceo medio (Albiano-Cenomaniano), in quelli che oggi sono i Kem Kem Beds del Marocco. Il genere contiene una singola specie, \"A. gyrostega\", conosciuto solo per un frammento del muso, e si stima che la sua apertura alare fosse di 3-7 metri (9,8-22,9 piedi). Potrebbe rappresentare un genere di Chaoyangopteridae.\nStoria e denominazione.\nDurante una visita nel 2016 alla miniera di fosfato di Tafilalt sull'altopiano di Aferdou N'Chaft, vicino a Hassi el Begaa, a Er Rachidia, il paleontologo britannico David Michael Martill acquist\u00f2 un frammento della mascella di uno pterosauro dai minatori. Quest'ultimi avevano scavato un tunnel in un sottile strato contenente fossili sul bordo di una cava e, i cui fossili venivano venduti sul mercato nero.\nNel 2020, \"Apatoramphus gyrostega\" \u00e8 stato nominato e descritto da James McPhee, Nizar Ibrahim, Alex Kao, David M. Unwin, Roy Smith e David M. Martill. Il nome del genere deriva dalla parola greca \"apatos\" ossia \"ingannevole\", e \"ramphos\" ossia \"muso\", in riferimento alle difficolt\u00e0 che si sono incontrate nel determinare se il frammento fosse una mascella o una mandibola. Il nome della specie, \"gyrostega\", \u00e8 una combinazione delle parole greche \"gyros\" ossia \"arrotondato\", e \"steg\u00e8\" ossia \"tetto\", in riferimento alla sezione trasversale rotonda della parte superiore del muso.\nL'olotipo, FSAC-KK 5010 , \u00e8 stato ritrovato all'interno dei Kem Kem Beds del Marocco, che risalgono all'Albiano-Cenomaniano (Cretaceo medio). L'olotipo \u00e8 costituito solo da un frammento del muso. \nMartill rifer\u00ec alla specie vari esemplari precedenti scoperti. Questo riguarda gli esemplari FSAC-KK 5011, FSAC-KK 5012 e FSAC-KK 5013, trovati a Begaa in Marocco; l'esemplare FSAC-KK 5014, anch'esso facente parte di una collezione marocchina ma di origine sconosciuta; l'esemplare BSP 1993 IX 338, un frammento del muso ritrovato nel 1993, segnalato nel 1999 e assegnato ad \"Alanqa\" nel 2010; e l'esemplare CMN 50859, una mandibola identificata nel 2011 come possibile membro di Dsungaripteroidea."}
{"id": "8337846", "revid": "1784938", "url": "https://it.wikipedia.org/wiki?curid=8337846", "title": "Modernismo cristiano", "text": ""}
{"id": "8337847", "revid": "729019", "url": "https://it.wikipedia.org/wiki?curid=8337847", "title": "Carlo Borromeo del Liechtenstein", "text": "Fu Feldmaresciallo dell'esercito imperiale.\nBiografia.\nInfanzia.\nCarlo era il figlio secondogenito del principe ereditario Emanuele del Liechtenstein (1700-1771) e di sua moglie, la principessa Maria Anna di Dietrichstein (1707-1777). Suo fratello era il principe sovrano Francesco Giuseppe I del Liechtenstein.\nCarriera militare.\nSin da giovane intraprese la carriera militare unendosi all'esercito imperiale nel corpo di cavalleria. Prest\u00f2 servizio nei Paesi Bassi nel 1747 nell'ambito della guerra di successione austriaca. Ebbe modo di distinguersi nuovamente sul campo nella guerra dei sette anni. Nel 1757 venne nominato colonnello dopo essere stato gravemente ferito nella battaglia di Reichenberg. Tornato sul campo di battaglia, prese parte alla conquista di Schweidnitz e fu uno dei primi a penetrare in citt\u00e0. Come premio per la sua condotta irreprensibile e per il valore dimostrato, venne inviato a Vienna ad annunciare la vittoria della battaglia all'imperatrice Maria Teresa d'Austria, la quale lo ricompens\u00f2 con la concessione dell'Ordine del Toson d'oro. In quello stesso anno divenne anche proprietario del 1\u00ba reggimento dragoni e comandante militare della citt\u00e0 di Vienna.\nFeldmaresciallo.\nNel 1758 venne nominato feldmaresciallo luogotenente e nel 1760 raggiunse il grado di feldmaresciallo. Nel 1765 venne nominato ispettore generale della cavalleria dell'esercito imperiale. Nel 1771 fu comandante generale di Pressburg e nel 1775 divenne comandante generale in Bassa Austria.\nDurante la guerra di successione bavarese nel 1778/79 ottenne la promozione a generale di cavalleria, con al comando un'armata di 28.000 cavalieri, con i quali blocc\u00f2 l'ingresso dei suoi avversari sul campo in Baviera. Si un\u00ec in seguito con le sue forze a quelle del maresciallo von Laudon.\nMatrimonio.\nCarlo Borromeo del Liechtenstein spos\u00f2 nel 1761 la principessa Eleonora di \u00d6ttingen-Spielberg (1745-1812), la quale fu pure una confidente di Giuseppe II. Il matrimonio della coppia and\u00f2 a costituire la cosiddetta \"linea carolina\" della casata dei principi del Liechtenstein che da lui appunto prende il nome.\nUltimi anni e morte.\nIl principe fu uno dei pi\u00f9 stretti confidenti di Giuseppe II del Sacro Romano Impero e lo sostenne in molte delle sue scelte politiche. Nel 1788, durante la guerra contro i turchi, ottenne il comando di un corpo di 36.000 uomini in Croazia. Venne coinvolto nell'assedio di Dubitza, dove ad ogni modo gli imperiali non riuscirono ad avere la meglio a causa dei rinforzi ottenuti dagli avversari. A causa dell'irrequietezza del suo carattere e del continuo impegno lavorativo, gravemente malato, cerc\u00f2 guarigione nella citt\u00e0 termale di Petrinia, dove per\u00f2 le sue condizioni peggiorarono. Ritornato a Vienna, mor\u00ec pochi mesi dopo.\nAffiliato alla massoneria, membro della loggia viennese \"Zum heiligen Joseph\", il principe fu Protettore dell'Ordine dei Fratelli di San Giovanni l'Evangelista d'Asia in Europa, un'Obbedienza massonica tedesca fondata nel 1782 dopo il Convento di Wilhelmsbad da Hans Heinrich von Ecker und Eckhoffen e da suo fratello Hans Karl von Ecker und Eckhoffen.\nDiscendenza.\nCarlo Borromeo del Liechtenstein e la principessa Eleonora di \u00d6ttingen-Spielberg ebbero:"}
{"id": "8337852", "revid": "93556", "url": "https://it.wikipedia.org/wiki?curid=8337852", "title": "Eugenio Arellano Fern\u00e1ndez", "text": "Biografia.\nEugenio Arellano Fern\u00e1ndez \u00e8 nato a Corella il 13 novembre 1944.\nFormazione e ministero sacerdotale.\nDa giovane ha scoperto la sua vocazione al presbiterato e ha deciso di entrare nella congregazione dei missionari comboniani del Cuore di Ges\u00f9 a Moncada. Il 15 agosto 1968 ha emesso la professione solenne. Si \u00e8 poi trasferito in Portogallo per gli studi di filosofia e a Parigi per quelli di teologia.\nIl 18 dicembre 1972 \u00e8 stato ordinato presbitero. Dopo la sua ordinazione ha prestato servizio come educatore in una casa della sua congregazione a Barcellona. Cinque anni \u00e8 stato inviato come missionario nel vicariato apostolico di Esmeraldas, in Ecuador. Ha iniziato a operare nel cantone di San Lorenzo della provincia di Esmeraldas. Nel 1982 \u00e8 stato nominato parroco della parrocchia di Santa Marianita a Esmeraldas e in seguito \u00e8 stato superiore provinciale dei comboniani dell'Ecuador e della Colombia. Pi\u00f9 tardi \u00e8 tornato a Parigi per assumere gli incarichi di superiore e formatore degli studenti di teologia della sua congregazione.\nMinistero episcopale.\nIl 1\u00ba giugno 1995 papa Giovanni Paolo II lo ha nominato vicario apostolico di Esmeraldas e vescovo titolare di Celle di Proconsolare. Ha ricevuto l'ordinazione episcopale il 20 agosto successivo dall'arcivescovo Francesco Canalini, nunzio apostolico in Ecuador, co-consacranti l'arcivescovo metropolita di Portoviejo Jos\u00e9 Mario Ruiz Navas e il vescovo ausiliare di Guayaquil Olindo Natale Spagnolo Martellozzo.\nNell'ottobre del 2008 e nel settembre del 2017 ha compiuto la visita \"ad limina\".\nDal 28 aprile 2017 all'11 novembre 2020 \u00e8 stato presidente della Conferenza episcopale dell'Ecuador.\nIl 5 luglio 2021 papa Francesco accoglie la sua rinuncia al governo pastorale del vicariato di Esmeraldas per raggiunti limiti di et\u00e0.\nGenealogia episcopale.\nLa genealogia episcopale \u00e8:"}
{"id": "8337869", "revid": "1604512", "url": "https://it.wikipedia.org/wiki?curid=8337869", "title": "Accoppiamento selettivo", "text": ""}
{"id": "8337872", "revid": "1442080", "url": "https://it.wikipedia.org/wiki?curid=8337872", "title": "The Roop", "text": "The Roop \u00e8 un gruppo musicale lituano composto dal cantante e tastierista Vaidotas Valiukevi\u010dius, dal batterista Robertas Baranauskas e dal chitarrista Mantas Bani\u0161auskas.\nAvrebbero dovuto rappresentare la Lituania all'Eurovision Song Contest 2020 con il brano \"On Fire\", poi cancellato a causa della pandemia di COVID-19. In seguito alla vittoria a \"Pabandom i\u0161 naujo!\" sono stati riconfermati come rappresentanti nazionali all'edizione del 2021 con il brano \"Discoteque\".\nCarriera.\nIl gruppo si \u00e8 formato a Vilnius a novembre 2014. I tre componenti erano gi\u00e0 attivi nell'ambito musicale, e il cantante Vaidotas Valiukevi\u010dius aveva gi\u00e0 lavorato come attore e come presentatore televisivo. Il loro album di debutto \"To Whom It May Concern\" \u00e8 uscito nel 2015 su etichetta discografica DK Records.\nNel 2017 hanno partecipato alla selezione lituana per l'Eurovision Song Contest presentando il brano \"Yes, I Do\" e piazzandosi terzi. Hanno ritentato la selezione nazionale due anni dopo proponendo \"On Fire\". Prima della finale il brano ha raggiunto la top 10 della classifica lituana dei singoli. Nella serata finale, che \u00e8 stata trasmessa dal vivo il 15 febbraio 2020, sono risultati i chiari vincitori sia per le giurie che per il televoto: hanno infatti ottenuto pi\u00f9 del triplo dei voti rispetto alla seconda classificata dal pubblico. Grazie alla loro vittoria alla selezione, sono diventati di diritto i rappresentanti lituani all'Eurovision Song Contest 2020 a Rotterdam, nei Paesi Bassi. Tuttavia, il 18 marzo 2020 l'evento \u00e8 stato cancellato a causa della pandemia di COVID-19. Il brano ha raggiunto la prima posizione della classifica lituana nella settimana successiva alla vittoria.\nNel gennaio successivo The Roop sono stati confermati fra i partecipanti a Pabandom i\u0161 naujo! 2021 con il loro nuovo inedito \"Discoteque\", numero uno nella Singl\u0173 Top 100. Avendo vinto l'edizione precedente, l'emittente LRT ha offerto al gruppo l'accesso diretto alla finale. Nella serata finale, trasmessa il 6 febbraio 2021, sono risultati nuovamente i vincitori sia per le giurie che per il televoto: ottenendo un netto margine di pi\u00f9 di televoti rispetto al secondo classificato nonch\u00e9 il punteggio massimo da tutti e sette i giurati, sono diventati per la seconda volta consecutiva i rappresentanti lituani all'Eurovision Song Contest 2021 a Rotterdam, nei Paesi Bassi. Nel maggio successivo, dopo essersi qualificati dalla prima semifinale, The Roop si sono esibiti nella finale eurovisiva, dove si sono piazzati all'8\u00ba posto su 26 partecipanti con 220 punti totalizzati, regalando alla Lituania il suo miglior risultato dall'edizione del 2006."}
{"id": "8337874", "revid": "1924342", "url": "https://it.wikipedia.org/wiki?curid=8337874", "title": "On Fire (The Roop)", "text": "On Fire \u00e8 un singolo del gruppo musicale lituano The Roop, pubblicato il 14 gennaio 2020 su etichetta discografica Records DK, per conto di Musica Publica.\nIl brano ha vinto la prima edizione di \"Pabandom i\u0161 naujo!\", guadagnando il diritto di rappresentare la Lituania all'Eurovision Song Contest 2020 prima della cancellazione dell'evento.\nPromozione.\nIl brano \u00e8 stato presentato per la prima volta dal vivo in occasione della partecipazione del gruppo a \"Pabandom i\u0161 naujo! 2020\", trionfando il 15 febbraio 2020. Il brano \u00e8 risultato il pi\u00f9 votato dalla giuria nonch\u00e9 quello preferito dal pubblico lituano. Tuttavia, in seguito alla cancellazione dell'evento dovuta alla pandemia di COVID-19, il brano non \u00e8 stato ammesso all'edizione successiva.\nNonostante la cancellazione dell'evento, il brano ha partecipato a molti concorsi internazionali ideati per sostituire l'Eurovisiosion Song Contest, riuscendo a trionfare all\"Eurovision 2020 - das deutsche Finale\" in Germania; inoltre, un sondaggio pubblico dell'emittente europea OutTV, con sede nei Paesi Bassi, l'ha visto piazzarsi al quarto posto. Il brano ha poi vinto il premio dell'OGAE, ovvero il voto dei tanti fanclub europei ufficiali della manifestazione.\nVideo musicale.\nIl videoclip, girato prevalentemente in bianco e nero, \u00e8 stato pubblicato il 17 gennaio 2020 attraverso il canale YouTube del gruppo. \u00c8 stato prodotto da Indr\u0117 Ju\u0161kut\u0117 sotto la supervisione di Adomas Jablonskis per conto dei Pav\u0117sis Studio ed \u00e8 stato girato presso l'omonimo studio situato a Vilnius."}
{"id": "8337876", "revid": "369841", "url": "https://it.wikipedia.org/wiki?curid=8337876", "title": "Amy Belle", "text": "\u00c8 nota soprattutto per il duetto con Rod Stewart nel brano \"I Don't Want to Talk About It\" alla Royal Albert Hall di Londra in ottobre 2004. Il video YouTube del duetto ha ricevuto, a settembre 2021, oltre 500 milioni di visualizzazioni.\nBiografia.\nAmy Belle \u00e8 nata e cresciuta a Glasgow nel quartiere di Knightswood. Inizi\u00f2 la carriera a Glasgow come artista di strada cantando brani dei R.E.M. e di Alanis Morissette. A 17 anni si trasfer\u00ec a Londra per intraprendere una carriera di cantante. Nel 2001 entr\u00f2 a far parte del gruppo pop-folk Alice Band, che ebbe per\u00f2 vita breve.\nNel 2004 un amico di Rod Stewart la not\u00f2 mentre stava esibendosi all'ingresso di una stazione della metropolitana di Glasgow. Stewart la invit\u00f2 a cantare con lui nel concerto \"One Night Only!\" alla Royal Albert Hall. Il duetto ebbe un grande successo e il manager di Stewart la mise in contatto con Robby Krieger e Ray Manzarek, che la invitarono a Los Angeles per incidere una cover del brano \"Touch Me\" dei Doors. A Los Angeles ha anche scritto due brani per Miley Cyrus, \"Talk Is Cheap\" e \"Giving You Up\".\nDopo essere tornata a Glasgow ha collaborato con un gruppo di autori scrivendo testi per Hilary Duff, Britney Spears e Ricky Martin. Nel 2009 ha inciso l'album \"Lost in the Shortcut\" con la casa discografica Dharma Records. Nel 2012 ha formato con Audrey Nugent il gruppo \"Dolls\", che ha tenuto alcuni concerti negli Stati Uniti, a New York ed altre citt\u00e0."}
{"id": "8337889", "revid": "1604512", "url": "https://it.wikipedia.org/wiki?curid=8337889", "title": "Accoppiamento disassortativo", "text": ""}
{"id": "8337890", "revid": "729019", "url": "https://it.wikipedia.org/wiki?curid=8337890", "title": "Luigi Gonzaga del Liechtenstein", "text": "Fu \"Feldzeugmeister\" dell'esercito imperiale.\nBiografia.\nLuigi Gonzaga del Liechtenstein era il figlio minore del feldmaresciallo imperiale e principe Carlo Borromeo del Liechtenstein (1730\u20131789) e di sua moglie, Maria Eleonora di Oettingen-Spielberg (1745\u20131812). Era membro quindi di un ramo collaterale della casata dei principi del Liechtenstein. Luigi, come suo padre e i suoi fratelli prima di lui, intraprese ancora giovanissimo la carriera militare. Suo fratello, nello specifico, era il feldmaresciallo imperiale Maurizio del Liechtenstein.\nNel 1798 si arruol\u00f2 nell'esercito imperiale con il 22\u00ba reggimento di fanteria e venne promosso tenente al seguito. Nella seconda coalizione prese parte alla battaglia di Ostrach (21 marzo 1799) ove ebbe il proprio battesimo del fuoco. Promosso capitano, prese parte alla campagna militare in Svizzera e combatt\u00e9 nella battaglia di Pfungen (28 maggio 1799). Dal 1800 venne promosso al rango di maggiore ed entr\u00f2 a far parte di un reggimento di fanteria.\nNella campagna del 1800, serv\u00ec sotto il comando del tenente generale principe Enrico XV di Reuss zu Plauen. L'11 e 14 giugno 1801, il suo reggimento venne coinvolto nelle due battaglie che si tennero presso Schongau am Lech. Nonostante fosse stato ferito, continu\u00f2 a combattere alla guida dei propri uomini sino a quando una palla di cannone francese non lo colp\u00ec alla gamba sinistra, rompendogliela. Venne quindi catturato dai francesi e rilasciato solo dopo la firma della pace. Al suo ritorno in servizio, venne promosso al grado di tenente colonnello nel gennaio del 1801 e gli venne conferita la croce di cavaliere dell'Ordine Militare di Maria Teresa per il valore dimostrato in battaglia. Nel corso della guerra della terza coalizione, raggiunse il grado di colonnello ed ottenne il comando del 12\u00ba reggimento di fanteria col quale serv\u00ec sotto il feldmaresciallo luogotenente Karl Mack von Leiberich in Svevia nel 1805. Le sue truppe combatterono ad Haslach (11 ottobre) ed a S\u00f6flingen e il 20 ottobre 1805, l'intera guarnigione imperiale di Ulma cadde prigioniera dei francesi.\nPromosso maggiore generale nel 1809, divenne colonnello proprietario del 12\u00ba reggimento di fanteria. Come comandante della III brigata austriaca divenne parte del corpo d'armata del tenente generale principe Federico Francesco Saverio di Hohenzollern-Hechingen nella campagna militare del 1809 in Baviera e sul Danubio. Il principe ebbe modo di distinguersi il 19 aprile 1809 insieme a suo fratello Maurizio nella battaglia di Teugn-Hausen, dove venne ferito diverse volte ed a seguito della quale dovette essere trasferito d'urgenza a Vienna per essere sottoposto ad un intervento chirurgico. Il 6 maggio, l'imperatore Francesco I d'Austria si affrett\u00f2 personalmente a portarsi presso il suo letto d'ospedale e gli concesse seduta stante la croce di commendatore dell'Ordine Militare di Maria Teresa. Malgrado non si fosse ancora del tutto rimesso dalle ferite subite, nel 1812 chiese ed ottenne di tornare sul campo per riprendere il controllo della sua brigata, ora sotto il comando del feldmaresciallo principe Karl Philipp Schwarzenberg. Oltre a partecipare alla Battaglia di Gorodechno, degne di nota furono anche le sue azioni nelle battaglie di Wyzna (25 agosto) e Wyczulki (8 ottobre 1812).\nNella guerra di liberazione del 1813, guid\u00f2 una divisione di fanteria nel corpo d'armata del feldmaresciallo conte Ign\u00e1cz Gyulay come feldmaresciallo luogotenente. Nella battaglia di Dresda (26 agosto), salv\u00f2 miracolosamente l'ala sinistra del corpo d'armata del principe Schwarzenberg dall'annientamento totale. Divenuto coi suoi uomini parte del II corpo d'armata sotto il comando del generale di cavalleria Maximilian Friedrich von Merveldt, combatt\u00e9 nella battaglia delle nazioni nei pressi di Lipsia. Il 16 ottobre, mostr\u00f2 grande coraggio nella battaglia di D\u00f6litz e prese il comando del suo corpo d'armata dopo la cattura del generale von Merveldt. Il 9 novembre, le sue truppe presero parte alla battaglia di Hochheim, portandosi in seguito su Kastel e quindi su Magonza. Nella campagna del 1814 si port\u00f2 alla testa del suo corpo presso Basilea, combattendo a Fort Joux ed a Saint Andr\u00e8e sino alla resa e poi nuovamente presso Besan\u00e7on. Nel 1815 venne posto in riserva.\nDopo le guerre napoleoniche e la firma della pace, l'imperatore Francesco I d'Austria lo volle presso di s\u00e9 come consigliere. Nel dicembre del 1826 venne nominato comandante generale della Moravia e nel luglio del 1829 sino alla propria morte, fu comandante generale in Boemia. Il 21 ottobre venne promosso al grado di \"Feldzeugmeister\" e l'imperatore Francesco I gli concesse le insegne dell'Ordine del Toson d'oro."}
{"id": "8337895", "revid": "12109", "url": "https://it.wikipedia.org/wiki?curid=8337895", "title": "Military Assistance Command, Vietnam-Studies and Observations Group", "text": ""}
{"id": "8337900", "revid": "599013", "url": "https://it.wikipedia.org/wiki?curid=8337900", "title": "Horst Lehr", "text": "Biografia.\nE' allenato da J\u00fcrgen Scheibe dal 2014. Gareggia per il VFK Schieferstadt.\nAi campionati europei di Roma 2020 ha vinto la medaglia di bronzo nel torneo dei 57 chilogrammi. L'anno successivo ha ottenuto il bronzo iridato ai mondiali di Oslo 2021 nella stessa categoria."}
{"id": "8337902", "revid": "1305772", "url": "https://it.wikipedia.org/wiki?curid=8337902", "title": "Stay Positive", "text": "Stay Positive \u00e8 il quarto album in studio di The Hold Steady, pubblicato il 15 luglio 2008 da Vagrant Records. Il cantante / chitarrista Craig Finn afferma che l'album riguarda \"l'idea di invecchiare con grazia [...] continuando, la perseveranza [e] su come rimanere fedeli agli ideali e alle idee che hai avuto quando eri pi\u00f9 giovane.\" Il Tastierista Franz Nicolay dice invece che l'album \u00e8 il suo preferito, affermando che presenta una \"distillazione integrata, sfumata, meno frenetica del suono [precedente]\". \"Stay Positive\" \u00e8 stato l'ultimo album in studio a presentare Nicolay fino al \"Thrashing Thru the 2019 Passion\", che \u00e8 andato via dalla band all'inizio del 2010 ma \u00e8 ritornato nel 2016.\nIl 20 maggio, il primo singolo dell'album, \"Sequestered in Memphis\", \u00e8 stato pubblicato sulla pagina MySpace della band e su iTunes. Il 9 giugno, l'intero album \u00e8 stato reso disponibile per lo streaming su MySpace e il 18 giugno l'intero album \u00e8 diventato disponibile su iTunes. \u00c8 stato successivamente rilasciato per il videogioco Rock Band (tramite la Rock Band Network) il 4 marzo 2010.\nIl disco \u00e8 entrato nella classifica degli album del Regno Unito al n. 15 il 20 luglio 2008, la terza pi\u00f9 alta new entry. Si \u00e8 classificato al primo posto nella classifica indie del Regno Unito. Negli Stati Uniti \u00e8 entrato al numero 30 della Billboard 200. L'album \u00e8 stato il record della settimana di Alex Zane nello show per la colazione XFM. La canzone \"Constructive Summer\" era la numero 56 nella lista dei 100 migliori brani di Rolling Stone del 2008.\n\"Stay Positive\" ha venduto 88.000 copie ad aprile 2010."}
{"id": "8337910", "revid": "767487", "url": "https://it.wikipedia.org/wiki?curid=8337910", "title": "The Turning - La casa del male", "text": "The Turning - La casa del male (\"The Turning\") \u00e8 un film horror del 2020 diretto da Floria Sigismondi.\nScritto da Carey W. Hayes e Chad Hayes, \u00e8 un adattamento moderno della storia di fantasmi del 1898 \"Il giro di vite\" di Henry James. Il film \u00e8 interpretato da Mackenzie Davis, Finn Wolfhard, Brooklynn Prince e Joely Richardson, e racconta di una giovane governante degli anni '90 che viene assunta per sorvegliare due bambini dopo la morte dei loro genitori.\nIl film \u00e8 entrato in produzione nel marzo 2016. Steven Spielberg ha funto da produttore esecutivo, desiderando essere nuovamente coinvolto in un film horror. L'adattamento ha attraversato due fasi: inizialmente come \"Haunted\" con Juan Carlos Fresnadillo come regista, poi come \"The Turning\" con Sigismondi. Le riprese si sono svolte presso la Killruddery House, nella contea di Wicklow, in Irlanda, da febbraio ad aprile 2018.\nIl film \u00e8 stato presentato in anteprima al Los Angeles Film Festival il 23 gennaio 2020 ed \u00e8 stato distribuito nelle sale cinematografiche negli Stati Uniti a partire dal 24 gennaio 2020 dalla Universal Pictures. Le recensioni su Rotten Tomatoes lo hanno definito \"elegante ma confuso\", e ha ricevuto recensioni generalmente sfavorevoli su Metacritic.\nTrama.\nLa signorina Jessel, governante nella tenuta Fairchild, fugge di casa in preda al panico e viene attaccata da un uomo cencioso.\nQualche tempo dopo, nel 1994, la giovane Kate Mandell accetta di diventare la governante della settenne Flora Fairchild dopo la scomparsa della precedente governante, la signorina Jessel. Prima di partire per la sfarzosa villa dove vive la piccola, Kate visita sua madre, che \u00e8 ricoverata in un istituto psichiatrico in quanto soffre di deliri. Giunta alla dimora, la donna viene accolta dalla custode Mrs. Grose, la quale la informa che Flora \u00e8 rimasta traumatizzata avendo assistito all'incidente d'auto in cui morirono i genitori. La bambina stringe amicizia con Kate e le fa promettere di non abbandonarla come la governante precedente.\nQuella notte, Kate incontra il fratello di Flora, Miles, che \u00e8 tornato dal collegio. Il giorno successivo Kate riceve una chiamata dal preside che le spiega che Miles \u00e8 stato espulso per aver aggredito violentemente un suo compagno. Il ragazzo si comporta in modo maleducato e distaccato, e coinvolge la sorella in pesanti scherzi ai danni di Kate, oltre a mostrare comportamenti inquietanti. Per cercare di conoscersi meglio, Miles suggerisce di insegnare alla governante a cavalcare, raccontando che Quint, l'ex istruttore di equitazione della famiglia, \u00e8 recentemente morto.\nKate comincia a essere tormentata da strani eventi, tra cui vedere strane figure e sentirsi osservata di notte. Un giorno la donna suggerisce di fare un giro in citt\u00e0 con i bambini. Mentre stanno per uscire dalla propriet\u00e0, Flora ha una crisi isterica dopo che Kate si rifiuta di fermare l'auto. Miles si arrabbia e le intima di andarsene, ma Kate decide di rimanere a causa della promessa fatta a Flora. Dopo essersi riappacificata con i ragazzi, Kate gioca con loro a nascondino ma viene attaccata dal fantasma della signorina Jessel. Successivamente trova il diario di quest'ultima e apprende che Quint era ossessionato da lei e la terrorizzava con i suoi comportamenti, arrivando a scattarle delle foto mentre dormiva. Interrogata da Kate al riguardo, la signora Grose le dice che Quint \u00e8 morto, cadendo da cavallo mentre cavalcava ubriaco, due settimane dopo che la signorina Jessel abbandon\u00f2 la casa. Kate continua a vedere i fantasmi di Quint e Jessel per tutta l'abitazione, diventando paranoica.\nQualche tempo dopo, Kate riceve per posta degli strani dipinti fatti da sua madre, poi ritrova il cadavere di Jessel nello stagno vicino a casa; rientrata nella villa, ha una visione di Quint mentre stupra e strangola la donna. La signora Grose rivela di essere a conoscenza dell'accaduto e spiega a Kate di aver causato la morte di Quint per vendetta. In quel momento appare il fantasma dell'uomo che spinge Grose gi\u00f9 per le scale, uccidendola. Kate prende Flora e Miles e riesce a scappare con loro.\nTutto ci\u00f2 si rivela per\u00f2 frutto della fantasia di Kate dopo aver ricevuto i dipinti della madre per posta. Uscendo dalla cucina, sorprende i bambini mentre parlano di lei e della sua situazione mentale sempre pi\u00f9 instabile. Kate sembra vedere il fantasma di Quint e aggressivamente insiste sul fatto che anche Flora riesca a vederlo. Successivamente, Kate immagina di entrare nell'istituto in cui era reclusa sua madre e vede una persona a terra, mettendosi a urlare quando vede il suo volto.\nProduzione.\nSviluppo.\nIl film \u00e8 entrato per la prima volta in sviluppo nel marzo 2016 ed \u00e8 stato descritto come un progetto di passione per Steven Spielberg, che ne \u00e8 stato produttore esecutivo, poich\u00e9 voleva essere nuovamente coinvolto in un film horror. L'adattamento cinematografico ha attraversato due fasi della produzione: inizialmente come \"Haunted\" con Juan Carlos Fresnadillo come regista, poi l'ultima versione, ribattezzata \"The Turning\", con Floria Sigismondi.\nProgetto Fresnadillo (2016).\nIl 9 marzo 2016, \"Deadline Hollywood\" ha riferito che la Amblin Entertainment aveva assunto Juan Carlos Fresnadillo per dirigere un film intitolato \"Haunted\", ispirato alla storia di fantasmi gotica del 1898 \"Il giro di vite\" di Henry James. Il racconto sarebbe stato sceneggiato da Chad Hayes e Carey W. Hayes, con Roy Lee della Vertigo Entertainment, John Middleton e Scott Bernstein come produttori. \"Haunted\", che doveva essere diretto sotto l'etichetta DreamWorks, sarebbe stato uno dei primi nuovi progetti da portare avanti da quando DreamWorks, Amblin e Participant Media hanno costituito i nuovi Amblin Partners alla fine del 2015 e dopo DreamWorks, che aveva distribuito i suoi film attraverso la Touchstone Pictures della Disney dal 2008, avevano colpito un nuovo accordo di distribuzione con la Universal.\nIl 1\u00ba agosto 2016 venne annunciato che Alfre Woodard aveva firmato il progetto. Pi\u00f9 tardi quel mese, Rose Leslie si un\u00ec al comando.\nIl 21 settembre 2016, cinque settimane prima dell'inizio delle riprese, Spielberg ha abbandonato il progetto perch\u00e9, a detta sua, la riscrittura di una pagina di Scott Z. Burns ha causato cambiamenti sismici nel tessuto della trama, alterando i personaggi, l'azione e persino il titolo, e non assomigliava pi\u00f9 al progetto che lo studio aveva deciso di realizzare. Spielberg e la DreamWorks decisero che il miglior modo di agire fosse quello di licenziare Fresnadillo e Burns e riprendere ad usare la sceneggiatura originale di Hayes, cercando di iniziare un nuovo sviluppo con un nuovo regista nonostante 5 milioni di dollari fossero stati gi\u00e0 spesi del budget di 17 milioni di dollari.\nProgetto Sigismondi (dal 2017).\nIl 24 agosto 2017, \"Deadline\" ha riferito che la Amblin Entertainment aveva assunto Floria Sigismondi come regista di \"Haunted\", ora ribattezzato \"The Turning\", which would feature una nuova bozza di Jade Bartlett basata sulla sceneggiatura originale di Chad e Carey W. Hayes. La produzione sarebbe dovuta iniziare all'inizio del 2018 con Scott Bernstein e Roy Lee ancora collegati come produttori, insieme a Seth William Meier. Nell'ottobre 2017 Mackenzie Davis ha firmato per interpretare il ruolo principale della tata. Nel dicembre 2017 fu annunciato che Finn Wolfhard era stato scelto come uno degli orfani, e nel gennaio 2018, Brooklynn Prince era stato scelto per l'altro. Nel febbraio 2018, altri attori sono stati annunciati all'inizio della produzione principale. Il casting di Joely Richardson \u00e8 stato annunciato nel gennaio 2019.\nRiprese.\nLa produzione principale \u00e8 iniziata in Irlanda il 14 febbraio 2018, e le riprese sono iniziate con il cast e la troupe dietro rigorosa sicurezza nella Killruddery House nella contea di Wicklow. Le riprese di Wolfhard e Prince si sono concluse il 27 marzo 2018. Le riprese principali del film sono state completate il 6 aprile 2018.\nColonna sonora.\nLa colonna sonora del film \u00e8 composta da Nathan Barr. Lawrence Rothman e suo fratello Yves hanno aiutato a \"curare\" la colonna sonora originale del film, che \u00e8 stata ritenuta da \"Thrillist\" migliore dello stesso film. La colonna sonora del film contiene brani di Pale Waves, Mitski, girl in red, Kali Uchis, Vagabon, Courtney Love, Warpaint, Alice Glass, The Aubreys, Lawrence Rothman e Soccer Mommy.\nDistribuzione.\nIl primo trailer del film \u00e8 stato distribuito il 9 ottobre 2019.\n\"The Turning\" \u00e8 stato distribuito nelle sale cinematografiche il 24 gennaio 2020, a livello nazionale e in determinati territori internazionali. La Universal Pictures aveva inizialmente programmato il film per il 22 febbraio 2019. Nel settembre 2018, la data di distribuzione del film \u00e8 stata posticipata, con \"Dragon Trainer - Il mondo nascosto\" della DreamWorks Animation che ne ha preso il posto..\nIn Italia il film doveva essere distribuito il 29 ottobre 2020, ma a causa delle restrizioni in vigore per la pandemia di COVID-19 l'uscita \u00e8 avvenuta direttamente sulla piattaforma Amazon Prime il 18 maggio 2021.\nAccoglienza.\nIncassi.\nAl 14 febbraio 2020, \"The Turning\" ha incassato 14,7 milioni di dollari negli Stati Uniti e in Canada e 3 milioni di dollari in altri territori, per un totale mondiale di 17,7 milioni di dollari.\nNegli Stati Uniti e in Canada, il film \u00e8 stato distribuito in contemporanea a \"The Gentlemen\" e nel suo weekend di apertura \u00e8 stato proiettato in 3.000 cinema incassando 7-9 milioni di dollari. Il film ha guadagnato 2,5 milioni di dollari nel suo primo giorno, inclusi 425.000 dollari dalle anteprime del gioved\u00ec sera. Ha debuttato a 7,3 milioni di dollari, finendo sesto al botteghino. Quindi \u00e8 sceso del 56% a 3,1 milioni di dollari nel suo secondo fine settimana, finendo all'ottavo posto.\nCritica.\nSul sito Rotten Tomatoes, il film ha conseguito un indice di gradimento del 13% sulla base di 87 recensioni, con una valutazione media di 3,69/10. Su Metacritic, il film ha un punteggio medio ponderato di 36 su 100, basato su 23 critica, indicando \"recensioni generalmente sfavorevoli.\" Il pubblico intervistato da CinemaScore ha conferito al film un raro grado medio di \"F\" su una scala da A+ a F, mentre PostTrak ha registrato un punteggio complessivo positivo del 34% (compreso un 0 medio su 5 stelle), con il 20% di la gente dice che consiglierebbero sicuramente il film."}
{"id": "8337922", "revid": "122579540", "url": "https://it.wikipedia.org/wiki?curid=8337922", "title": "Eleonora di \u00d6ttingen-Spielberg", "text": "Moglie del principe e feldmaresciallo imperiale Carlo Borromeo del Liechtenstein, fu un'influente figura politica dell'Austria del suo tempo. Notissimo fu il suo salotto nel quale, tra il 1768 ed il 1790, venne decisa buona parte della politica dell'imperatore Giuseppe II del Sacro Romano Impero.\nBiografia.\nNata principessa di Oettingen-Spielberg, Eleonora era figlia del principe Giovanni Luigi di Oettingen-Spielberg e di sua moglie, la principessa Teresa di Schleswig-Holstein-Sonderburg-Wiesenburg.\nVenne cresciuta ed educata presso un convento di suore francese a Strasburgo. All'et\u00e0 di 15 anni eredit\u00f2 vasti possedimenti in Boemia da sua zia e, con la sorella Maria Leopoldina (1741\u20131795), venne introdotta per la prima volta alla corte imperiale di Vienna, venendo nominata dama d'onore dell'imperatrice Maria Teresa d'Austria, avvicinandosi cos\u00ec significativamente alla famiglia imperiale.\nIl 30 marzo 1761, a Vienna, spos\u00f2 il principe Carlo Borromeo del Liechtenstein, appartenente ad un ramo collaterale dei principi regnanti dello stato del Liechtenstein. Eleonora trascorse le sue estati in Moravia, mentre gli inverni li pass\u00f2 prevalentemente a Vienna. Ebbe una storia d'amore col generale irlandese Charles O'Donnell che ad ogni modo termin\u00f2 quando questi mor\u00ec nel 1771.\nIl salotto delle cinque principesse.\nDal 1768 in poi, la principessa Eleonora tenne uno dei salotti pi\u00f9 influenti della capitale imperiale che vantava spesso l'esclusiva partecipazione dell'imperatore Giuseppe II, il che la rese ben presto un personaggio influente a corte e negli affari di stato.\nGiuseppe II tent\u00f2 addirittura di farne la sua amante nel 1771/1772, ma la principessa rifiut\u00f2, pur intrattenendo rapporti amichevoli col sovrano.\nPer due decenni, il suo salotto esercit\u00f2 una notevole influenza negli affari di stato, in particolare per il suo legame privilegiato con Giuseppe II. Esso era noto alle cronache col nome di \"salotto delle cinque principesse\" dal momento che sue frequentatrici assidue, oltre alla stessa principessa Eleonora, erano la principessa Maria Josepha von Clary und Aldringen (1728\u20131801), la principessa Maria Sidonia Kinsky von Wchinitz und Tettau (1729\u20131815) e la principessa Leopoldina del Liechtenstein (1733\u20131809); il salotto era frequentato anche da altre personalit\u00e0 influenti del mondo della corte viennese come ad esempio il feldmaresciallo conte Franz Moritz von Lacy (1725\u20131801) ed il tesoriere imperiale principe Franz Xaver Wolfgang von Orsini-Rosenberg (1723\u20131796). A partire dal 1780, gli incontri al salotto si tennero con una frequenza ancora maggiore (quattro volte a settimana) per discutere di argomenti di cultura, mentre per tre volte a settimana il gruppo si riuniva a parlare di politica. La relazione personale della principessa Eleonora con Giuseppe II, ad ogni modo, non gli neg\u00f2 alcune critiche da parte della nobildonna, come ad esempio nel campo delle politiche ecclesiastiche.\nIl salotto delle cinque principesse perse la propria influenza politica con la morte di Giuseppe II nel 1790. Nel corso del Secondo Congresso di Rastatt (1797\u20131799), la principessa Eleonora fece sentire la propria voce in opposizione alla politica filo-francese del cancelliere Johann Amadeus von Thugut. Fu inoltre avversa al cancelliere Klemens von Metternich e fu probabilmente la sua figura, ancora influente per quanto ormai anziana, a spingere per la deposizione di quest'ultimo dal ruolo di ambasciatore alla corte di Dresda. Si oppose pubblicamente anche al matrimonio tra l'arciduchessa Maria Luisa d'Austria e l'imperatore francese Napoleone Bonaparte del 1810, architettato a tavolino dallo stesso Metternich.\nEleonora del Liechtenstein ha lasciato moltissime lettere che rappresentano ancora oggi una delle fonti pi\u00f9 significative per conoscere la vita della corte austriaca dell'epoca.\nMatrimonio e figli.\nEleonora di \u00d6ttingen-Spielberg spos\u00f2 nel 1761 il principe Carlo Borromeo del Liechtenstein (1730-1789), il quale fu pure un confidente di Giuseppe II. Il matrimonio della coppia and\u00f2 a costituire un ramo parallelo della casata dei principi del Liechtenstein. La coppia ebbe insieme i seguenti figli:"}
{"id": "8337925", "revid": "648716", "url": "https://it.wikipedia.org/wiki?curid=8337925", "title": "Andrei Dukov", "text": "Biografia.\nE' allenato da Anatoli Guidea dal 2015. Gareggia per lo Steaua Bucarest.\nHa gareggiato a diverse edizioni dei campionati europei di Riga 2016, vincendo la medaglia di bronzo, e Novi Sad 2017 in cui ha vinto l'argento, in entrambi i casi nel torneo dei 57 chilogrammi."}
{"id": "8337929", "revid": "144796", "url": "https://it.wikipedia.org/wiki?curid=8337929", "title": "Johann Amadeus von Thugut", "text": ""}
{"id": "8337942", "revid": "144796", "url": "https://it.wikipedia.org/wiki?curid=8337942", "title": "Maria Eleonora di Oettingen-Spielberg", "text": ""}
{"id": "8337943", "revid": "203463", "url": "https://it.wikipedia.org/wiki?curid=8337943", "title": "Amy Lindop", "text": ""}
{"id": "8337946", "revid": "1851848", "url": "https://it.wikipedia.org/wiki?curid=8337946", "title": "Mahamedchabib Kadzimahameda\u016d", "text": "Biografia.\nAi campionati europei di Roma 2020 ha vinto la medaglia d'oro nel torneo dei 79 chilogrammi."}
{"id": "8337950", "revid": "729019", "url": "https://it.wikipedia.org/wiki?curid=8337950", "title": "Maurizio del Liechtenstein", "text": "Biografia.\nMaurizio del Liechtenstein era il quarto figlio del feldmaresciallo principe Carlo Borromeo del Liechtenstein (1730\u20131789) e di sua moglie, la principessa Maria Eleonora di Oettingen-Spielberg (1745\u20131812). Suo fratello era il feldmaresciallo imperiale Luigi Gonzaga del Liechtenstein. Egli apparteneva ad un ramo collaterale della casata dei principi regnanti del Liechtenstein.\nCome suo padre e i suoi fratelli, il giovane Maurizio venne avviato alla carriera militare nella quale riusc\u00ec ad eccellere grazie alle sue eccellenti doti di coraggio e di sregolatezza.\nEntr\u00f2 nell'esercito imperiale come sottotenente del 1\u00ba reggimento di corazzieri il 20 novembre 1792. Promosso tenente il 1\u00ba aprile 1793, prese parte alla campagna militare nei Paesi Bassi ed in quello stesso anno combatt\u00e9 nella battaglia di Famars prima ed all'assedio di Valenciennes. Venne quindi promosso capitano il 16 marzo 1793. In questo periodo, oper\u00f2 con l'armata austriaca in Germania e prese parte alla battaglia di Magonza del 29 ottobre 1795. Fu aiutante di campo dell'arciduca Carlo d'Asburgo-Teschen e nell'agosto del 1796 ottenne i gradi di maggiore. Due anni pi\u00f9 tardi, nel marzo del 1798, venne trasferito come tenente colonnello nel corpo degli ulani del principe Schwarzenberg.\nAll'inizio della guerra della seconda coalizione antifrancese, Maurizio del Liechtenstein venne promosso al grado di colonnello nel 1799 e comand\u00f2 il 2\u00ba reggimento ulani \"Principe di Schwarzenberg\" dal 1799 sino all'inizio del 1805. Con questa unit\u00e0, prese parte con successo alla battaglia di Stockach (25 marzo 1799), alla prima battaglia di Zurigo (4\u20137 giugno 1799), all'assalto a Mannheim (18 settembre 1799), alla battaglia di Heidelberg (16 ottobre 1799), alla battaglia di Me\u00dfkirch (5 maggio 1800) ed la ritirata di Lambach (19 dicembre 1800). In quest'ultimo scontro venne catturato dai francesi dopo la disfatta degli imperiali e la sconfitta del 5\u00ba reggimento ussari presso il quale egli si trovava.\nDopo la firma della pace e la sua liberazione, torn\u00f2 in servizio ed il 18 agosto 1801 ottenne la croce di cavaliere dell'Ordine Militare di Maria Teresa per la sua talentuosa leadership del suo reggimento nel corso delle campagne militari passate.\nQuando scoppi\u00f2 la guerra della terza coalizione antifrancese nel 1805, venne promosso maggiore generale e prese parte alla battaglia di Austerlitz (2 dicembre 1805), dove comand\u00f2 la seconda brigata di cavalleria mista (8 squadroni austriaci e 10 squadroni ussari russi) nel corpo d'armata russo-austriaco comandato dal generale Friedrich Wilhelm von Buxhoeveden.\nNel 1809 venne promosso feldmaresciallo luogotenente e colonnello proprietario del 6\u00ba reggimento corazzieri, incarico che mantenne sino alla propria morte.\nDurante le campagne per la guerre di liberazione dal 1813 al 1815, il principe Maurizio del Liechtenstein comand\u00f2 una divisione leggera (4 battaglioni e 16 squadroni con 12 cannoni, per un totale di 5.000 uomini) e prese parte alla battaglia di Dresda (26-27 agosto 1813), alla battaglia di Lipsia (16-19 ottobre 1813) ed alla campagna in Francia del 1814.\nMor\u00ec a Vienna nel 1819.\nMatrimonio e figli.\nMaurizio del Liechtenstein spos\u00f2 la principessa Marie Leopoldine Esterh\u00e1zy von Gal\u00e1nth\u00e1 (1788\u20131846) nel 1806, figlia del principe Nicola II Esterh\u00e1zy (1765\u20131833). Con lei ebbe un figlio e tre figlie:"}
{"id": "8337952", "revid": "767487", "url": "https://it.wikipedia.org/wiki?curid=8337952", "title": "All'ombra delle aquile", "text": "All'ombra delle aquile \u00e8 un film del 1966 diretto da Ferdy Baldwin.\nTrama.\nNel 6 d.C. l'imperatore Tiberio viene avvertito dal Senato della minaccia rappresentata dalle trib\u00f9 illiriche e pannoniche che si sono ribellate nella provincia settentrionale della Pannonia, nell'Illirico e nella Dalmazia. Il tribuno Marco Ventidio viene incaricato dal governatore Messala di sedare la ribellione."}
{"id": "8337961", "revid": "767487", "url": "https://it.wikipedia.org/wiki?curid=8337961", "title": "Vadim Cem\u00eertan", "text": ""}
{"id": "8337962", "revid": "140509", "url": "https://it.wikipedia.org/wiki?curid=8337962", "title": "America (2nd Amendment)", "text": "America (2nd Amendment) \u00e8 un 45 giri del gruppo musicale di rock psichedelico e progressivo The Nice, pubblicato il 21 giugno 1968.\nRegistrazione.\nNell'aprile 1968 i Nice registrarono una rilettura strumentale della canzone \"America\" tratta dal musical \"West Side Story\" (1957) di Leonard Bernstein; il brano era adattato su una ritmica blues rock, introdotto da effetti sonori come esplosioni e grida e sfociava in un'improvvisazione che ne portava la durata a oltre sei minuti: l'intento era esprimere in musica l'impressione mista di fascino e paura ricavata dall'impatto con gli Stati Uniti, dove il gruppo si era recato per la prima volta in tourn\u00e9e all'inizio dell'anno.\nL'apertura e la sezione centrale citavano temi tratti dalla Sinfonia n.9 in Mi Minore op. 95 \"Dal nuovo mondo\" (1893) di Anton\u00edn Dvo\u0159\u00e1k, anch'essa ispirata all'America: l'introduzione in particolare fu eseguita dal tastierista Keith Emerson su un organo a canne con l'accompagnamento di un coro classico diretto da Duncan Browne. In coda al brano fu registrata la voce del figlio di P. P. Arnold, la cantante \"soul\" statunitense per cui i Nice avevano debuttato come band di accompagnamento nel 1967: Kevin Arnold, che all'epoca aveva 8 anni, lesse due versi del testo del brano \"Dawn\", tratto dal primo album del gruppo, ma con la parola \"dawn\" sostituita da \"America\":\n\"America\", assieme al lato B \"The Diamond-Hard Blue Apples of the Moon\", fu l'ultima incisione ufficiale dei Nice nella formazione a quattro con il chitarrista Davy O'List, il quale avrebbe lasciato il gruppo a ottobre del 1968.\nPubblicazione e accoglienza.\n\"America\" fu pubblicato nel Regno Unito il 21 giugno 1968 con il sottotitolo \"2nd Amendment\", allusione critica al II emendamento della Costituzione degli Stati Uniti che garantisce a tutti i cittadini il diritto di possedere armi ma anche uno stratagemma per identificare separatamente, ai fini del copyright, la sezione improvvisata del brano che fu accreditata a tutto il gruppo con lo pseudonimo \u00abEmerlist Davjack\u00bb gi\u00e0 adottato sul loro album di esordio.\nDue settimane prima dell'uscita del disco, il 6 giugno, il senatore statunitense Robert Kennedy fu assassinato a Los Angeles; il delitto sugger\u00ec al manager dei Nice Andrew Loog Oldham l'idea per una pubblicit\u00e0 provocatoria: una foto dei membri del gruppo assieme a tre bambini i cui volti erano coperti dai ritratti del senatore, di suo fratello John F. Kennedy e di Martin Luther King, tutti e tre vittime illustri e recenti di armi da fuoco negli Stati Uniti, e accanto la frase:\nIl riferimento al minutaggio \u2013 peraltro ingigantito, poich\u00e9 il brano dura 6 minuti e 18 secondi \u2013 fu un'altra trovata di Oldham, ossessionato dall'idea di eguagliare il primato di durata di un 45 giri, appunto 7 minuti e 20 secondi, conquistato appena due mesi prima dal brano \"MacArthur Park\" di Jimmy Webb, cantato da Richard Harris.\nIl 26 giugno il gruppo si esib\u00ec alla Royal Albert Hall di Londra, in occasione di un evento contro l'apartheid dal titolo \"Come Back Africa\" al quale parteciparono anche artisti statunitensi come Marlon Brando e Sammy Davis Jr; proprio durante l'esecuzione di \"America\", Keith Emerson incendi\u00f2 sul palco una bandiera statunitense stilizzata: l'episodio, oltre a causare al gruppo un bando a vita dal teatro londinese, aliment\u00f2 a carico dei Nice sospetti di propaganda antiamericana che impedirono loro di ottenere visti d'ingresso per gli Stati Uniti \u2013 e perci\u00f2 anche di svolgervi tourn\u00e9e \u2013 fino a marzo dell'anno seguente; lo stesso autore Leonard Bernstein dichiar\u00f2 che i Nice avevano stravolto il suo brano in senso antiamericano e inizialmente si oppose alla pubblicazione del singolo negli Stati Uniti. Per tutte queste ragioni, dalla versione che usc\u00ec tempo dopo sul mercato statunitense si scelse di tagliare il parlato di Kevin Arnold. Emerson anni dopo defin\u00ec la sua versione di \"America\": \u00abLa prima canzone di protesta strumentale di sempre\u00bb poich\u00e9, fra l'altro, aveva anticipato di oltre un anno la celebre rilettura dell'inno nazionale statunitense eseguita da Jimi Hendrix al festival di Woodstock nell'agosto 1969.\n\"America\" fu l'unico 45 giri dei Nice a entrare nella \"Official Singles Chart\" britannica, il 16 luglio 1968, arrivando fino al 21\u00ba posto e rimanendo quindici settimane nella \"Top 100\". \nUna versione estesa del brano, registrata dal vivo nel 1969 senza Davy O'List, comparve nell'album postumo \"Elegy\" (1971) mentre il lato B del 45 giri, \"The Diamond-Hard Blue Apples of the Moon\", non fu incluso in nessuno dei tre album in studio dei Nice; entrambe le tracce del singolo in seguito trovarono posto nella raccolta postuma \"Autumn '67 - Spring '68\" (1972)."}
{"id": "8337964", "revid": "767487", "url": "https://it.wikipedia.org/wiki?curid=8337964", "title": "Beating the Game (film 1921 Schertzinger)", "text": "Beating the Game \u00e8 un film muto del 1921 diretto da Victor Schertzinger. Il soggetto e la sceneggiatura si devono a Charles Kenyon. Prodotto e distribuito dalla Goldwyn Pictures Corporation, il film aveva come interpreti Tom Moore, Hazel Daly, DeWitt Jennings, Richard Rosson, Nick Cogley, Tom Ricketts, William Orlamond, Lydia Yeamans Titus.\nTrama.\nIl criminologo Lawson, fiducioso nell'idea che esista l'onest\u00e0 anche tra i ladri, affida a Fancy Charlie, noto scassinatore che si \u00e8 introdotto in casa sua, del denaro spiegandogli come li possa impiegare nella piccola citt\u00e0 di Plumfield per avviare una piccola ma onesta attivit\u00e0 che lo riporti sulla retta via. Alla fine dell'anno, potr\u00e0 poi dividere i profitti con lui. Charlie entra in affari con successo lavorando con la famiglia Fanchette, innamorandosi di Nellie Brown, la contabile. Alla fine dell'anno di prova, Charlie - correttamente - \u00e8 pronto a restituire il dovuto a Lawson, ma quest'ultimo rifiuta il denaro. In citt\u00e0, dove \u00e8 diventato popolare, viene offerta a Charlie la candidatura a sindaco. Ormai onesto fino in fondo, lui confessa pubblicamente il proprio passato ma viene comunque acclamato. Il giovane, ora, pu\u00f2 iniziare una vita felice con la sua Nellie.\nProduzione.\nLa lavorazione del film, prodotto dalla Goldwyn Pictures Corporation, dur\u00f2 dal 4 marzo a fine aprile 1921.\nDistribuzione.\nIl copyright del film, richiesto dalla Goldwyn Pictures, fu registrato il 27 luglio 1921 con il numero LP16790.&lt;br&gt;\nDistribuito dalla Goldwyn Pictures Corporation, il film usc\u00ec nelle sale statunitensi nel settembre 1921. In Danimarca, usc\u00ec il 29 giugno 1923 con il titolo \"Den store Overraskelse\"; in Francia, distribuito dall'Agence G\u00e9n\u00e9rale Cin\u00e9matographique, prese i titoli \"La Premi\u00e8re Recontre\" o \"Un honn\u00eate gentleman\".\nFrammenti della pellicola si trovano conservati negli archivi della Library of Congress di Washington."}
{"id": "8337965", "revid": "124123", "url": "https://it.wikipedia.org/wiki?curid=8337965", "title": "Jacarra Winchester", "text": "Ha vinto la medaglia d'oro nei 55 kg ai campionati mondiali di Nur-Sultan 2019 sconfiggendo in finale la giapponese Nanami Irie."}
{"id": "8337967", "revid": "120945290", "url": "https://it.wikipedia.org/wiki?curid=8337967", "title": "Diamante fiammingo", "text": "Il diamante fiammingo (in olandese: \"Vlaamse Ruit\") \u00e8 il riferimento fiammingo a una rete di quattro aree metropolitane in Belgio, tre delle quali si trovano nelle province centrali delle Fiandre, insieme alla Regione di Bruxelles-Capitale. Si compone di quattro agglomerati che formano i quattro angoli di una forma astratta di diamante: Bruxelles, Gand, Anversa e Lovanio. Oltre cinque milioni di persone vivono in questa zona, con una densit\u00e0 di popolazione di circa 820 abitanti per chilometro quadrato.\nStoria.\nIl diamante fiammingo \u00e8 un concetto di governo regionale non riconosciuto ufficialmente dall'autorit\u00e0 centrale belga, il governo federale, che non riconosce alcun agglomerato policentrico in Belgio che attraversa i confini regionali e include Bruxelles come parte di esso. Le altre principali aree metropolitane belghe che si trovano in prossimit\u00e0 della capitale nazionale (che si trovano in un raggio di circa 50 chilometri nei dintorni di Bruxelles) sono di competenza esclusiva delle autorit\u00e0 regionali. Queste autorit\u00e0 autonome possono scegliere di includere o escludere Bruxelles nella propria volont\u00e0. E come tale, il governo fiammingo autonomo ha sviluppato il concetto geografico e socioeconomico di \"Vlaamse Ruit\" o \"Diamante fiammingo\" negli anni '90. La controparte francofona \u00e8 il \"Triangle Wallonie\" (\"Triangolo vallone\"), costituito da Bruxelles e tre aree metropolitane valloni, ovvero Mons, Charleroi e Namur.\nDinamica.\nLa distanza da Anversa a Bruxelles \u00e8 di circa 51 km. La citt\u00e0 di Malines \u00e8 al centro e verso Bruxelles la zona industriale di Vilvoorde. Il porto di Anversa che si estende verso nord, \u00e8 stato a lungo riconosciuto come un importante asse urbano e industriale nord-sud. L'area triangolare occidentale delle citt\u00e0 pi\u00f9 grandi di Anversa-Bruxelles-Gand comprende le citt\u00e0 di Lokeren situate a ovest di Sint-Niklaas, Dendermonde a nord di Aalst e l'area industriale Boom - Willebroek, ed \u00e8 generalmente leggermente meno urbanizzata. Ci\u00f2 pu\u00f2 valere anche per il pi\u00f9 piccolo triangolo est Anversa - Bruxelles - Lovanio, che comprende la citt\u00e0 di Lier. \nIl nome si riferisce alla forma geometrica di un diamante, corrispondente alla posizione delle quattro citt\u00e0 e delle aree metropolitane circostanti, che sono tra le pi\u00f9 urbanizzate e industrializzate - e prosperose - in Belgio. Ha forti legami economici con le regioni metropolitane del Randstad nei Paesi Bassi e del Reno-Ruhr in Germania. Collega anche la sua area periferica per oltre cento chilometri, superando le Fiandre, con l'economia internazionale e globale. \nLe attivit\u00e0 economiche nelle aree metropolitane relativamente pi\u00f9 grandi sono distinte, con un'enfasi sull'industria ad Anversa, principalmente a causa del suo porto principale, rispetto all'amministrazione per Bruxelles, come capitale belga e la sua funzione per la Comunit\u00e0 europea. Sebbene la citt\u00e0 situata in posizione centrale sia nel diamante che nel suo asse industriale nord-sud abbia due zone industriali all'interno dei confini municipali, Malines \u00e8 anche vista come una \"citt\u00e0 addormentata\" per i suoi numerosi pendolari verso quelle metropoli. \nA parte l'Universit\u00e0 di Hasselt nel Limburgo, tutte le universit\u00e0 fiamminghe si trovano nelle capitali provinciali o nazionali in ogni angolo del diamante, mentre Malines ha un ruolo importante a causa dei suoi altri tipi di istruzione superiore. Sebbene una lontana affiliata dell'Universit\u00e0 cattolica di Lovanio offra i primi anni di alcuni scapoli a Courtrai, per gradi pi\u00f9 alti l'Universit\u00e0 di Gand \u00e8 la pi\u00f9 vicina alla provincia delle Fiandre occidentali, quanto si trova fuori dal diamante fiammingo."}
{"id": "8337968", "revid": "648716", "url": "https://it.wikipedia.org/wiki?curid=8337968", "title": "Njurgun Skrjabin", "text": "Biografia.\nE' allenato da Gavril Ignatev dal 2005. Gareggia per il Thsp Churapcha.\nAi campionati europei di Roma 2020 ha vinto la medaglia d'argento nel torneo dei -65 chilogrammi."}
{"id": "8337971", "revid": "729019", "url": "https://it.wikipedia.org/wiki?curid=8337971", "title": "Giuseppe Venceslao del Liechtenstein (1767-1842)", "text": "Biografia.\nGiuseppe Venceslao del Liechtenstein era il secondo figlio del feldmaresciallo principe Carlo Borromeo del Liechtenstein (1730\u20131789) e di sua moglie, la principessa Maria Eleonora di Oettingen-Spielberg (1745\u20131812). Suoi fratelli erano dunque i feldmarescialli imperiali Maurizio e Luigi Gonzaga del Liechtenstein. Egli apparteneva ad un ramo collaterale della casata dei principi regnanti del Liechtenstein.\nAncora bambino venne destinato alla carriera ecclesiastica a differenza della maggior parte dei membri della sua famiglia (votati alla carriera militare). Suo padre lo accompagn\u00f2 nel 1774, a soli nove anni, nella cattedrale di Colonia perch\u00e9 completasse la propria formazione per proseguire poi gli studi verso il sacerdozio. Qui ricevette il canonicato onorario pur non avendo ancora formalmente pronunciato i voti perpetui. Nel 1783 venne trasferito a Rovereto sotto la tutela personale dell'abate Carlo Tacchi (1745-1813), presso il quale ricevette lezioni di musica dal compositore Giacomo Gotifredo Ferrari.\nNel novembre del 1784 si trasfer\u00ec a Roma, sempre al seguito dell'abate Tacchi, dove ebbe modo di studiare teologia presso il monastero di Santo Stefano del Cacco. Sempre a Roma, due anni dopo, incontr\u00f2 il poeta tedesco Johann Wolfgang von Goethe che lo introdusse all'Accademia dell'Arcadia, uno dei principali circoli artistici e letterari dell'epoca.\nNel 1788, ricevette infine l'ordinazione sacerdotale.\nMentre si trovava ancora a Roma, sul consiglio del cardinale Giuseppe Garampi, prosegu\u00ec i propri studi presso un seminario francese e venne nominato canonico della cattedrale di Salisburgo.\nDopo un periodo di travagliate riflessioni personali, ad ogni modo, decise di abbandonare la carriera ecclesiastica per dedicarsi pi\u00f9 attivamente a quella militare, seguendo il fulgido esempio dei suoi fratelli. Nel 1804, a Roma, ricevette quindi la secolarizzazione ed entr\u00f2 a far parte dell'esercito imperiale. Lasci\u00f2 i propri incarichi militari nel 1814 col grado di maggiore generale per ritirarsi a vita privata dopo aver preso parte all'ultima fase delle guerre napoleoniche.\nMor\u00ec a Vienna nel 1842 senza mai essersi sposato e senza avere avuto figli."}
{"id": "8337973", "revid": "767487", "url": "https://it.wikipedia.org/wiki?curid=8337973", "title": "The Gay Lord Quex (film 1919)", "text": "The Gay Lord Quex \u00e8 un film muto del 1919 diretto da Harry Beaumont. Prodotto dalla Goldwyn Pictures Corporation, aveva come interpreti Tom Moore, Gloria Hope, Naomi Childers, Hazel Daly, Sidney Ainsworth, Philo McCullough, Arthur Housman, Kate Lester.\nLa sceneggiatura di Edfrid A. Bingham si basa sull'omonimo lavoro teatrale di Arthur Wing Pinero, andato in scena in prima a Londra l'8 aprile 1899. La commedia era gi\u00e0 stata adattata per il cinema nel 1917 dal regista inglese Maurice Elvey, usando sempre il titolo \"The Gay Lord Quex\".\nTrama.\nPreceduto da una fama di seduttore, lord Quex - tornato in Inghilterra - si innamora di Muriel Eden. La giovane, conoscendone la reputazione, cerca di resistergli ma poi finisce per arrendersi al suo fascino e accetta di sposarlo. Muriel, per\u00f2, non riesce a dimenticare del tutto un suo corteggiatore, il capitano Bastling, che in realt\u00e0 \u00e8 un donnaiolo impenitente e un cacciatore di dote. Cos\u00ec, quando le giungono all'orecchio le chiacchiere su una presunta relazione del marito con la duchessa di Strood (una diceria messa in giro dalla stessa duchessa che ha delle mire su lord Quex), Muriel - ferita - accetta un appuntamento con Bastling nel negozio di manicure dell'amica Sophie Fullgarney. Quest'ultima, accorgendosi della vera natura del capitano, decide di trovare il modo di mettere sull'avviso l'ingenua Muriel che sta per cadere nella trappola di Basting e si mette a flirtare con lui: lo stratagemma della ragazza funziona. Bastling si tradisce e fa capire a Muriel, quando arriva e li vede, la sua pochezza di uomo. Muriel si rende finalmente conto che il capitano non vale niente e che, al contrario, l'uomo che fa per lei \u00e8 Quex.\nProduzione.\nIl film fu prodotto dalla Goldwyn Pictures Corporation.\nDistribuzione.\nIl copyright del film, richiesto dalla Goldwyn Pictures Corp., fu registrato il 25 settembre 1919 con il numero LP14222.&lt;br&gt;\nDistribuito dalla Goldwyn Distributing Company, il film usc\u00ec nelle sale statunitensi il 21 dicembre 1919. In Svezia fu distribuito il 10 maggio 1920 con il titolo \"Damernas v\u00e4n\".\nNon si conoscono copie ancora esistenti della pellicola che viene considerata presumibilmente perduta."}
{"id": "8337986", "revid": "1310927", "url": "https://it.wikipedia.org/wiki?curid=8337986", "title": "Athl\u012btikos Syllogos Omonoia Leuk\u014dsias 2013-2014", "text": "Questa voce raccoglie le informazioni riguardanti l'Athl\u012btikos Syllogos Omonoia Leuk\u014dsias nelle competizioni ufficiali della stagione 2013-2014.\nRosa.\nFonte: "}
{"id": "8337999", "revid": "1785288", "url": "https://it.wikipedia.org/wiki?curid=8337999", "title": "Stefano Nepa", "text": "Carriera.\nDopo aver iniziato la carriera con le gare in minimoto all'et\u00e0 di 8 anni per poi proseguire con le MiniGP, nel 2014 Nepa riesce a vincere il Campionato Italiano PreMoto3 all'esordio nella categoria. Dopo un'altra stagione nello stesso campionato (dove si piazza 2\u00ba dietro a Celestino Vietti), nel 2016 passa a correre nel campionato Italiano Velocit\u00e0 classe Moto3. Nel 2017 disputa due Gran Premi nel CIV Moto3 conquistando tre vittorie nelle singole manches e l'undicesimo posto in classifica finale. Nel 2018 passa al campionato spagnolo di velocit\u00e0.\nIl suo esordio nel motomondiale avviene come wild card in occasione del Gran Premio motociclistico d'Italia 2018 con una KTM RC 250 GP del NRT Junior Team, senza per\u00f2 concludere la gara. Da Assen in poi, per\u00f2, viene richiamato dal team CIP Green Power per disputare le gare rimanenti in campionato. Riesce a marcare punti all'ultimo Gran Premio stagionale, concludendo il suo anno da esordiente nel motomondiale al 35\u00ba posto con 4 punti all'attivo. In questa stagione inoltre, prende parte a due Gran Premi nel CIV, classe Moto3, conquistando tre vittorie ed un secondo posto nelle quattro gare disputate.\nNel 2019 firma per il team Reale Avintia Arizona 77, correndo come wild card il GP di Spagna e sostituendo Vicente Perez dal GP d'Olanda. Conclude il campionato in 25\u00ba posizione con 24 punti e un 8\u00ba posto in Thailandia come miglior risultato. Nel 2020 firma con Aspar Team per correre a pieno tempo in Moto3, il compagno di squadra \u00e8 Albert Arenas. Ottiene come miglior risultato un settimo posto nel Gran Premio d'Europa e termina la stagione al 20\u00ba posto con 38 punti.\nIl 7 novembre 2020 viene ufficializzata la firma con il team BOE Skull Rider Facile Energy al fianco di Riccardo Rossi. Chiude la stagione 2021 al 18\u00ba posto con 63 punti, con un quinto posto nel Gran Premio dell'Emilia Romagna come miglior risultato. \nNel 2021, Nepa corre quella che fino a ora \u00e8 la sua miglior stagione nel Motomondiale: ottiene il primo giro veloce della carriera a Doha mentre i primi punti arrivano a Portim\u00e3o con un undicesimo posto. Nel corso della stagione chiude in zona punti 11 delle 18 gare in calendario, ottenendo come miglior risultato in stagione (e finora anche in carriera) un quinto posto ottenuto a Misano. Chiude il campionato al 18\u00b0 posto in classifica con 63 punti, 25 in pi\u00f9 rispetto al 2020, lasciando il team BOE per accasarsi al neonato team MTA dell'ex pilota Alessandro Tonucci."}
{"id": "8338012", "revid": "767487", "url": "https://it.wikipedia.org/wiki?curid=8338012", "title": "Ai to Makoto", "text": "Ai to Makoto \u00e8 un film del 2012 diretto da Takashi Miike e tratto dalla serie manga omonima di Ikki Kajiwara e Takumi Nagayasu. \u00c8 stato presentato in anteprima al Festival di Cannes il 21 maggio 2012, dove \u00e8 stato presentato fuori concorso.\nTrama.\nIl film inizia con un breve prologo animato ambientato nel 1961 nel quale la piccola Ai Saotome, membro di una rispettata famiglia di Tokyo, scia gi\u00f9 da una collina innevata e va a schiantarsi contro il giovane Makoto Taiga.\nUndici anni dopo la liceale Ai assiste ad uno scontro tra gang rivali: un ragazzo con una cicatrice sulla fronte sconfigge da solo una banda di teppisti locali. Il ragazzo in questione \u00e8 Makoto, il bambino contro il quale and\u00f2 a scontrarsi da bambina e al quale ha provocato la ferita che gli deturpa il viso. Sentendosi in qualche modo responsabile della condotta da teppista del ragazzo, la ragazza decide di voler riportarlo sulla retta via, e convincere suo padre a mantenerlo agli studi presso la \"Aobadai Prep School\", la scuola che frequenta la ragazza. Tuttavia anche l\u00ec Makoto non perde occasione per mettersi nei guai. La scuola decide quindi di trasferirlo in un altro istituto, la Hanozo Trade School, dove il giovane si scontra fin da subito con la gang della scuola. Ai, decisa a tutto pur di aiutare il giovane, si trasferisce anch'essa nella sua scuola.\nProduzione.\nLe riprese, tenutesi dal 5 luglio all'agosto 2011, si sono svolte nelle localit\u00e0 giapponesi di Odawara, Shibuyaku, Shinjuku, Tochigi e Toshima.\nAccoglienza.\n\"The Hollywood Reporter\" ha dato al film una recensione moderatamente negativa, definendolo eccessivamente lungo e caratterizzando la coreografia e le canzoni come semplicistiche, sebbene lodando gli attori.\nAllan Hunter di ScreenDaily.com ha scritto che \"c'\u00e8 solo cos\u00ec tanto divertimento da guardare le persone che vengono ripetutamente colpite alla testa o colpite all'infinito in faccia.\"\nIl film detiene una media di 6,4/10 su IMDb."}
{"id": "8338017", "revid": "767487", "url": "https://it.wikipedia.org/wiki?curid=8338017", "title": "Il richiamo della foresta (film 2020)", "text": "Il richiamo della foresta (\"The Call of the Wild\") \u00e8 un film del 2020 diretto da Chris Sanders e interpretato da Harrison Ford.\nIl film \u00e8 la quinta trasposizione cinematografica dell'omonimo romanzo scritto da Jack London.\nTrama.\nIn California, alla fine del '800, il grosso cane Buck vive nella villa di un giudice. Rapito per essere venduto come cane da slitta per i cercatori d'oro del Klondike, Buck si ritrova in Alaska, rinchiuso in gabbia e addestrato alla legge del bastone. Acquistato da un francese che consegna la posta negli avamposti dei cercatori d'oro, entra in una muta di cani e in poco tempo, coraggioso e possente, ne diventa il capo. Quando per\u00f2 il postino perde il lavoro, viene acquistato da un feroce viaggiatore in cerca di fortuna, che a causa del suo egoismo rischier\u00e0 di far perdere la vita ai suoi compagni (i cani fuggiranno una notte, abbandonandolo), mentre Buck verr\u00e0 salvato dall'eremita John Thornton. Al fianco di John, Buck trova finalmente un amico con il quale spingersi nelle profondit\u00e0 delle terre selvagge. Qui sentir\u00e0 sempre pi\u00f9 forte il richiamo della foresta e si unir\u00e0 a un branco di lupi, senza per\u00f2 dimenticare l'affetto per il suo anziano padrone.\nProduzione.\nNell'ottobre 2017 la 20th Century Fox annuncia di lavorare ad una trasposizione cinematografica del romanzo di Jack London, che sar\u00e0 ambientato alla fine dell'800 durante la corsa all'oro del Klondike. Chris Sanders viene ingaggiato come regista del film insieme a Michael Green in veste di sceneggiatore. Nel luglio 2018 viene annunciato che Harrison Ford e Dan Stevens sono i protagonisti principali del film, ai quali, in settembre, si uniscono anche Omar Sy e Karen Gillan. Le riprese iniziano nel settembre dello stesso anno e si svolgono nella citt\u00e0 di Santa Clarita (California) e in Canada, mentre gli animali sono realizzati con tecnologia digitale.\nDistribuzione.\nIl film doveva inizialmente essere distribuito nelle sale cinematografiche statunitensi il 25 dicembre 2019, ma la sua uscita fu poi spostata al 21 febbraio 2020 a seguito dell'uscita quasi contemporanea di \"\". In Italia il film \u00e8 stato distribuito a partire dal 20 febbraio.\nAccoglienza.\nIncassi.\nIl film, nel fine settimana di debutto, incassa piu di 24 milioni di dollari negli Stati Uniti, due milioni in meno dalla vetta occupata da \"Sonic - Il film\"; in Italia, invece, la pellicola conquista il terzo posto della classifica con circa 680.000 euro di incasso. Globalmente arriva a 40 milioni nei primi tre giorni di programmazione. Nel weekend seguente occupa la terza posizione sia nella classifica del botteghino italiano sia in quella americana, rispettivamente con 260.000 euro e 12.3 milioni di dollari. Arriva ad un totale di 1.1 milioni di euro al terzo weekend di programmazione in Italia, mentre negli Stati Uniti, con altri 7 milioni di dollari, arriva ad un complessivo di 57.5 milioni. A fronte di un budget stimato tra i 125 ed i 150 milioni di dollari, al 9 marzo 2020 il film ne ha incassati globalmente circa 107."}
{"id": "8338024", "revid": "1613689", "url": "https://it.wikipedia.org/wiki?curid=8338024", "title": "Skiptrace", "text": ""}
{"id": "8338026", "revid": "1543377", "url": "https://it.wikipedia.org/wiki?curid=8338026", "title": "Seishir\u014d Kat\u014d", "text": "Biografia.\nHa esordito come attore giovanissimo, alla tenera et\u00e0 di tredici mesi nella miniserie televisiva \"Boku no mah\u014d tsukai\".\nIl 2 settembre 2009 ha pubblicato un CD musicale intitolato \"Katsuobushi dayo jinsei wa\"."}
{"id": "8338027", "revid": "76963", "url": "https://it.wikipedia.org/wiki?curid=8338027", "title": "Marek Herman", "text": "Ebreo, superstite dell'Olocausto, fu raccolto piccolo orfano da alcuni soldati italiani e condotto nel 1943 in Italia, dove nel giugno 1944 si un\u00ec alla Resistenza italiana per trasferirsi quindi in Israele al termine della guerra. Resoconti delle sue esperienze di bambino dell'Olocausto vengono pubblicati in Italia a pi\u00f9 riprese, nel 1956, 1984 e 2004.\nBiografia.\nFiglio di un povero cappellaio ebreo polacco, Marek Herman nasce a Leopoli nel 1927. \u00c8 il pi\u00f9 grande dei loro quattro figli (due fratelli e due sorelle). L'occupazione sovietica della citt\u00e0 nel 1939 avviene senza creare problemi particolari per la famiglia che anzi gode di alcuni miglioramenti, essendo ora entrambi i genitori impiegati in fabbrica. A 13 anni Marek celebra il proprio bar mitzvah.\nCon l'occupazione tedesca della citt\u00e0 nel giugno 1941 invece la situazione precipita. Approfittando del suo aspetto \"ariano\", Marek scappa con il fratello dal ghetto di Leopoli. Come tanti altri bambini dell'Olocausto i due fratelli vivono di espedienti in strada, nascondendo la propria identit\u00e0 ebraica, cercando di racimolare cibo da portare clandestinamente alla propria famiglia nel ghetto. Con la sola precaria protezione di una carta di identit\u00e0 intestata a un ragazzo polacco di nome Wladimir Ilkow cui Marek ha sostituito la propria fotografia, il ragazzo riesce a sopravvivere. Nei mesi seguenti tuttavia perde uno ad uno tutti i membri della sua famiglia, arrestati, deportati e uccisi dai nazisti. \nRimasto completamente abbandonato a se stesso, Marek viene \"adottato\" assieme ad altri piccoli orfani polacchi e russi da un gruppo di soldati italiani, e a fine maggio 1943 li segue in Italia, nella base militare di Udine. Dopo l\u20198 settembre 1943 viene catturato dai tedeschi assieme a Giovanni Ferro, un alpino italiano che si prendeva cura di lui, ma riesce a fuggire dal treno che li trasportava in Germania e a raggiungere avventurosamente il Canavese per portare, a Canischio, un messaggio alla famiglia dell'alpino deportato.. Accolto come un figlio dalla famiglio Ferro, per interesse del parroco del paese pu\u00f2 frequentare per 6 mesi il Collegio dei Salesiani a Cuorgn\u00e8, ospite della famiglia Poggio. Tornato a Canischio al termine dell'anno scolastico nel giugno 1944, incontra un gruppo di partigiani cechi, che operano nella zona, e vi si aggrega come traduttore e quindi in azioni di combattimento. Distintosi per il coraggio con il quale affronta le situazioni pi\u00f9 rischiose, viene assegnato all'OSG (Office of Strategic Services) e ai servizi radio. \nAlla liberazione ritorna in una Polonia sconvolta e ancora contagiata dall'antisemitismo. Vi ritrova i suoi zii che si erano rifugiati in Unione Sovietica all'arrivo delle truppe tedesche. Si impegna nell'aiuto ai numerosi rifugiati ebrei. Torna quindi in Italia, deciso anch'egli a emigrare in Palestina. In Israele partecipa alla Guerra d'Indipendenza del 1948 e vi trascorrer\u00e0 il resto della sua esistenza. Herman rimane in contatto con i suoi amici italiani e nel dicembre 1961 torna a visitare la famiglia Poggio, e l'alpino Giovanni Ferro e la sua famiglia. \nLa sua testimonianza \u00e8 raccolta e resa pubblica gi\u00e0 nel 1956 da Piero Malvezzi su \"Il movimento di Liberazione in Italia\" 44-45 (set.-nov. 1956). Herman scrive quindi in ebraico un libro di memorie la cui prima parte \u00e8 pubblicata in Italia nel 1984 a cura di Elio ed Enzio Novascone con una prefazione di Primo Levi. Nel 2004 esce la versione italiana completa per la Giuntina di Firenze.\nIl 16 novembre 1995 rilascia una dettagliata testimonianza orale a futura memoria per gli archivi del United States Holocaust Memorial Museum."}
{"id": "8338028", "revid": "76963", "url": "https://it.wikipedia.org/wiki?curid=8338028", "title": "Erwin Stoff", "text": ""}
{"id": "8338031", "revid": "920621", "url": "https://it.wikipedia.org/wiki?curid=8338031", "title": "Marco Herman", "text": ""}
{"id": "8338039", "revid": "84184", "url": "https://it.wikipedia.org/wiki?curid=8338039", "title": "Movistar Team 2017", "text": "Questa voce raccoglie le informazioni riguardanti la squadra ciclistica Movistar Team nelle competizioni ufficiali della stagione 2017.\nClassifiche UCI.\nCalendario mondiale UCI.\nPiazzamenti dei corridori del Movistar Team nella classifica individuale dell'UCI World Tour 2017.\nLa squadra Movistar Team ha chiuso in sesta posizione con 7\u00a0399 punti."}
{"id": "8338063", "revid": "1971044", "url": "https://it.wikipedia.org/wiki?curid=8338063", "title": "Testi buddhisti in lingua sogdiana", "text": "I testi buddhisti in lingua sogdiana sono un insieme di importanti testi religiosi provenienti soprattutto dalle oasi di Turfan e di Dunhuang, Cina, prodotti probabilmente tra il VII e l'VIII secolo. I manoscritti buddhisti comprendono opere di vario genere, dai testi narrativi a quelli di natura tantrica. Quasi in tutti i casi si tratta di traduzioni di originali cinesi in lingua sogdiana, un idioma medio iranico orientale, appartenente alla famiglia delle lingue indoeuropee. Le trascrizioni in sogdiano di certi nomi e concetti buddhisti hanno aiutato gli studiosi a ricostruire la pronuncia del cinese e del sanscrito dell'epoca.\nStoria della ricerca.\nAlla fine del XIX secolo e all'inizio del XX, esploratori europei come Paul Pelliot, Sergei F. Oldenburg e Aurel Stein riuscirono a ottenere dei manoscritti buddhisti dall'area dell'oasi di Dunhuang, soprattutto dalle Grotte di Mogao. Stein fu il primo esploratore occidentale a ispezionare le grotte nel 1907.\nNella regione del Turfan furono Sergei F. Oldenburg, Albert Gr\u00fcnwedel e Albert von Le Coq a trovare altri testi in sogdiano.\nGrazie alle missioni esplorative europee, i manoscritti ritrovati divennero parte di collezioni museali e di biblioteche. Gran parte dei testi si trova nelle collezioni francesi (Pelliot collection, Biblioth\u00e8que Nationale), inglesi (Stein collection, British Library), tedesche (German Turfan Collection), russe (le collezioni Oldenburg e Krotokov) e giapponesi (collezione Otani). Lo studio dei testi buddhisti fu intrapreso con la pubblicazione di due principali lavori di Robert Gauthiot (1911-12 e 1912) che furono continuati da Frederic Rosenberg, Hans Reichelt e altri. Le edizioni di \u00c9mile Benveniste (1940, 1945), D. N. MacKenzie (1970, 1976), F. W. K. M\u00fcller e Wolfgang Lentz (1934 = ST ii), e A. N. Ragoza (1980) costituiscono lavori fondamentali. Per la redazione di testi individuali sono importanti gli articoli di Kudara, Sundermann, Yoshida. Altri studiosi che hanno indagato sulla letteratura buddhista sogdiana sono Olaf Hansen (1968) e David Utz (1978).\nTutti i testi scoperti a Dunhuang sono stati pubblicati e le collezioni di manoscritti vengono gradualmente digitalizzate dal Progetto Internazionale Dunhuang.\nOrigine dei testi.\nLa Sogdiana \u00e8 una regione storica dell'Asia Centrale che comprende gli attuali Uzbekistan e Tagikistan, collocata tra i fiumi Zerafshan e Kashka Darya, a loro volta racchiusi dall'Amu Darya e il Syr Darya. I Sogdiani, popolo di antica etnia iranica proveniente da quest'area, non formarono mai uno stato centralizzato, ma vivevano in diverse oasi autonome, equivalenti alle citt\u00e0-stato della Grecia antica. Riuscirono a sfruttare la posizione strategica della regione, posta tra l'Impero bizantino, la Cina, l'Iran e l'India. Erano conosciuti come abili mercanti sulla Via della Seta. Secondo un aneddoto diffuso tra i Cinesi, i Sogdiani mettevano del miele nella bocca dei bambini cosicch\u00e9 fossero capaci di ingannare con parole dolci, e della gomma nelle loro mani per prevenire la perdita del denaro ottenuto. Le loro attivit\u00e0 in Cina possono essere rintracciate grazie a documenti dell'epoca, ritrovati anche in Asia Centrale, come passaporti e contratti commerciali. Vengono menzionati dai loro contemporanei cinesi non solo su documenti di cronaca e testi storici, ma compaiono anche come personaggi di novelle e poesie. Specialmente sotto la dinastia Tang erano considerati gli stranieri pi\u00f9 influenti nell'impero. Secondo fonti cinesi, i Sogdiani stabilirono diverse colonie nelle regioni occidentali e settentrionali della Cina. La popolazione era costituita soprattutto da mercanti, ma negli archivi amministrativi cinesi figurano anche come burocrati, soldati, agricoltori, pastori o monaci buddhisti. I Sogdiani non garantivano solo il trasporto di merci, ma costituirono un importante elemento nella trasmissione culturale di molte religioni, come il buddhismo, lo zoroastrismo, il nestorianesimo e il manicheismo.\nLe colonie sogdiane nel Turfan e a Dunhuang.\nGli insediamenti sogdiani in Cina possono essere datati a partire dal IV secolo grazie al ritrovamento di alcune lettere antiche in sogdiano da parte di Stein.\nLe colonie del Turfan sono documentate nei testi rinvenuti nell'oasi stessa, che accennano a nomi di famiglie registrate dalle autorit\u00e0 locali cinesi. La maggior parte proveniva dal regno di Cao in Sogdiana (\"C\u00e1o\" \u66f9= Kabudhan).\nNell'VIII secolo la colonia di An Ch'eng (\"\u0100n\" \u5b89= Bukhara, \"ch\u00e9ng\" \u57ce= citt\u00e0) era ben conosciuta. Questa colonia sogdiana si trovava 500 m a est da Dunhuang e faceva parte dell'amministrazione Tang. I nomi documentati di alcuni suoi abitanti indicano le loro origini sogdiane (ad esempio, \"K\u0101ng\" \u5eb7 = Samarcanda, \"\u0100n\" \u5b89= Bukhara, \"Sh\u00ed\" \u77f3= Tashkent).\nIl buddhismo e i Sogdiani.\nChe il buddhismo sia divenuto una religione di particolare importanza nella Sogdiana \u00e8 una questione dibattuta e non \u00e8 stata ancora trovata nessuna rimarchevole evidenza. La cultura materiale rispecchia le credenze zoroastriane locali. I Sogdiani sembrano aver adottato la religione buddhista con un approccio inizialmente sincretistico, considerando Buddha pi\u00f9 come una divinit\u00e0 protettrice. Man mano convertirono dopo essersi insediati in regioni influenzate dal buddhismo, ma alcuni continuarono a venerare anche le proprie divinit\u00e0 zoroastriane sotto forma del nuovo pantheon acquisito. Dagli stessi testi rinvenuti a Dunhuang e nel Turfan \u00e8 evidente l'influenza zoroastriana dai nomi impiegati per alcuni concetti e personaggi di opere narrative.\nCaratteristiche.\nLa scrittura e i materiali.\nLo stile di scrittura sogdiana impiegato per i testi buddhisti viene chiamato \"stile s\u016btra.\" o del \"tipo Samarcanda\", creato sulla base della scrittura aramaica. Questo tipo di scrittura si diffonde dal IV secolo e si sviluppa pienamente nel secolo VIII. I testi vennero scritti su carta o su libri di tipo \"po\u1e6dh\u012b\" che imitano i manoscritti indiani realizzati con foglie di palma, altri sono raccolti in rotoli di fogli di carta cinese. Le traduzioni sogdiane sono sempre riportate su carta non usata in precedenza, in contrasto con i testi manichei, che invece sono di solito sul retro di testi cinesi.\nLa datazione.\nL'unico testo databile con certezza e il \"S\u016btra sulla condanna delle bevande intossicanti,\" datato nell'anno Kai-y\u00fcan 16, cioe il 16\u00ba anno dell'epoca Kai-y\u00fcan (728). Per il resto si pu\u00f2 presumere una data tra la seconda met\u00e0 del VII secolo e l'VIII secolo. La morfologia dei fogli di carta impiegati \u00e8 simile a quella dei testi buddhisti cinesi datati a un'epoca prima dell'invasione tibetana di Dunhuang nel 786-787, dopo la qualit\u00e0 della carta deteriora e le dimensioni dei fogli diventano pi\u00f9 grandi. Alcuni testi provenienti dal Turfan sono stati scritti su questo tipo di carta di qualit\u00e0 inferiore, il quale indicherebbe una datazione posteriore all'invasione tibetana delle regioni occidentali del territorio Tang. Con questa datazione coincide anche la diffusione dell'elemento \"buti\" (Buddha) nei nomi propri sogdiani, a partire dalla seconda met\u00e0 del VII secolo.\nLe traduzioni.\nSembra che i traduttori sogdiani sapessero che gli originali dei testi buddhisti fossero in lingua sanscrita e il fatto che loro stessi studiassero questa lingua \u00e8 dimostrato dal numero di parole e frasi in sanscrito incontrate nei testi. Spesso un originale indiano viene citato anche se di fatto il testo \u00e8 stato tradotto da un prototipo in lingua cinese. Ci\u00f2 serviva a conferire pi\u00f9 autorit\u00e0 al testo.\nDi solito i traduttori sogdiani tralasciavano i dettagli filosofici e seguivano soltanto la linea narrativa principale, il che fa pensare che non erano interessati all'apprendimento delle dottrine stesse ma desideravano comunque possedere in lingua sogdiana i s\u016btra pi\u00f9 importanti. In alcuni casi i testi sono tradotti dal cinese precisamente parola per parola.\nGrazie ai colofoni rinvenuti su alcuni documenti, \u00e8 possibile rintracciare i luoghi delle traduzioni, come Dunhuang, Luoyang, Xi'an.\nIn quasi tutti i casi i testi si sono conservati in piccoli frammenti e non \u00e8 certo se fossero stati tradotti interi s\u016btra o solamente alcune parti interessanti per i traduttori sogdiani.\nLe illustrazioni.\nAlcuni testi narrativi erano probabilmente accompagnati da illustrazioni, come nelle versioni pi\u00f9 tarde in lingua uigura del Vessantara j\u0101taka e del Da\u015bakaramapath\u0101vad\u0101nam\u0101la. Alcune pagine provenienti da un manoscritto del Museum f\u00fcr lndische Kunst a Berlino riportano illustrazioni connettibili all'Ara\u1e47emi j\u0101taka.\nGeneri di letteratura.\nTesti sui diversi Buddha e Bodhisattva.\nGli esseri divini preferiti tra i credenti sogdiani sembrano essere stati Bhai\u1e63ajyaguru (Buddha della medicina) e il bodhisattva Avalokite\u015bvara, fatto attestato dal grande numero di manoscritti a loro dedicati, come il Bhai\u1e63ajyaguruvai\u1e0d\u016bryaprabhar\u0101ja-s\u016btra, N\u012blaka\u1e47\u1e6dha Dh\u0101ra\u1e47\u012b e diverse dh\u0101ra\u1e47\u012b. Le invocazioni di esseri celesti come i bodhisattva venivano usate come incantesimi per procurare beni materiali ma anche benessere dell'animo. La N\u012blaka\u1e47\u1e6dha Dh\u0101ra\u1e47\u012b ritrovata a Dunhuang \u00e8 un documento di dimensioni ridotte che poteva essere trasportato con facilit\u00e0 dal proprietario come una sorta di talismano.\nTesti sull'etica.\nUn altro insieme di testi sogdiani esplora le cause e gli effetti delle buone e delle cattive azioni. Tra i testi sull'etica risaltano soprattutto il \"S\u016btra sulla condanna della consumazione della carne,\" uno dei testi sogdiani pi\u00f9 lunghi, e il \"S\u016btra sulla condanna delle bevande intossicanti.\"\nIl D\u012brghanakhaparivr\u0101jakaparip\u1e5bcch\u0101-s\u016btra contiene gli 8 precetti buddhisti e consiste in un dialogo tra un bramino di nome D\u012brghanakha e il Buddha.\nIl \"S\u016btra sulle cause e gli effetti delle azioni\" \u00e8 stato tradotto da un testo cinese apocrifo ed \u00e8 costituito da un lungo elenco di buone e cattive azioni e i loro corrispondenti effeti. Si tratta di uno dei s\u016btra preferiti dalle popolazioni centroasiatiche (esistono anche versioni mongole e tibetane).\nUn altro testo appartenente a questa categoria \u00e8 il \u015auka-s\u016btra.\nTesti narrativi.\nVessantara j\u0101taka.\nIl Vessantara j\u0101taka \u00e8 uno dei racconti pi\u00f9 famosi della tradizione letteraria buddhista e anche uno dei pi\u00f9 diffusi in ambito artistico. La storia parla del principe Vessantara, una delle precedenti reincarnazioni del Buddha. Egli era cos\u00ec generoso che cedette tutti i suoi beni pi\u00f9 preziosi, compresi moglie e figli.\nNella versione sogdiana, che sembra essere una composizione originale e non una traduzione, il nome del principe \u00e8 Sud\u0101shan (\"sw\u03b4'\u0161n\"). Egli viene concepito dalla madre in un episodio che non \u00e8 riportato in altre versioni del racconto e ricorda molto il concepimento del Buddha \u015a\u0101kyamuni. Non \u00e8 un elefante bianco a penetrarle il fianco destro, bens\u00ec una divinit\u00e0 solare, che le pianta nel grembo sette gioielli cint\u0101ma\u1e47i. Nel racconto, il principe invoca diverse divinit\u00e0 zoroastriane, come Azrua, Adhvagh, Weshparkar, le quali vengono descritte e identificate come divinit\u00e0 induiste, con molteplici occhi, volti e braccia. Mitra viene menzionato nel contesto di un giuramento in una tipica formulazione che potrebbe essere stata usata dai locutori di lingua sogdiana abitualmente.\nSi tratta di uno dei testi sogdiani pi\u00f9 lunghi e conservati.\nTesti sul buddhismo Chan.\nSi tratta di testi apocrifi a cui si riferisce ancora oggi la scuola buddhista Chan (Zen). La scuola Chan si svilupp\u00f2 nel VII secolo e nacque dall'incontro delle pratiche e nozioni del buddhismo Mah\u0101y\u0101na con quelle tradizionali cinesi, in particolare con il Taoismo.\nAltri testi.\nAlcuni dei s\u016btra pi\u00f9 importanti del Mah\u0101y\u0101na vennero tradotti dal cinese, tra questi:\nQuesti testi erano molto popolari tra i contemporanei cinesi, cosa che sembra essere evidente dal numero di copie ritrovate sia a Dunhuang sia nel Turfan.\nSukh\u0101vat\u012bvy\u016bha-s\u016btra descrive la Terra Pura del Buddha Amit\u0101bha, un Buddha molto venerato in Cina. In alcuni testi sogdiani Buddha viene chiamato \"\"myt\"', secondo la trascrizione cinese (\u963f\u5f4c\u9640\"\u0100m\u00edtu\u00f3\") del termine originale sanscrito."}
{"id": "8338092", "revid": "1892728", "url": "https://it.wikipedia.org/wiki?curid=8338092", "title": "\u1e9a", "text": ""}
{"id": "8338145", "revid": "122246", "url": "https://it.wikipedia.org/wiki?curid=8338145", "title": "Nazionale di pallavolo maschile dell'Oman", "text": "La nazionale di pallavolo maschile dell'Oman \u00e8 una squadra asiatica e oceaniana composta dai migliori giocatori di pallavolo dell'Oman ed \u00e8 posta sotto l'egida della Federazione pallavolistica dell'Oman."}
{"id": "8338150", "revid": "1543377", "url": "https://it.wikipedia.org/wiki?curid=8338150", "title": "Chiesa di Santa Maria Assunta (Brignano Gera d'Adda)", "text": "La chiesa di Santa Maria Assunta \u00e8 la parrocchiale di Brignano Gera d'Adda, in provincia di Bergamo e diocesi di Cremona; fa parte della zona pastorale 1.\nStoria.\nDalle \"Rationes Censum et Decimarum\" del 1404 si apprende che la primitiva chiesa di Brignano era filiale della pieve di Fornovo.&lt;br&gt;Nella relazione della visita pastorale del 1519 del vescovo Gerolamo Trevisano si legge che la parrocchia di Brignano faceva parte del vicariato di Caravaggio; questa situazione \u00e8 confermata nel 1603, allorch\u00e9 il vescovo Cesare Speciano, visitando la chiesa, annot\u00f2 pure che questa aveva, come filiali, gli oratori di Sant'Andrea Apostolo, della Santissima Trinit\u00e0, di San Rocco, di San Pietro, di Santa Maria di Campo e di San Zenone.&lt;br&gt;L'attuale parrocchiale venne costruita su progetto di Marcellino Segr\u00e8 tra il 1783 ed il 1788. Nel 1786 i fedeli risultavano essere 2257, saliti a 2286 nel 1819.&lt;br&gt;Il 29 settembre 1975, con la riorganizzazione territoriale della diocesi, la chiesa pass\u00f2 dal soppresso vicariato di Caravaggio alla neo-costituita zona pastorale 1.\nDescrizione.\nLa facciata della chiesa, caratterizzata dalla presenza di lesene, \u00e8 divisa in due ordini, di cui quello superiore termina con il timpano triangolare.&lt;br&gt;L'interno \u00e8 ad un'unica navata con sei cappelle laterali; opere di pregio qui conservate sono l'altare laterale di San Bonifacio, costruito tra il 1724 e il 1726 dalla bottega fantoniana e impreziosito da due angeli in marmo, e gli affreschi di Romeo Rivetta, eseguiti tra il 1914 ed il 1918."}
{"id": "8338151", "revid": "72396", "url": "https://it.wikipedia.org/wiki?curid=8338151", "title": "Acido chetoisanico", "text": "L'acido chetoisanico \u00e8 un acido grasso lineare composto da 18 atomi di carbonio, con 2 tripli legami in posizione 9\u226110 e 11\u226112, un doppio legame in posizione 17=18 e un chetone sostituente in posizione 8. Si tratta di uno dei rari acidi poliacetilenici con i tripli legami coniugati, l'acido isanico, ossigenato.\nPu\u00f2 essere rilevato, a concentrazioni dal 1 al 3%, assieme all'acido isanico, 18:3\u03949a,11a,17t, e all'acido isanolico, 8-OH-18:3\u03949a,11a,17, nell'olio dei semi dell'albero \"Ongokea gore\" o \"Ongokea klaineana\"; pianta dell'Africa equatoriale, chiamata nella lingua locale \"isano\"."}
{"id": "8338158", "revid": "110157", "url": "https://it.wikipedia.org/wiki?curid=8338158", "title": "Kedge Business School", "text": "Kedge Business School \u00e8 una \"business school\" fondata a Marsiglia e Bordeaux nel 2013. La scuola \u00e8 sviluppata fino a 7 campus : Marsiglia, Bordeaux, Tolone, Dakar, Parigi, Dakar, Suzhou e Shanghai . Rientra nel 5% delle \"business school\" con triplo accreditamento AACSB, EQUIS e AMBA."}
{"id": "8338159", "revid": "729019", "url": "https://it.wikipedia.org/wiki?curid=8338159", "title": "Old North Church", "text": "La Old North Church \u00e8 una chiesa situata a Boston.\nLa chiesa fa parte della diocesi episcopale del Massachusetts. Fu costruito nel 1723 ed \u00e8 il pi\u00f9 antico edificio religioso rimasto in piedi a Boston. \u00c8 stato riconosciuto come monumento storico nazionale. All'interno della chiesa c'\u00e8 un busto di George Washington."}
{"id": "8338162", "revid": "960795", "url": "https://it.wikipedia.org/wiki?curid=8338162", "title": "Jurij Valentinovi\u010d Trifonov", "text": ""}
{"id": "8338169", "revid": "1005847", "url": "https://it.wikipedia.org/wiki?curid=8338169", "title": "Elezioni comunali in Veneto del 2010", "text": "Il 28 e il 29 marzo 2010 (con ballottaggio il 13 e 14 aprile) in Veneto si tennero le elezioni per il rinnovo di numerosi consigli comunali."}
{"id": "8338183", "revid": "132266", "url": "https://it.wikipedia.org/wiki?curid=8338183", "title": "Germania imperiale", "text": ""}
{"id": "8338185", "revid": "124892319", "url": "https://it.wikipedia.org/wiki?curid=8338185", "title": "Christian Isaiah", "text": ""}
{"id": "8338187", "revid": "271907", "url": "https://it.wikipedia.org/wiki?curid=8338187", "title": "Yury Trifonov", "text": ""}
{"id": "8338188", "revid": "271907", "url": "https://it.wikipedia.org/wiki?curid=8338188", "title": "Jurij Trifonov", "text": ""}
{"id": "8338189", "revid": "110879192", "url": "https://it.wikipedia.org/wiki?curid=8338189", "title": "Calice Warren", "text": ""}
{"id": "8338193", "revid": "767487", "url": "https://it.wikipedia.org/wiki?curid=8338193", "title": "Sangue bianco", "text": "Sangue bianco (\"The Planter's Wife\") \u00e8 un film britannico del 1952 diretto da Ken Annakin."}
{"id": "8338194", "revid": "123992663", "url": "https://it.wikipedia.org/wiki?curid=8338194", "title": "Stockholms nation", "text": "Stockholms nation, colloquialmente abbreviato in Stocken, \u00e8 una nation dell'Universit\u00e0 di Uppsala. Fondata probabilmente intorno al 1649, raccoglieva originariamente gli studenti originari della Contea di Stoccolma, oppure che abbiano superato lo \"stuendtexamen\" o abbiano studiato presso una scuola superiore a Stoccolma, o i cui genitori siano stati membri della nation.\nLa nation non ha affiliazioni politiche n\u00e9 religiose e al 2018 accoglie oltre membri provenienti da tutte le facolt\u00e0 dell'Universit\u00e0. La sede (\"nationhus\") si trova all'incrocio tra Drottninggatan e Ingmar Bergmansgatan, e il motto \u00e8 \"primus inter pares\", in riferimento al fatto che Stockholms figurava per prima nell'ordine in cui le nation erano elencate originariamente dall'arcidiocesi.\nStoria.\nLa nation venne fondata probabilmente intorno al 1649, e a quell'anno risale il pi\u00f9 antico registro dei suoi membri, di cui rimane solo una copia (il \"vinculum stockholmense\") in quanto il registro originale and\u00f2 perduto nell'incendio di Uppsala del 1702. Nei verbali del concistoro del 21 maggio 1656 una frase testimonia l'esistenza della nation almeno al 1653.\nDurante i primi due secoli di storia la nation non aveva un proprio edificio. I documenti erano custoditi presso l'abitazione dell'inspektor, che ospitava anche le riunioni. Fino agli inizi del XX secolo la nation fu principalmente un club maschile dal carattere elitista.\nIl 2 marzo 1825 venne decisa la costruzione di una propria sede per la nation (\"nationhus\"), e nel 1829 la nation acquist\u00f2 dall'Universit\u00e0 un lotto, per la somma di corone. Fortuitamente, il lotto era noto come \"S:t Erik\", la cui effigie compare nello stemma della citt\u00e0 di Stoccolma e della stessa nation, ed era originariamente destinato ad ospitare il Carolina Rediviva, che venne invece costruito in prossimit\u00e0 del castello di Uppsala. Diverse proposte furono valutate per il progetto, e nel 1845 venne scelta quella di Johan Fredrik \u00c5bom. La costruzione venne aggiudicata da Per Johan Pettersson per un costo di corone. Diverse variazioni vennero eseguite in corso d'opera, e la scala monumentale all'ingresso in Drottninggatan inizialmente prevista dal progetto non venne costruita, per ordine del comune. A causa di costi aggiuntivi la nation dovette prendere in prestito corone in aggiunta al prezzo d'asta. L'edificio venne inaugurato il 3 giugno 1848 dall'inspektor, il professore Johan Henrik Schr\u00f6der.\nL'edificio present\u00f2 presto problemi, e nel 1851 comparvero delle lesioni nella struttura. La parte ovest era costruita su un esker e la parte est su uno strato d'argilla, che cedendo nel corso degli anni caus\u00f2 problemi alla stabilit\u00e0 dell'edificio. Nel 1855 vennero eseguiti lavori di restauro, che inclusero l'aggiunta di una doppia scala affacciata sul giardino, e l'estensione della sala vecchia \"(gamla salen\"). Un secondo restauro venne eseguito nel 1904, senza tuttavia apportare particolari modifiche. Venne installata la linea telefonica e una stanza venne adibita a studio del curatore. Negli anni 1910 venne aggiunta l'illuminazione elettrica e il pavimento della sala principale, \"landskapassalen\", venne sostituito. Alcuni pilastri nella sala vecchia vennero spostati per fare spazio a un dipinto, \"Stockholms Slott\", donato alla nation da Eugenio di Svezia nel 1904.\nIl numero di iscritti alla nation diminu\u00ec a seguito della nascita dell'Universit\u00e0 di Stoccolma, e raggiunse un minimo storico negli anni 1930. Nel 1935 i danni strutturali all'edificio divennero seri, al punto che venne proposta la costruzione di una nuova sede. La proposta era tuttavia troppo costosa, e venne invece deciso di optare per una ristrutturazione dell'edificio esistente, raccogliendo fondi allo scopo. Venne suggerito un radicale restauro per celebrare il tricentenario della fondazione nel 1949, tuttavia non vi fu sufficiente tempo e per l'occasione venne solo eseguita una ristrutturazione minore e una nuova tinteggiatura.\nAll'inizio degli anni 1960 l'edificio principale divenne insufficiente, a causa del notevole aumento del numero dei membri, che erano raddoppiati passando da 300 a 600 nel corso degli ultimi 20 anni, e a causa dell'aggravarsi dei problemi strutturali. Diverse proposte di espansione vennero presentate, e tutte implicavano cambiamenti minori nell'edificio preesistente e la costruzione di una nuova ala verso il giardino. Nel 1961 il progetto venne commissionato a Peter Celsing, e nel 1966 la nation acquist\u00f2 allo scopo parte del Gamla Stadshotellets. I lavori vennero resi possibili grazie al grande numero di donazioni ricevute nel corso degli anni 1960, e l'edificio venne re-inaugurato nel gennaio 1969.\nTuttavia il numero di membri della nation diminu\u00ec pi\u00f9 del previsto, influenzando negativamente gli introiti e impedendo il finanziamento dei lavori di restauro. Per sopperire alla carenza di denaro, l'edificio venne dato in affitto. Negli anni 1980 il miglioramento della situazione economica permise di terminare tale contratto e riprendere l'uso dell'edificio per le attivit\u00e0 della nation. La pendenza dell'edificio era diventata significativa, con 90\u00a0cm di dislivello tra i due estremi, e il grande flusso di studenti caus\u00f2 un incremento dell'usura degli interni. Riparazioni minori vennero praticate amatorialmente nel corso degli anni, ma verso la fine degli anni 1980 la condizione dell'edificio era di nuovo seria. Una raccolta fondi senza precedenti consent\u00ec il finanziamento di una nuova ristrutturazione nel 1992. Nell'estate del 2001 l'edificio venne danneggiato da un allagamento, seguito da un nuovo restauro. Nel landskapssal vennero restaurate le decorazioni originali del 1885, e nella biblioteca vennero rinnovati gli scaffali, riproducendo gli originali del XIX secolo sulla base di una fotografia d'epoca.\nNel 2018 venne avviata la costruzione di un seminterrato nell'ala nuova dell'edificio, creando spazio per una nuova cucina e per estendere la caffetteria e il ristorante, e i nuovi spazi vennero inaugurati nell'ottobre 2019.\nAttivit\u00e0.\nCome tutte le nation, Stockholms ha una propria biblioteca, caffetteria, pub e ristorante, organizza eventi formali quali gasque e V\u00e5rbal, e dispone di alloggi offerti in affitto ai propri membri (al 2020, 178 stanze in corridoi e 24 appartamenti) situati in Studentv\u00e4gen. In occasione di Valborg e della sua vigilia (\"kvalborg\"), la nation organizza un festival di due giorni noto come Stocken Garden. La nation ha anche una lunga storia di spex, con molte produzioni teatrali originali nel corso del XIX e XX secolo.\nIl personale della nation \u00e8 composto per la maggior parte da studenti retribuiti part-time, mentre i curatori e l'amministrazione sono un gruppo di cinque studenti che prendono un anno sabbatico per amministrare la nation a tempo pieno."}
{"id": "8338197", "revid": "110879551", "url": "https://it.wikipedia.org/wiki?curid=8338197", "title": "Ce lo chiede l'Europa", "text": "Ce lo chiede l'Europa \u00e8 il secondo album in studio del rapper italiano Dutch Nazari, pubblicato il 16 novembre 2018 per l'etichetta Undamento."}
{"id": "8338198", "revid": "767487", "url": "https://it.wikipedia.org/wiki?curid=8338198", "title": "Destini di donne", "text": "Destini di donne (\"Destin\u00e9es\") \u00e8 un film italo-francese del 1954 diviso in tre episodi diretti da Marcello Pagliero (\"Elisabeth\"), Jean Delannoy (\"Jeanne\") e Christian-Jaque (\"Lysistrata\").\nIn una trilogia di storie, l'episodio \"Elizabeth\" parla di una vedova di guerra americana che si reca in Italia dove suo marito era nella seconda guerra mondiale. L'episodio \"Jeanne\" racconta la vita di Giovanna d'Arco. L'episodio \"Lysistrata\" parla delle mogli ateniesi, un adattamento dell'omonima commedia greca."}
{"id": "8338200", "revid": "767487", "url": "https://it.wikipedia.org/wiki?curid=8338200", "title": "Timmy Hansen", "text": "Figlio di Kenneth Hansen (14 volte campione europeo di rallycross) e di Susann Hansen (vincitrice della Coppa europea ERA del 1994 (gruppo N 1400 cc), ha un fratello di nome Kevin Hansen, anch'egli pilota di rallycross."}
{"id": "8338201", "revid": "124123", "url": "https://it.wikipedia.org/wiki?curid=8338201", "title": "Kenneth Hansen", "text": "Suo padre, Svend Hansen, viene considerato quale ideatore del cosiddetto \"Joker Lap\" che caratterizza il rallycross.\nDal 1993 in poi, Hansen ha gareggiato esclusivamente con vetture Citro\u00ebn. Alla fine della stagione 2010, si \u00e8 ritirato dalle corse per poter fondare e gestire il team Hansen Motorsport. Nel marzo 2013, Hansen \u00e8 stato nominato nella Commissione FIA come uno dei 12 rappresentanti dei piloti.\nSposato con Susann Hansen, anche lei pilota di rallycross e vincitrice della Coppa Europa 1994 nel Gruppo N 1400 cc, dal quale hanno avuto due figli: Kevin nato nel 1998 e Timmy nato nel 1992. Entrambi piloti di rallycross e corrono per il team del padre Hansen Motorsport."}
{"id": "8338202", "revid": "767487", "url": "https://it.wikipedia.org/wiki?curid=8338202", "title": "Come Eva... pi\u00f9 di Eva", "text": "Come Eva... pi\u00f9 di Eva (\"Our Girl Friday\") \u00e8 un film britannico del 1953 diretto da Noel Langley.\nEsso si basa su un libro dello scrittore australiano Norman Lindsay del 1931 dal titolo \"The Cautious Amorist\"."}
{"id": "8338210", "revid": "1005847", "url": "https://it.wikipedia.org/wiki?curid=8338210", "title": "Elezioni comunali in Veneto del 2011", "text": "Il 15 e 16 maggio 2011 (con ballottaggio il 29 e 30 maggio) in Veneto si tennero le elezioni per il rinnovo di numerosi consigli comunali."}
{"id": "8338212", "revid": "767487", "url": "https://it.wikipedia.org/wiki?curid=8338212", "title": "Orders Are Orders", "text": "Orders Are Orders \u00e8 un film britannico del 1955 diretto da David Paltenghi.\nIl film \u00e8 un remake del film \"Orders Is Orders\" del 1933 diretto da Walter Forde, che a sua volta \u00e8 basato su un'opera teatrale di Ian Hay e Anthony Armstrong."}
{"id": "8338214", "revid": "124123", "url": "https://it.wikipedia.org/wiki?curid=8338214", "title": "Stanley Rossiter Benedict", "text": ""}
{"id": "8338215", "revid": "380654", "url": "https://it.wikipedia.org/wiki?curid=8338215", "title": "Pranzo reale (film 1984)", "text": ""}
{"id": "8338218", "revid": "599013", "url": "https://it.wikipedia.org/wiki?curid=8338218", "title": "Samuel Walker", "text": "Gioca nel ruolo di schiacciatore nel .\nCarriera.\nClub.\nLa carriera professionistica di Samuel Walker inizia nella stagione 2013-14 quando esordisce nella squadra svedese del , in Elitserien.\nNella stagione 2014-15 si trasferisce in Italia per giocare nel , in Serie A2, mentre nell'annata successiva \u00e8 all', nella 1. DOL slovena, con cui vince la Middle European League e lo scudetto.\nNella stagione 2016-17 veste la maglia del club belga dell', in Liga A. Ritorna in patria per disputare la stagione 2017 con il , militante in Australian Volleyball League.\nPer la stagione 2017-18 si accasa al di Tartu, in Eesti Meistriv\u00f5istlused: resta legato alla squadra estone per due annate, conquistando la Baltic Volleyball League 2018-19.\nNella stagione 2019-20 viene ingaggiato dal , in Qatar Volleyball League.\nNazionale.\nDebutta nella nazionale australiana nel 2014. Nel 2019 conquista la medaglia d'argento al campionato asiatico e oceaniano, dove viene premiato come miglior schiacciatore."}
{"id": "8338226", "revid": "767487", "url": "https://it.wikipedia.org/wiki?curid=8338226", "title": "Decebal Traian Reme\u0219", "text": ""}
{"id": "8338227", "revid": "767487", "url": "https://it.wikipedia.org/wiki?curid=8338227", "title": "La pazza eredit\u00e0", "text": "La pazza eredit\u00e0 (\"The Smallest Show on Earth\") \u00e8 un film britannico del 1957 diretto da Basil Dearden."}
{"id": "8338230", "revid": "322321", "url": "https://it.wikipedia.org/wiki?curid=8338230", "title": "Josef Ludwig Alois von Hommer", "text": "Biografia.\nFu il primo vescovo di Treviri eletto dopo la riforma della diocesi del 1821. La sua nomina fu proposta da Federico Guglielmo III e confermata nel 1824 da papa Pio VI.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8338234", "revid": "729019", "url": "https://it.wikipedia.org/wiki?curid=8338234", "title": "Amore povero", "text": "Amore povero \u00e8 il secondo album in studio del rapper italiano Dutch Nazari, pubblicato il 17 marzo 2017 per l'etichetta Giada Mesi."}
{"id": "8338237", "revid": "767487", "url": "https://it.wikipedia.org/wiki?curid=8338237", "title": "La verit\u00e0... quasi nuda", "text": "La verit\u00e0... quasi nuda (\"The Naked Truth\") \u00e8 un film britannico del 1957 diretto da Mario Zampi."}
{"id": "8338238", "revid": "661526", "url": "https://it.wikipedia.org/wiki?curid=8338238", "title": "Prince Albert Challenge Cup", "text": " \nIl Prince Albert Challenge Cup \u00e8 un evento che si tiene durante la Henley Royal Regatta. La coppa \u00e8 contesa da squadre maschili di studenti rappresentate da 4 rematori. Questo evento si svolge dal 2004.\nStoria.\nLa Britannia Challenge Cup \u00e8 stata introdotta inizialmente nel 1969 come un evento per quattro rematori (Coxed Fours) aperto a squadre di club e di studenti, ed \u00e8 stata rappresentata per i suoi primi 35 anni dalla partecipazione di 32 squadre che hanno corso per 5 giorni - con un alto numero di iscrizioni alle gare di qualificazione e di pre-qualificazione.\nNel 2004 La Britannia Challenge Cup \u00e8 stata suddivisa in gare tra squadre di club e di studenti, dato che si era creato un tempo aggiuntivo alla competizione rimuovendo la Prince Philip Challenge Cup, che era disputata da un piccolo numero (di solito tra 2-4) di rematori internazionali d'\u00e9lite ma \u00e8 stata rimossa dal programma delle corse, in linea con la continua rimozione delle corse a quattro rematori dalle regate internazionali, dimostrando la perdita di valore.\nLa Britannia Challenge Cup rimase come competizione tra club di 4 rematori, mentre la Prince Albert Challenge Cup, che aveva uno stampo simile, era dedicata a squadre di studenti maschili di 4 rematori. L'ingresso era limitato a:\nNessun equipaggio misto \u00e8 autorizzato ad entrare. L'iscrizione per ciascuna competizione era fissata a 16 squadre per entrambe le coppe.\nAl momento ci sono eventi di \"coxed fours\" per club e universit\u00e0, ed entrambi gli eventi sono stati pesantemente contestati dal momento che il cambiamento ha significato l'introduzione di gare di qualificazione per gli eventi. La coppa Principe Alberto ha attirato concorrenti internazionali da Stati Uniti, Paesi Bassi e Irlanda.\nIl trofeo del Principe Alberto.\nDato il successo dell'evento Students Coxed Fours, gli amministratori hanno concordato di accettare e finanziare un trofeo permanente da assegnare ai vincitori dell'evento, due anni dopo il suo inizio. Il trofeo \u00e8 stato progettato e creato da Hector Miller ed \u00e8 stato presentato dall'Imperial College London, i vincitori del 2004. Prende il nome dal Principe Alberto, che divenne il primo Patrono Reale della Regata nel 1851 e fu anche strettamente associato alle origini dell'Imperial College. La Coppa \u00e8 stata accettata dalla Regata alla presenza di Elisabetta II del Regno Unito a Buckingham Palace nel giugno 2006. Come per altre competizioni alla Regata Reale, i nomi dell'equipaggio vincente sono iscritti sul trofeo."}
{"id": "8338240", "revid": "486946", "url": "https://it.wikipedia.org/wiki?curid=8338240", "title": "Schenker League di pallavolo maschile", "text": ""}
{"id": "8338241", "revid": "149485", "url": "https://it.wikipedia.org/wiki?curid=8338241", "title": "Coppa CECAFA 2019", "text": "La Coppa CECAFA 2019 \u00e8 stata la 40\u00aa edizione del torneo. Si \u00e8 svolta in Uganda dal 7 al 19 dicembre 2019. Il titolo \u00e8 andato all' battendo in finale l' per 3-0."}
{"id": "8338256", "revid": "599013", "url": "https://it.wikipedia.org/wiki?curid=8338256", "title": "Erik Aru\u0161anjan", "text": "Biografia.\nAi campionati europei di Roma 2020 ha vinto la medaglia di bronzo nel torneo dei 65 chilogrammi."}
{"id": "8338258", "revid": "767487", "url": "https://it.wikipedia.org/wiki?curid=8338258", "title": "Karel Neffe", "text": "Vinse la medaglia di bronzo nel quattro con alle Olimpiadi di Monaco."}
{"id": "8338266", "revid": "155634", "url": "https://it.wikipedia.org/wiki?curid=8338266", "title": "Rio di San Felice", "text": "Il Rio di San Felice si trova in Sestiere di Cannaregio, in prossimit\u00e0 di Campo San Felice e collega il Canal Grande con Rio di Santa Sofia e Rio della Misericordia.\nEtimologia e storia.\nIl nome \u00e8 dettato dalla vicina Chiesa di San Felice, costruita nel 960 dal casato patrizio Gallina.\nNella zona abitava Marcantonio Bragadin, barbaramente trucidato dai turchi nel corso dell'assedio di Famagosta nel 1571, le cui spoglie mortali sono conservate nella Basilica dei Santi Giovanni e Paolo.\nCuriosa appare la presenza lungo questo rio di un ponte medievale, l'unico superstite a Venezia senza parapetti laterali, il Ponte del Chiodo."}
{"id": "8338271", "revid": "110880237", "url": "https://it.wikipedia.org/wiki?curid=8338271", "title": "Alpine A460", "text": ""}
{"id": "8338274", "revid": "149485", "url": "https://it.wikipedia.org/wiki?curid=8338274", "title": "Erik Arushanian", "text": ""}
{"id": "8338275", "revid": "110880270", "url": "https://it.wikipedia.org/wiki?curid=8338275", "title": "Alpine A470", "text": ""}
{"id": "8338277", "revid": "149485", "url": "https://it.wikipedia.org/wiki?curid=8338277", "title": "Erik Arusanjan", "text": ""}
{"id": "8338289", "revid": "110880387", "url": "https://it.wikipedia.org/wiki?curid=8338289", "title": "Lynn Harriette Kay", "text": ""}
{"id": "8338295", "revid": "76963", "url": "https://it.wikipedia.org/wiki?curid=8338295", "title": "Michelangelo Prunati", "text": "Figlio del pittore Sante Prunati, dopo aver appreso i rudimenti della pittura dal padre si trasfer\u00ec a Bologna a perfezionarsi. A 27 anni dipinse una pala d'altare, successivamente collocata nella chiesa di Santa Maria del Paradiso di Verona, in cui raffigur\u00f2 l'\"Eterno Padre che presenta al Divino Figliuolo la Croce\". Per la chiesa di Santa Eufemia realizz\u00f2 un \"Battesimo di Sant'Agostino\" mentre nella cattedrale di Verona \u00e8 presente una tela intitolata \"Beata Vergine\" in cui iscrisse il suo nome. Per studio fece diverse copie delle opere di Paolo Veronese, tra cui quella di \"San Barnaba che benedice un infermo\" e che successivamente serv\u00ec a sostituire l'originale posta nella chiesa di San Giorgio in Braida che era stata trasportata a Parigi a seguito delle spoliazioni napoleoniche durante l'occupazione."}
{"id": "8338307", "revid": "963244", "url": "https://it.wikipedia.org/wiki?curid=8338307", "title": "Joseph Louis Aloise von Hommer", "text": ""}
{"id": "8338308", "revid": "767487", "url": "https://it.wikipedia.org/wiki?curid=8338308", "title": "Amore, dolore e allegria", "text": "Amore, dolore e allegria o Amore e dolore e tutto quel dannato pasticcio (\"Love and Pain and the Whole Damn Thing\") \u00e8 un film del 1973 diretto da Alan J. Pakula."}
{"id": "8338310", "revid": "8596", "url": "https://it.wikipedia.org/wiki?curid=8338310", "title": "Amore e dolore e tutto quel dannato pasticcio", "text": ""}
{"id": "8338314", "revid": "8596", "url": "https://it.wikipedia.org/wiki?curid=8338314", "title": "Arrivano i Russi, arrivano i Russi", "text": ""}
{"id": "8338316", "revid": "8596", "url": "https://it.wikipedia.org/wiki?curid=8338316", "title": "Chicago, Chicago", "text": ""}
{"id": "8338320", "revid": "287204", "url": "https://it.wikipedia.org/wiki?curid=8338320", "title": "Gran Premio Capodarco 2018", "text": "Il Gran Premio Capodarco 2018, quarantasettesima edizione della corsa e valida come evento dell'UCI Europe Tour 2018 categoria 1.2U, si svolse il 16 agosto 2018 su un percorso di 180\u00a0km con partenza ed arrivo da Capodarco. Fu vinto dal colombiano Einer Rubio che termin\u00f2 la gara in 4h22'00\", alla media di 41,22\u00a0km/h, davanti agli italiani Davide Casarotto e terzo Dario Puccioni.\nPartenza con 167 ciclisti, dei quali 95 completarono la gara."}
{"id": "8338324", "revid": "767487", "url": "https://it.wikipedia.org/wiki?curid=8338324", "title": "Sogni perduti", "text": "Sogni perduti (\"Head\") \u00e8 un film del 1968 diretto da Bob Rafelson."}
{"id": "8338327", "revid": "339392", "url": "https://it.wikipedia.org/wiki?curid=8338327", "title": "Pietro IV il Cerimonioso", "text": ""}
{"id": "8338328", "revid": "1501558", "url": "https://it.wikipedia.org/wiki?curid=8338328", "title": "Coppa CECAFA 2017", "text": "La Coppa CECAFA 2017 \u00e8 stata la 39\u00aa edizione del torneo. Si \u00e8 svolta in Kenya dal 3 al 17 dicembre 2017. Il titolo \u00e8 andato al battendo in finale lo ai calci di rigore."}
{"id": "8338334", "revid": "287204", "url": "https://it.wikipedia.org/wiki?curid=8338334", "title": "Paribeni", "text": ""}
{"id": "8338335", "revid": "767487", "url": "https://it.wikipedia.org/wiki?curid=8338335", "title": "Trek-Segafredo 2017", "text": "Questa voce raccoglie le informazioni riguardanti la squadra ciclistica Trek-Segafredo nelle competizioni ufficiali della stagione 2017.\nClassifiche UCI.\nCalendario mondiale UCI.\nPiazzamenti dei corridori della Trek-Segafredo nella classifica individuale dell'UCI World Tour 2017.\nLa squadra Trek-Segafredo ha chiuso in quinta posizione con 7\u00a0934 punti."}
{"id": "8338336", "revid": "1877829", "url": "https://it.wikipedia.org/wiki?curid=8338336", "title": "Giovanni I il Cacciatore", "text": ""}
{"id": "8338340", "revid": "767487", "url": "https://it.wikipedia.org/wiki?curid=8338340", "title": "Mister Browne contro l'Inghilterra", "text": "Mister Browne contro l'Inghilterra (\"Carlton-Browne of the F.O.\") \u00e8 un film britannico del 1959 diretto da Roy Boulting e Jeffrey Dell."}
{"id": "8338346", "revid": "1939916", "url": "https://it.wikipedia.org/wiki?curid=8338346", "title": "Nebulina", "text": "La nebulina \u00e8 una proteina legante l'actina che \u00e8 localizzata nel filamento sottile dei sarcomeri nel muscolo scheletrico. \u00c8 una proteina molto grande (600-900 kDa) e lega fino a 200 monomeri di actina. Poich\u00e9 la sua lunghezza \u00e8 proporzionale alla lunghezza del filamento sottile, si ritiene che la nebulina agisca come un \"righello\" del filamento sottile e regola la lunghezza del filamento sottile durante l'assemblaggio del sarcomero e funge da rivestimento del filamento di actina. Altre funzioni della nebulina, come un ruolo nella segnalazione cellulare, rimangono incerte.\n\u00c8 stato anche dimostrato che la nebulina regola le interazioni actina-miosina inibendo l'attivit\u00e0 dell'ATPasi in modo sensibile al calcio - calmodulina.\nLe mutazioni genetiche nella nebulina causano alcuni casi di miopatia nemalinica autosomica recessiva.\nUn membro pi\u00f9 piccolo della famiglia delle proteine della nebulina, chiamato nebulette, lo si trova nel muscolo cardiaco.\nStruttura.\nLa struttura del dominio SH3 della nebulina \u00e8 stata determinata mediante spettroscopia a risonanza magnetica nucleare di proteine (NMR). Il dominio SH3 della nebulina \u00e8 composto da 60 residui di aminoacidi, di cui il 30 percento si trova nella struttura secondaria del foglio beta (7 strati; 18 residui).\nFenotipo knockout.\nA partire dal 2007, sono stati ottenuti due modelli di topo knockout per la nebulina per comprendere meglio la sua funzione \"in vivo\". Marie-Louise Bang ed i suoi colleghi hanno dimostrato che i topi knockout modificati nell'espressione della nebulina muoiono postnatalmente, hanno una ridotta lunghezza del filamento e una ridotta funzionalit\u00e0 contrattile . I sarcomeri post-natale presentavano rapidamente disorganizzazione e degenerazione in questi topi, indicando come la nebulina \u00e8 essenziale per mantenere l'integrit\u00e0 strutturale di miofibrille. . hanno avuto risultati simili nei loro topi, che sono morti postnatalmente con ridotta lunghezza del filamento sottile e funzionalit\u00e0 contrattile. Questi topi knockout con espressione della nebulina modificata vengono studiati come modelli animali di miopatia nemalina."}
{"id": "8338347", "revid": "838137", "url": "https://it.wikipedia.org/wiki?curid=8338347", "title": "Jean-Joseph Delplancq", "text": "Biografia.\nParroco di Hannut, dopo il concordato tra i Paesi Bassi e la Santa Sede fu scelto come vescovo di Liegi, ma Guglielmo I prefer\u00ec proporlo per la sede di Tournai. Fu consacrato a Namur.\nFond\u00f2 il seminario maggiore di Tournai e il seminario minore di \"Bonne-Esp\u00e9rance\".\nNel 1834 partecip\u00f2 alla fondazione dell'Universit\u00e0 cattolica di Lovanio.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8338349", "revid": "73843", "url": "https://it.wikipedia.org/wiki?curid=8338349", "title": "Gian Battista Burato", "text": "Fin da giovane mostr\u00f2 l'inclinazione per la pittura e dopo aver affrontato gli studi in lettere venne inserito nella scuola di Paolo Pannelli. Venuto quest'ultimo a mancare, Giambattista si ritrov\u00f2 a studiare da autodidatta sulle opere di antichi pittori dedicandosi alla copia. Vinse il primo premio ad un concorso a soggetto proposto dall'Accademia Reale di Parma. Tra le sue opere ricordiamo una \"Maria Vergine in gloria col Bambino\" per il coro della chiesa dei Santi Nazaro e Celso, un \"San Giorgio\" per la parrocchia di Brado a Sabbionetta, una \"Cena del Signore\" per Minerbe, una tavola con \"San Giovanni nepomuceno\" per Riva del Garda, \"Ultima cena\" per la cappella del Santissimo Sacramento della Cattedrale di Verona. Nel 1779, all'apice della sua carriera, divenne cieco. Ci\u00f2 comport\u00f2 diversi disagi economici. Nella malattia pot\u00e9 tuttavia contare sul suo allievo Agostino Ugolini che lo assistette completando tutte le opere da lui iniziate."}
{"id": "8338358", "revid": "547034", "url": "https://it.wikipedia.org/wiki?curid=8338358", "title": "La battaglia dei sessi (film 1959)", "text": "La battaglia dei sessi (\"The Battle of the Sexes\") \u00e8 un film britannico del 1959 diretto da Charles Crichton.\n\u00c8 basato sul racconto \"The Catbird Seat\" di James Thurber (1942).\nTrama.\nMartin, il contabile di un'azienda tessile scozzese, \u00e8 a Edimburgo per acquistare whisky e sigarette a Royal Mile. Martin viene chiamato al capezzale del proprietario sul letto di morte, il vecchio MacPherson, a Moray Place. MacPherson gli offre un whisky ma Martin rifiuta, quindi MacPherson ne beve due e muore subito dopo.\nIl nuovo proprietario dell'azienda, il giovane MacPherson, \u00e8 innamorato di una zelante donna americana, Mrs. Angela Barrows, che \u00e8 un'esperta di efficienza e che vuole dare una svolta all'azienda ritenuta da lei troppo tradizionale ed antiquata. Insiste per visitare \"la fabbrica\" sull'isola, solo per scoprire che il compito \u00e8 svolto da vecchie coppie, che filano la lana. Ha in programma di sostituire i 700 tessitori, sparsi per le isole, con un'unica grande fabbrica dotata di macchinari. Mentre viene portata in giro per la citt\u00e0, dice anche che l'azienda dovrebbe passare alle fibre sintetiche.\nMartin guarda al cinema un film di Sherlock Holmes e ne trae ispirazione per uccidere Mrs. Barrows. Poich\u00e9 non fuma e non beve, decide che pu\u00f2 fuorviare qualsiasi indagine futura fumando e bevendo sulla scena del crimine pianificato. Compra una mezza bottiglia di whisky e un pacchetto di sigarette. Tuttavia, nel suo appartamento, dopo una serie di tentativi falliti, la sua coscienza ha la meglio su di lui e decide che non pu\u00f2 uccidere la donna. Cerca di rimuovere tutte le prove quando MacPherson appare all'improvviso e riesce a evitare di essere scoperto. Tornato in ufficio, MacPherson interroga Martin e trova la sua versione pi\u00f9 plausibile delle affermazioni della signora Barrows. Non ne pu\u00f2 pi\u00f9, accusandoli tutti di essere matti, e se ne va per sempre. Cos\u00ec, il signor Martin vince la sua \"battaglia dei sessi\". Pi\u00f9 tardi, vedendola piangere alla stazione, le compra un fiore per consolarla."}
{"id": "8338359", "revid": "486946", "url": "https://it.wikipedia.org/wiki?curid=8338359", "title": "Martino I l'Umano", "text": ""}
{"id": "8338360", "revid": "963244", "url": "https://it.wikipedia.org/wiki?curid=8338360", "title": "Thieu", "text": "Thieu \u00e8 una localit\u00e0 della Vallonia. Gi\u00e0 comune autonomo, nel 1977 fu unito a Le R\u0153ulx."}
{"id": "8338365", "revid": "1318658", "url": "https://it.wikipedia.org/wiki?curid=8338365", "title": "Ecce Homo (Cossiers)", "text": "L'Ecce Homo, noto anche come Pilato presenta Cristo \u00e8 un dipinto del pittore fiammingo\u00a0Jan Cossiers realizzato circa nel 1620 e conservato al Museo del Louvre a Parigi in Francia. Entr\u00f2 al Louvre\u00a0nel 1994.\nDescrizione.\nIl dipinto ha in oggetto l'episodio evangelico dell'Ecce Homo.\u00a0Ges\u00f9 viene mostrato da Ponzio Pilato, il quale vestito con un turbante orientale dietro di lui, dopo essere stato flagellato, incoronato di spine e battuto con un'asta che in seguito serve come uno scettro."}
{"id": "8338369", "revid": "486946", "url": "https://it.wikipedia.org/wiki?curid=8338369", "title": "Martino I l'Ecclesiastico", "text": ""}
{"id": "8338373", "revid": "287204", "url": "https://it.wikipedia.org/wiki?curid=8338373", "title": "Hinda", "text": "Hinda \u00e8 una citt\u00e0 della Repubblica del Congo, capoluogo del dipartimento di Kouilou e del distretto di Hinda, nella parte occidentale del Paese.\nInfrastrutture e trasporti.\nFerrovie.\nLa citt\u00e0 \u00e8 servita da una stazione lungo la Ferrovia Congo-Ocean."}
{"id": "8338377", "revid": "599013", "url": "https://it.wikipedia.org/wiki?curid=8338377", "title": "Vasyl' Mychajlov", "text": "Biografia.\nAi campionati europei di Roma 2020 ha vinto la medaglia di bronzo nel torneo dei 79 chilogrammi."}
{"id": "8338382", "revid": "547034", "url": "https://it.wikipedia.org/wiki?curid=8338382", "title": "Nebel (strumento musicale)", "text": "Il nebel (\u05e0\u05b5\u05a4\u05d1\u05b6\u05dc\u200e \"n\u00ea\u1e07el\" in ebraico) o nablo \u00e8 uno strumento musicale di legno a corde pizzicate utilizzato dall'antico popolo ebraico e dai fenici, poi diffusosi, pur non diventando mai popolare, nell'antica Grecia, dove venne chiamato nabla (\"\u03bd\u03ac\u03b2\u03bb\u03b1\" in greco antico). \nSarebbe in riferimento alla sua caratteristica forma pseudotriangolare che il matematico William Hamilton avrebbe indicato l'operatore nabla."}
{"id": "8338384", "revid": "1522738", "url": "https://it.wikipedia.org/wiki?curid=8338384", "title": "Consiglio del Comando della Rivoluzione", "text": ""}
{"id": "8338386", "revid": "73843", "url": "https://it.wikipedia.org/wiki?curid=8338386", "title": "Nicolas-Alexis Ondernard", "text": "Biografia.\nEra cappellano dell'arciduchessa Maria Cristina, governatrice dei Paesi Bassi austriaci a Bruxelles.\nTorn\u00f2 in patria e dopo la rivoluzione brabantina e si un\u00ec a Dominique-Georges-Fr\u00e9d\u00e9ric Dufour de Pradt, inviato in missione diplomatica a Varsavia da Napoleone Bonaparte. Segu\u00ec Pradt dopo la sua nomina ad arcivescovo di Malines.\nFu eletto vescovo di Namur nel 1828.\nOttenne dal protestante Guglielmo I l'autorizzazione a riaprire i seminari minori delle diocesi belghe.\nDopo l'indipendenza belga invit\u00f2 il clero diocesano a collaborare con le autorit\u00e0 civili.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8338387", "revid": "439868", "url": "https://it.wikipedia.org/wiki?curid=8338387", "title": "Chiesa di San Valentino (Nogaredo)", "text": "La chiesa di San Valentino \u00e8 la parrocchiale di Noarna, frazione di Nogaredo in Trentino. Fa parte della zona pastorale della Vallagarina e risale al XVII secolo.\nStoria.\nLa chiesa di Noarna \u00e8 stata quasi certamente edificata nella prima met\u00e0 del XVII secolo ma dopo il 1619, perch\u00e9 negli atti visitali di quell'anno non viene menzionata e la sua prima citazione risale al 1636.\nAll'inizio del XVIII secolo, quasi un secolo dopo, il tempio venne riedificato in forme moderne per adattarlo alle necessit\u00e0 dei fedeli e i lavori vennero conclusi nel 1728, quando il rinnovato luogo di culto venne benedetto.\nAttorno alla seconda met\u00e0 del secolo la popolazione avvert\u00ec il bisogno di erigere una cappella dedicata ai santi \nRocco e Sebastiano come ringraziamento per essere stata risparmiata dall'epidemia di colera che aveva colpito l'intera zona nel 1855. Questo comport\u00f2 un ampliamento della fabbrica originaria.\nNegli anni settanta del XX secolo l'edificio fu oggetto di un intervento di restauro conservativo che riguard\u00f2 l'impianto della copertura gli intonaci delle parti murarie, la pavimentazione della sala e le vetrate alle fineste. Nel secolo successivo e sino al 2013 continuarono poi altri interventi sugli impianti, in particolare su quello per il riscaldamento.\nDescrizione.\nLa pavimentazione della sala ricorda quella delle aie dei contadini. Sull'altar maggiore, in marmo, la pala rappresenta la \"Madonna Regina con Bambino, angeli musicanti e Santi Valentino ed Antonio\", e risale al XVII secolo. Sulla destra dell'unica navata si apre la cappella eretta tra 1859 e 1862. In alto ha una piccola cupola con lucernario al centro e sull'altare la statua della \"Madonna Addolorata\", opera di Giovanni Battista Pettena, gi\u00e0 autore di due sculture poi poste nella Chiesa di San Volfango a Moena, sua citt\u00e0 natale."}
{"id": "8338437", "revid": "287204", "url": "https://it.wikipedia.org/wiki?curid=8338437", "title": "Gran Premio Capodarco 2019", "text": "Il Gran Premio Capodarco 2019, quarantottesima edizione della corsa e valida come evento dell'UCI Europe Tour 2019 categoria 1.2U, si svolse il 16 agosto 2019 su un percorso di 180\u00a0km con partenza ed arrivo da Capodarco. Fu vinto dall'italiano Filippo Zana che termin\u00f2 la gara in 4h22'40\", alla media di 41,117\u00a0km/h, davanti ai connazionali Kevin Colleoni e terzo Marco Murgano.\nPartenza con 176 ciclisti, dei quali 90 completarono la gara."}
{"id": "8338438", "revid": "1391549", "url": "https://it.wikipedia.org/wiki?curid=8338438", "title": "Lake Addie", "text": "Lake Addie \u00e8 una comunit\u00e0 non incorporata statunitense del Minnesota, situata nella contea di McLeod.\nAttualmente \u00e8 una citt\u00e0 fantasma, anche se in passato era una piccola comunit\u00e0 servita di un ufficio postale, stabilito nel 1868 e operativo fino al 1879."}
{"id": "8338445", "revid": "212348", "url": "https://it.wikipedia.org/wiki?curid=8338445", "title": "Maksim Bobok", "text": ""}
{"id": "8338447", "revid": "399", "url": "https://it.wikipedia.org/wiki?curid=8338447", "title": "Omicidio di Pamela Mastropietro", "text": "L'omicidio di Pamela Mastropietro \u00e8 un fatto di cronaca nera avvenuto il 29 gennaio 2018 a Macerata. Il caso venne trattato al Parlamento Europeo per la lotta all'eliminazione della violenza di genere.\nAntefatto.\nPamela Mastropietro nacque a Roma, nel quartiere San Giovanni, il 23 agosto 1999. La giovane soffriva di un disturbo di personalit\u00e0 borderline ed era dipendente dalla droga. Il 17 ottobre 2017, all'et\u00e0 di 18 anni, Pamela si trasfer\u00ec nella comunit\u00e0 di recupero per tossicodipendenza di Corridonia. Sua madre dichiar\u00f2 che la ragazza aveva iniziato ad abusare di droghe dopo aver frequentato un uomo rumeno e che, al momento della morte, stava frequentando una comunit\u00e0 di recupero. Seguita da uno psichiatra nella comunit\u00e0, Pamela confess\u00f2 di abusare di alcol dall'et\u00e0 di 12 anni e di droghe dai 14 anni. Quando Pamela fugg\u00ec volontariamente dalla comunit\u00e0, un uomo la accompagn\u00f2 in auto alla stazione di Corridonia-Mogliano, in cambio di un rapporto sessuale. L\u00ec la ragazza avrebbe voluto prendere un treno per ritornare nel suo luogo di origine, ma una volta perso, accett\u00f2 l'offerta di un tassista locale. Pamela consum\u00f2 un rapporto sessuale con il tassista e dorm\u00ec nella sua casa. Il giorno dopo cerc\u00f2 della droga presso i giardini Diaz, un luogo di Macerata di ritrovo per tossicodipendenti, incontrando Innocent Oseghale, un pusher nigeriano.\nIndagini e conseguenze.\nTra il 30 e il 31 gennaio 2018 un passante not\u00f2 la presenza di due valigie abbandonate in un piccolo fossato non lontano dal cancello di una villetta in Via dell'Industria, tra Casette Verdini e Pollenza, a pochi chilometri da Macerata. All'interno fu trovato il corpo della ragazza mutilato. L'esatta causa della morte alla data del febbraio 2018 non era chiara, ma il proseguire delle indagini port\u00f2 la polizia al ritrovo dei vestiti macchiati di sangue di Pamela nella casa di Innocent Oseghale, un nigeriano in Italia dal 2014 il quale, cacciato da un programma di assistenza ai rifugiati, praticava spaccio di droga. \nInsieme a Oseghale, la polizia arrest\u00f2 Desmond Lucky e Lucky Awelima. L'omicidio caus\u00f2 indignazione pubblica, rabbia, e sentimenti razzisti e xenofobi a Macerata e venne considerato come la motivazione per l'attentato di Macerata commesso da Luca Traini il 3 febbraio 2018. Inizialmente si diffuse la notizia, poi smentita, che Traini potesse conoscere Pamela e che avrebbe effettuato la sparatoria per vendetta. Traini dichiar\u00f2 che le sue intenzioni erano quelle di uccidere Oseghale in tribunale, per poi cambiare il suo piano e rivolgerlo contro persone di diverso colore. \nPer la testimonianza di Oseghale, Pamela sarebbe morta di overdose dopo aver assunto una dose di eroina nella sua casa, ma secondo quella dell'accusa sarebbe andata nella casa del nigeriano e dopo aver ottenuto la dose sarebbe stata trattenuta con la forza, stuprata, accoltellata e smembrata. Secondo l'autopsia, il processo di smembramento del corpo sarebbe iniziato mentre Pamela era ancora in vita, con un lavaggio effettuato in candeggina per eliminare i residui organici. Il DNA di Oseghale resistette nonostante il lavaggio con il prodotto chimico sulle mani e sotto le unghie di Pamela.\nMatteo Salvini, in quel periodo neoeletto vice-primo ministro e ministro degli Interni, utilizz\u00f2 spesso l'omicidio di Pamela come parte delle sue politiche contro il crimine e lo scetticismo nei confronti dell'immigrazione. Alessandro Meluzzi, psichiatra e criminologo, ha affermato che l'omicidio era associato a bande criminali organizzate della mafia nigeriana.\nProcesso.\nInnocent Oseghale.\nInnocent Oseghale, descritto come \"un nigeriano di 29 anni con un permesso di residenza scaduto e precedenti penali per spaccio di droga\", fu subito sospettato e arrestato poco dopo che il corpo venne ritrovato. \nIl processo con rito ordinario inizi\u00f2 il 13 febbraio 2019. Le accuse contestate furono omicidio e violenza sessuale contro una vittima in condizioni di inferiorit\u00e0, occultamento e distruzione del cadavere. Il processo si tenne con la presenza di Vincenzo Marino, ex boss della 'Ndrangheta, compagno di cella di Oseghale. Marino rifer\u00ec ci\u00f2 che gli avrebbe confessato in cella, ovvero di aver accoltellato Pamela e di aver cominciato a tagliarne il corpo, partendo da una gamba, mentre la ragazza era ancora in vita. \nIl processo si concluse con la condanna dell'imputato all'ergastolo e a diciotto mesi di isolamento. La condanna \u00e8 stata confermata dalla corte d'assise d'appello del tribunale di Ancona il 16 ottobre 2020. Oseghale continua a dichiararsi innocente riguardo alla morte della ragazza, come in una sua precedente confessione riguardo allo smembramento del corpo: sostiene che la ragazza sia morta per un'overdose di eroina.\nDesmond Lucky e Lucky Awelima.\nIl 7 giugno 2018 il magistrato di Macerata, Giovanni Maria Manzoni, revoc\u00f2 agli altri due nigeriani la custodia in carcere per le accuse di omicidio, diffamazione, distruzione e occultamento di cadavere, inizialmente arrestati per concorrenza con Innocent Oseghale per l'omicidio e lo smembramento del cadavere, rimasero poi in prigione per spaccio di eroina.\nNella cultura di massa.\nLetteratura.\nNel 2018 la testata giornalistica \"Cronache maceratesi\" scrisse un libro riguardo all'omicidio e all'attentato effettuato poco dopo da Luca Traini. Lo stesso Traini nel 2019 dedic\u00f2 un libro, scritto in carcere, alla ragazza.\nIniziative.\nIl 21 novembre 2019 il fatto approd\u00f2 al Parlamento europeo in vista della Giornata internazionale per l'eliminazione della violenza contro le donne. Per questa giornata la deputata europea e consulente di parte civile della famiglia Mastropietro, Luisa Regimenti lanci\u00f2 l'iniziativa dal titolo \"Il muro delle Bambole - Combattere la violenza contro le donne - In memoria di Pamela Mastropietro\"."}
{"id": "8338448", "revid": "212348", "url": "https://it.wikipedia.org/wiki?curid=8338448", "title": "Gruppo derivato", "text": ""}
{"id": "8338453", "revid": "830939", "url": "https://it.wikipedia.org/wiki?curid=8338453", "title": "Gaspary", "text": ""}
{"id": "8338454", "revid": "767487", "url": "https://it.wikipedia.org/wiki?curid=8338454", "title": "St Francisbaai", "text": "St Francisbaai \u00e8 una localit\u00e0 balneare sudafricana affacciata sull'oceano Indiano situata nella municipalit\u00e0 distrettuale di Sarah Baartman nella provincia del Capo Orientale.\nGeografia fisica.\nSt Francisbaai \u00e8 situata presso la foce del fiume Krom sul tratto di costa compreso tra il capo St Francis e Jeffreysbaai, a circa 100 chilometri a ovest della citt\u00e0 di Port Elizabeth."}
{"id": "8338463", "revid": "125964878", "url": "https://it.wikipedia.org/wiki?curid=8338463", "title": "Bombardamenti di Torino", "text": "Per la sua importanza come centro industriale, sede della FIAT e di numerosi altri stabilimenti attivi nella produzione bellica (tra cui le Officine RIV, la Lancia, la Snia Viscosa), Torino sub\u00ec oltre cento bombardamenti aerei da parte degli Alleati nel corso della seconda guerra mondiale; il capoluogo piemontese risult\u00f2 tra le citt\u00e0 pi\u00f9 bombardate dell\u2019Italia settentrionale, con danni a circa il 40 % del tessuto urbano ed oltre duemila vittime tra la popolazione civile.\nBilancio.\nDanni alla popolazione.\nLe perdite tra la popolazione civile, secondo i dati del comune di Torino del 1946, ammontarono a morti e feriti, in leggera discrepanza con le cifre fornite dalla Croce Rossa, secondo la quale i morti furono e i feriti feriti\nDanni agli edifici.\nSu abitazioni esistenti al 1940:\nNel quartiere Lingotto, tra i pi\u00f9 colpiti in quanto insediamento industriale FIAT, il 70% delle abitazioni fu distrutto; nel centro cittadino, nell\u2019area compresa tra i corsi Vittorio Emanuele II e Regina Margherita e piazza dello Statuto, le distruzioni interessarono il 58% delle abitazioni. I vani messi fuori uso furono .\nCommercio e arte.\n attivit\u00e0 commerciali su (36%) subirono danni; attivit\u00e0 industriali furono colpite, delle quali 223 furono completamente distrutte, 315 parzialmente distrutte e 480 sinistrate. Tutti i principali stabilimenti industriali (FIAT, Lancia, SNIA Viscosa, Michelin, RIV) subirono gravi danni.\nRiportarono conseguenze anche eminenti edifici d'arte e cultura: furono colpiti i palazzi di piazza San Carlo, Martini Cigala, Valletta, Solaro del Borgo, Balbo Bertone, d\u2019Agliano, Chiablese, Thaon di Revel, del Seminario, dell'Universit\u00e0, della Prefettura, la villa della Regina, la casa Broglia, il Santuario della Consolata.\nSubirono danni, bench\u00e9 non gravi, anche Palazzo Reale, Palazzo Madama, Palazzo Carignano e la basilica di Superga"}
{"id": "8338464", "revid": "1768939", "url": "https://it.wikipedia.org/wiki?curid=8338464", "title": "Al-Idr\u012bs\u012b", "text": ""}
{"id": "8338466", "revid": "1451528", "url": "https://it.wikipedia.org/wiki?curid=8338466", "title": "Modulo Sperimentale Elettromeccanico", "text": ""}
{"id": "8338467", "revid": "188116", "url": "https://it.wikipedia.org/wiki?curid=8338467", "title": "Nucleo Automobilistico del Regio Esercito Italiano", "text": ""}
{"id": "8338470", "revid": "1310927", "url": "https://it.wikipedia.org/wiki?curid=8338470", "title": "R\u0103zvan Patriche", "text": "Carriera.\nHa sempre giocato nel campionato rumeno, alternandosi tra la massima serie e la seconda divisione."}
{"id": "8338471", "revid": "1305772", "url": "https://it.wikipedia.org/wiki?curid=8338471", "title": "Only the Young (Taylor Swift)", "text": "Only the Young (anche noto come Only the Young (Featured in Miss Americana)) \u00e8 un singolo promozionale della cantautrice statunitense Taylor Swift, pubblicato il 31 gennaio 2020 in concomitanza con l'uscita del film documentario \"Miss Americana\".\nLa canzone \u00e8 stata successivamente utilizzata in una pubblicit\u00e0 nell'ambito della campagna politica democratica di Biden/Harris per le elezioni presidenziali statunitensi del 2020.\nComposizione.\nLa Swift ha scritto \"Only the Young\" dopo le elezioni di met\u00e0 mandato del 2018, la canzone tratta delle sue preoccupazioni sul paese, parlando direttamente di sparatorie nelle scuole, della politica di Donald Trump e del dubbio che possano esserci state frodi politiche e manomissioni di voti.\nI critici musicali l'hanno definita la canzone pi\u00f9 politicamente impegnata della cantautrice.\nSuccesso commerciale.\n\"Only the Young\" ha debuttato alla 50\u00aa posizione della Billboard Hot 100 statunitense, diventando il novantasettesimo ingresso di Taylor Swift in classifica. Durante la sua prima settimana di disponibilit\u00e0 ha venduto copie digitali ed accumulato 5,7 milioni di riproduzioni streaming, entrando direttamente in cima alla Digital Songs e divenendo la sua diciannovesima numero uno digitale. Ha cos\u00ec espanso il suo record come artista ad averne di pi\u00f9 nella storia della classifica. \nNella classifica britannica la canzone ha fatto il suo ingresso alla 57\u00aa posizione grazie a unit\u00e0, rendendola la trentanovesima entrata della cantante."}
{"id": "8338472", "revid": "110157", "url": "https://it.wikipedia.org/wiki?curid=8338472", "title": "Vidyasagar Setu", "text": "Il Vidyasagar Setu (Bidyasag\u00f4r Setu), noto anche come Second Hooghly Bridge (Dwitiy\u00f4 Hugli Setu), \u00e8 un ponte strallato che attraversa il fiume Hooghly nel Bengala occidentale in India, collegando le citt\u00e0 di Calcutta e Howrah.\nDescrizione.\nCon una lunghezza totale di 823 metri \u00e8 il ponte strallato pi\u00f9 lungo dell'India.\nFu il secondo ponte ad essere costruito sul fiume Hooghly; il primo, il ponte di Howrah (noto anche come Rabindra Setu) posto 3,7 km a nord, \u00e8 stato completato nel 1943. Prende il nome dal pedagogista Pandit Ishwar Chandra Vidyasagar ed \u00e8 costato 3880 milioni di rupie. Il progetto fu realizzato attraverso un consorzio tra il pubblico e quello privato, sotto il controllo dei Hooghly River Bridge Commissioners (HRBC)."}
{"id": "8338474", "revid": "709565", "url": "https://it.wikipedia.org/wiki?curid=8338474", "title": "Episodi di Katy Keene", "text": "La prima e unica stagione della serie televisiva Katy Keene \u00e8 andata in onda negli Stati Uniti d'America dal 6 febbraio al 14 maggio 2020.\nIn Italia la stagione viene trasmessa dal 14 settembre al 7 dicembre 2020 su Premium Stories.\n\"Capitolo uno: Talenti incompresi\".\nTrama.\nKaty Keene, protagonista della serie, non riesce a gestire le pressioni del suo posto di lavoro presso il grande magazzino di Lacy e con il suo capo super esigente, Gloria, una leggendaria shopper personale. Katy ha fortunatamente il supporto del suo fidanzato, KO Kelly, avente il sogno di diventare un pugile professionista. Jorge, amico stretti e compagno di stanza di Katy, fa un provino per uno spettacolo di Broadway, ma non va bene come previsto e cerca un altro metodo per farsi notare. Katy incontra la sua nuova compagna di stanza Josie McCoy, e sa che legheranno molto velocemente. Josie incontra Alexander Cabot, un produttore discografico interessato ad analizzarla, ma la situazione non va per il verso giusto quando viene coinvolta Alexandra Cabot. Dopo una lunga giornata impegnativa, il gruppo di amici, tra cui la ragazza \"It\" Pepper, si incontrano tutti nel loro ritrovo preferito, Molly's Crisis, per assistere a Jorge che si esibisce nei panni del suo alter ego, Ginger, e vedere l'ultima creazione della moda di Katy.\n\"Capitolo due: non mettere fretta all'amore\".\nTrama.\nCon la vita personale di Katy in circuito d'attesa, che tutti sembrano conoscere grazie ai giornali che raccolgono il blog di Pepper, non riesce a fuggire nemmeno al lavoro. Josie trova un lavoro per aiutarla a pagare le bollette, ma trova un lavoro extra in un negozio di dischi e scopre rapidamente che potrebbe essere chiuso, dando a Josie l'idea di aiutarlo a tenerlo aperto. A causa dell'esplosione di Jorge alla sua ultima audizione, si ritrova fuori con la comunit\u00e0 di Broadway. Dopo aver chiesto un'ultima audizione e aver aspettato di sapere se avesse ottenuto la parte, doveva decidere se voleva smettere di esibirsi come Ginger. Nel frattempo, Pepper si trova a corto di denaro, ma \u00e8 in qualche modo in grado di garantire un magazzino in cui sogna di aprire \"The Pepper Plant\".\n\"Capitolo tre: che ne sar\u00e0 di un cuore infranto?\".\nTrama.\nNonostante una strana situazione venutasi a creare tra Katy e KO, Katy cerca di rendere tutto perfetto per San Valentino, in modo da poter evitare ci\u00f2 che sta veramente provando, tra cui mentirgli sul fatto che Gloria la faccia lavorare. KO cerca di fare qualcosa di carino per i compagni di stanza, ma sembra solo peggiorare le cose. Josie e Alexander si sono avvicinati, ma dopo aver incontrato un'altra aspirante cantautrice, Josie si rende conto che \u00e8 tempo di cambiare la loro dinamica. Jorge ha avuto una relazione romantica segreta, ma dopo che non si \u00e8 esibito per la sua esibizione alla crisi di Molly, Jorge si rende conto di cosa deve fare. Nel frattempo, Pepper si rivolge a una vecchia amica, la signora Freesia, per aiutarla a ottenere qualche soldo in fretta, ma non \u00e8 orgogliosa di come lo sta facendo.\n\"Capitolo quattro: ecco che torna il sole\".\nTrama.\nKaty decide di spendere tutte le sue energie al lavoro per evitare la sua vita personale, ma si ritrova di nuovo nei guai al lavoro. Determinata a sistemare le cose, chiede aiuto a Pepper per rintracciare la designer che \u00e8 il modo per salvare il suo lavoro. Nel frattempo, Jorge mette in discussione la sua nuova relazione.\n\"Capitolo cinque: canzone per una notte d'inverno\".\nTrama.\nKaty che cerca di entrare nella scuola di moda, ma sa di aver bisogno di una lettera di raccomandazione, quindi si rivolge a Gloria che la mette alla prova per farla diventare il vestito perfetto in cambio, facendo pressione su Katy. Costretti a rimanere all'interno a causa del vortice polare, le tensioni aumentano quando Josie e Pepper litigano finendo in una rissa e Jorge infrange la regola numero uno di Katy. Nel frattempo, Josie \u00e8 sconvolta dall'accordo che il padre di Alexander le ha fatto, soprattutto dopo quello che Alexandra le mostra."}
{"id": "8338477", "revid": "110881959", "url": "https://it.wikipedia.org/wiki?curid=8338477", "title": "Larisa Roxana Giurgiu", "text": ""}
{"id": "8338478", "revid": "1310927", "url": "https://it.wikipedia.org/wiki?curid=8338478", "title": "Cristian Albu", "text": "Carriera.\nClub.\nHa sempre giocato nel campionato rumeno, alternandosi tra la massima serie e la seconda divisione.\nNazionale.\nNel 2021 ha esordito in nazionale."}
{"id": "8338479", "revid": "1768939", "url": "https://it.wikipedia.org/wiki?curid=8338479", "title": "Al-Maqr\u012bz\u012b", "text": ""}
{"id": "8338481", "revid": "4175", "url": "https://it.wikipedia.org/wiki?curid=8338481", "title": "Coppa Italia di atletica leggera", "text": ""}
{"id": "8338484", "revid": "1310927", "url": "https://it.wikipedia.org/wiki?curid=8338484", "title": "Florin Bejan", "text": "Carriera.\nClub.\nHa giocato nella massima serie dei campionati rumeno e polacco."}
{"id": "8338510", "revid": "1310927", "url": "https://it.wikipedia.org/wiki?curid=8338510", "title": "Florin Achim", "text": "Carriera.\nHa giocato nella massima serie dei campionati rumeno e macedone."}
{"id": "8338511", "revid": "4175", "url": "https://it.wikipedia.org/wiki?curid=8338511", "title": "Coppa Italia (moto)", "text": ""}
{"id": "8338513", "revid": "4175", "url": "https://it.wikipedia.org/wiki?curid=8338513", "title": "Coppa Italia di ciclismo", "text": ""}
{"id": "8338515", "revid": "1185701", "url": "https://it.wikipedia.org/wiki?curid=8338515", "title": "Mahamedkhabib Kadzimahamedau", "text": ""}
{"id": "8338517", "revid": "110882303", "url": "https://it.wikipedia.org/wiki?curid=8338517", "title": "Alpine A450", "text": ""}
{"id": "8338519", "revid": "149485", "url": "https://it.wikipedia.org/wiki?curid=8338519", "title": "Haydar Yavuz", "text": "Biografia.\nAi campionati europei di Roma 2020 ha vinto la medaglia di bronzo nel torneo dei 70 chilogrammi."}
{"id": "8338526", "revid": "1310927", "url": "https://it.wikipedia.org/wiki?curid=8338526", "title": "Alexandru Buziuc", "text": "Carriera.\nHa sempre giocato nel campionato rumeno, alternandosi tra la massima serie e la seconda divisione."}
{"id": "8338527", "revid": "22356", "url": "https://it.wikipedia.org/wiki?curid=8338527", "title": "Dysnoetodon minuta", "text": "Il disnoetodonte (Dysnoetodon minuta) \u00e8 un mammifero estinto, probabilmente appartenente ai pantodonti. Visse nel Paleocene inferiore (circa 64 - 62 milioni di anni fa) e i suoi resti fossili sono stati ritrovati in Cina.\nDescrizione.\nQuesto animale \u00e8 noto per fossili frammentari ed \u00e8 quindi ipotizzarne l'aspetto. Probabilmente era un piccolo animale grande poco pi\u00f9 di un coniglio. Era dotato di molari superiori corti e ampi, con un ectolofo a forma di W, un metastilo pi\u00f9 sviluppato del parastilo, un protocono eretto, un paraconulo pi\u00f9 grande del metaconulo e una piattaforma dell'ipocono ben distinta. I premolari superiori erano semplici, piuttosto stretti e allungati. I molari inferiori erano rettangolari e dotati di lofidi ben sviluppati e a forma di W; il trigonide era pi\u00f9 alto del talonide. Il terzo molare inferiore era dotato di un lungo talonide. I premolari inferiori erano appiattiti lateralmente, con un primo cono alto, mentre paraconide e metaconide erano poco sviluppati. \nIn generale, la struttura dei molari di \"Dysnoetodon\" \u00e8 molto particolare: per certi aspetti i molari superiori richiamano i molari dei primati, degli insettivori e dei creodonti, mentre i molari inferiori differivano notevolmente dai molari di questi gruppi; alcune somiglianze si riscontrano con il pantodonte derivato \"Pantolambda\", mentre altre sembrano anticipare i tillodonti. \nClassificazione.\nDescritto per la prima volta nel 1980 sulla base di resti fossili ritrovati nel 1973 nel bacino di Nanxiong (Guangdong, Cina), \"Dysnoetodon minuta\" \u00e8 un mammifero di incerta collocazione sistematica a causa delle caratteristiche miste della sua dentatura. Inizialmente avvicinato ai tillodonti (in particolare alle forme arcaiche quali \"Esthonyx\"), in seguito \u00e8 stato classificato tra i pantodonti, un gruppo di placentali arcaici piuttosto variegato, comprendente anche animali di grande taglia. \"Dysnoetodon\", in particolare, \u00e8 stato avvicinato al genere \"Harpyodus\" e come questo considerato un pantodonte arcaico nella famiglia Harpyodidae. "}
{"id": "8338529", "revid": "22356", "url": "https://it.wikipedia.org/wiki?curid=8338529", "title": "Dysnoetodon", "text": ""}
{"id": "8338530", "revid": "118367620", "url": "https://it.wikipedia.org/wiki?curid=8338530", "title": "Legge europea sul divorzio", "text": "Il patto dell'Unione europea sul divorzio o il regolamento Roma III, formalmente il regolamento (UE) n. 1259/2010 del Consiglio, del 20 dicembre 2010, relativo all'attuazione di una cooperazione rafforzata nel settore della legge applicabile al divorzio e alla separazione personale \u00e8 un regolamento relativo alla legge applicabile in materia di divorzio valido in 17 paesi. Il regolamento stabilisce quale legge debba essere utilizzata nei divorzi transfrontalieri, mentre quali tribunali dovrebbero essere stabiliti \u00e8 determinato dal regolamento Bruxelles II, che \u00e8 valido per tutti i paesi dell'Unione Europea, ad eccezione della Danimarca. L'accordo, approvato dal Consiglio dell'Unione europea il 20 dicembre 2010, \u00e8 entrato in vigore nelle 14 parti contraenti originali il 21 giugno 2012 e si avvale del meccanismo di cooperazione rafforzato che consente a un minimo di nove stati membri dell'UE di stabilire l'integrazione avanzata o la cooperazione in un'area all'interno delle strutture dell'UE ma senza che tutti i membri siano coinvolti. \nStoria.\nL'Unione europea si \u00e8 mossa verso disposizioni comuni applicabili in materia di legge sul divorzio. La Commissione europea ha promulgato il regolamento Bruxelles II nel marzo 2001 per stabilire quale tribunale di uno stato membro dell'UE era competente a conoscere i casi relativi al divorzio tra i membri dell'Unione Europea. Questo regolamento, modificato nel 2005, determina quali tribunali avranno giurisdizione su ci\u00f2 che conta. Ma questo regolamento, che lega tutti gli Stati membri tranne la Danimarca, non tratta quale legge i tribunali dell'UE dovrebbero usare e, a causa della grande diversit\u00e0 delle leggi sul divorzio nell'UE, i risultati possono variare fortemente a seconda della legge utilizzata. Come ha osservato uno studioso legale: \"La legge sostanziale relativa alla separazione legale continua a differire ampiamente tra gli Stati membri: dalla legge maltese in cui vi \u00e8 un divieto di divorzio alla legge svedese finlandese in cui non sono richiesti reali motivi di divorzio.\" Inoltre, la legge e la cultura giuridica in questi paesi variano in materia di divorzio e propriet\u00e0 coniugale. Gli osservatori osservano che la generosit\u00e0 degli insediamenti e degli alimenti differiscono da stato a stato. Con Bruxelles II che afferma che il primo tribunale valido per processare il divorzio \u00e8 il tribunale che avr\u00e0 giurisdizione, e senza un regolamento su quale legge viene utilizzata, pu\u00f2 importare molto in quale parte dell'Ue viene emessa una sentenza.\nCooperazione rafforzata.\nCon l'aumento del divorzio transfrontaliero nell'UE, sono state avanzate norme comuni per risolvere la questione di dove e sotto quale legge le coppie transnazionali possano divorziare nell'Ue. Tuttavia, la Svezia ha bloccato le nuove regole, temendo il loro impatto sull'applicabilit\u00e0 della sua legge sul divorzio liberale (la legge sul divorzio differisce fortemente, con il liberalismo nordico in contrasto con i paesi pi\u00f9 conservatori con procedure pi\u00f9 complicate come Malta che lo ha permesso solo di recente). Al fine di consentire a quegli Stati disposti a procedere senza la Svezia, nel luglio 2008 nove paesi hanno presentato una proposta per utilizzare una cooperazione rafforzata: Austria, Belgio, Francia, Germania, Grecia, Italia, Lituania, Lussemburgo, Portogallo, Romania, Slovenia, Spagna e Ungheria stavano prendendo in considerazione l'idea di unirsi a loro. \nIn una riunione dei ministri della giustizia del 25 luglio 2008, i nove stati hanno deciso di cercare formalmente la misura di una cooperazione rafforzata; otto stati (i nove stati sopra meno la Francia) lo hanno richiesto formalmente alla Commissione europea il 28 luglio 2008. Il 24 marzo 2010, quando la Commissione ha formalmente proposto la legge, la Bulgaria \u00e8 stata il decimo stato a unirsi ai suddetti otto e alla Francia. Belgio, Germania e Lettonia si sono uniti formalmente a loro il 28 maggio 2010, mentre la Grecia si \u00e8 ritirata. \nI deputati hanno appoggiato la proposta nel giugno 2010 con 14 stati disposti ad adottare la cooperazione proposta: Austria, Belgio, Bulgaria, Francia, Germania, Ungheria, Italia, Lettonia, Lussemburgo, Malta, Portogallo, Romania, Slovenia e Spagna. Questi stati sono stati quindi autorizzati dal Consiglio a proseguire la cooperazione rafforzata il 12 luglio 2010. In seguito all'adozione del regolamento (UE) n. 1259/2010 del Consiglio il 20 dicembre 2010, il nuovo regolamento, noto come regolamento Roma III, \u00e8 entrato in vigore nei 14 stati partecipanti il 21 giugno 2012. Altri Stati membri dell'UE sono autorizzati a firmare il patto in un secondo momento. La Lituania \u00e8 diventata il primo stato a chiedere di aderire alla cooperazione rafforzata in materia di divorzio nel giugno 2012 e la loro partecipazione \u00e8 stata approvata dalla Commissione il 21 novembre 2012. Le disposizioni dell'accordo si applicano alla Lituania a decorrere dal 22 maggio 2014. La Grecia ha presentato una richiesta di partecipazione al regolamento nell'ottobre 2013 e la Commissione ha concesso la sua approvazione il 27 gennaio 2014, diventando cos\u00ec il 16\u00ba paese ad aderire al regolamento, che si applicava alla Grecia dal 29 luglio 2015. La partecipazione dell'Estonia \u00e8 stata approvata dalla Commissione nell'agosto 2016 e il regolamento si \u00e8 applicato al paese dall'11 febbraio 2018. \nContenuto.\nLa legge applicabile \u00e8 determinata sulla base di una serie di criteri. Se non \u00e8 applicabile un criterio con un punteggio pi\u00f9 alto, la valutazione si sposta di uno in basso. I criteri principali per la scelta della legge sono \nNel caso in cui non sia possibile una separazione all'interno della legge determinata secondo lo schema (ad esempio in caso di divorzio di una coppia dello stesso sesso), si applica la legge del tribunale adito. Il regolamento si applica anche alla separazione personale e alla conversione della separazione legale in divorzio."}
{"id": "8338533", "revid": "1718925", "url": "https://it.wikipedia.org/wiki?curid=8338533", "title": "Avezzano (famiglia)", "text": "La famiglia Avezzano (talvolta preceduta dalla preposizione \"d'\") \u00e8 stata una famiglia nobile italiana.\nStoria.\nLa famiglia Avezzano ebbe origine dalla casata dei Berardi, noti come \"Conti dei Marsi\". Il fondatore fu Berardo Berardi, il quale, entrato in possesso della signoria di Avezzano, grazie alla legge longobarda dell'XI secolo che consentiva di cambiare il proprio cognome col nome del feudo, cambi\u00f2 il proprio cognome in Avezzano. La sua genealogia, secondo quanto riporta il genealogista Ferrante della Marra, \u00e8 piccola e di breve composizione. La famiglia si estinse nel XIV secolo con la contessa Sveva d'Avezzano, andata in sposa prima a Filippo Polliceno e poi a Tommaso II Sanseverino.\nAlbero genealogico.\nDi seguito \u00e8 riportato l'albero genealogico della famiglia Avezzano dal fondatore Berardo, vissuto nell'XI secolo, fino al XIV secolo, secondo una ricostruzione del genealogista Ferrante della Marra:"}
{"id": "8338535", "revid": "22356", "url": "https://it.wikipedia.org/wiki?curid=8338535", "title": "Harpyodidae", "text": ""}
{"id": "8338539", "revid": "889336", "url": "https://it.wikipedia.org/wiki?curid=8338539", "title": "Krom", "text": "Il fiume Krom (\"Kromrivier\" in afrikaans, \"Krom River\" in inglese) \u00e8 un corso d'acqua sudafricano che scorre nella provincia del Capo Orientale. Il fiume nasce sui monti Tsitsikamma e scorre quindi in direzione est-sud-est verso l'oceano Indiano, nel quale sfocia con un estuario presso St Francisbaai."}
{"id": "8338542", "revid": "785616", "url": "https://it.wikipedia.org/wiki?curid=8338542", "title": "Seishiro Kato", "text": ""}
{"id": "8338544", "revid": "1310927", "url": "https://it.wikipedia.org/wiki?curid=8338544", "title": "Cosmin Fr\u0103sinescu", "text": "Carriera.\nClub.\nHa giocato nella massima serie dei campionati rumeno ed azero."}
{"id": "8338554", "revid": "2181294", "url": "https://it.wikipedia.org/wiki?curid=8338554", "title": "Hannah Beachler", "text": "Biografia.\nCresciuta a Centerville, in Ohio, Hannah Beachler ha frequentato l'Universit\u00e0 di Cincinnati, dove ha studiato fashion design. Dopo aver studiato cinema alla Wright State University, si specializza in scenografia, lavorando nel suo primo film \"Quarantena 2\" nel 2011.\nDal 2013 diventa collaboratrice del regista Ryan Coogler, iniziando a lavorare con lui a partire dal film \"Prossima fermata Fruitvale Station\", proseguendo fino a film di successo come \"Creed - Nato per combattere\" e \"Black Panther\", per il quale riceve il suo primo Oscar alla migliore scenografia insieme a Jay Hart."}
{"id": "8338555", "revid": "599013", "url": "https://it.wikipedia.org/wiki?curid=8338555", "title": "Andrei Radu (calciatore 1996)", "text": "Biografia.\n\u00c8 il cugino del portiere Ionu\u021b Radu.\nCarriera.\nHa giocato nella massima serie dei campionati rumeno e cipriota."}
{"id": "8338556", "revid": "6923", "url": "https://it.wikipedia.org/wiki?curid=8338556", "title": "Reinhold Joest", "text": ""}
{"id": "8338562", "revid": "110882777", "url": "https://it.wikipedia.org/wiki?curid=8338562", "title": "Reinhold J\u00f6st", "text": ""}
{"id": "8338564", "revid": "224230", "url": "https://it.wikipedia.org/wiki?curid=8338564", "title": "Riviste letterarie", "text": ""}
{"id": "8338568", "revid": "253269", "url": "https://it.wikipedia.org/wiki?curid=8338568", "title": "Dean Butler", "text": "Biografia.\nNato a Prince George, Columbia Britannica, e cresciuto a Piedmont, studi\u00f2 arti della comunicazione all'Universit\u00e0 del Pacifico a Stockton, California.\nButler cominci\u00f2 la sua carriera da attore interpretando un ruolo minore nella serie televisiva \"Le strade di San Francisco\". Il suo primo ruolo importante fu quello di Michael Wagner nel film \"Forever\" del 1978, basato sull'omonimo romanzo di Judy Blume.\nButler \u00e8 noto principalmente per il ruolo di Almanzo Wilder, amico e poi marito di Laura Ingalls Wilder (interpretata da Melissa Gilbert) nella serie televisiva \"La casa nella prateria\", che ricopr\u00ec dal 1979 al 1983. In seguito interpret\u00f2 Jeff \"Moondoggie\" Griffin nella serie \"The New Gidget\" e Hank Summers, il padre di Buffy, in \"Buffy l'ammazzavampiri\".\nVita privata.\nButler \u00e8 sposato con l'attrice Katherine Cannon, che ha interpretato Felice Martin nella serie televisiva \"Beverly Hills 90210\". Si sono conosciuti quando la Cannon fece un provino per la protagonista femminile della serie \"I ragazzi di padre Murphy\". Vivono a Los Angeles, California.\nDoppiatori italiani.\nNelle versioni in italiano dei suoi lavori, Dean Butler \u00e8 stato doppiato da:"}
{"id": "8338570", "revid": "1543377", "url": "https://it.wikipedia.org/wiki?curid=8338570", "title": "Michelangelo Aliprandi", "text": "Fu allievo nella bottega del celebre pittore Paolo Veronese a Venezia\nPer la chiesa dei Santi Nazaro e Celso a Verona realizz\u00f2 una \"Madonna che allatta il Bambino, seduta su di un piedistallo con i Santissimi Sebastiano e Rocco\".\nNella sua carriera si occup\u00f2 di affrescare moltissime facciate di palazzi veronesi, di cui rimangono poche tracce. Realizz\u00f2 anche la pala d'altare per l'altare del Rosario per la Parrocchiale di Sant'Ambrogio di Valpolicella, successivamente sostituita perch\u00e9 quasi del tutto rovinata."}
{"id": "8338571", "revid": "258664", "url": "https://it.wikipedia.org/wiki?curid=8338571", "title": "Jure imperii", "text": "Jure imperii \u00e8 un concetto proprio del diritto internazionale secondo cui uno Stato gode, solitamente, dell'immunit\u00e0 dalla giurisdizione di qualsiasi altro Stato.\nTuttavia, alcune fonti giurisprudenziali italo-belghe hanno avanzato una teoria pi\u00f9 restrittiva che inquadrerebbe la divisione degli atti che uno Stato compie in atti \"jure imperii\" e atti \"jure gestionis\", facendo ricadere un'immunit\u00e0 \"ristretta\" soltanto sugli atti che lo Stato compie nello svolgimento delle sue funzioni (pubbliche), ossia gli atti \"jure imperii\"."}
{"id": "8338584", "revid": "599013", "url": "https://it.wikipedia.org/wiki?curid=8338584", "title": "Timo Becker", "text": "Caratteristiche tecniche.\n\u00c8 un difensore centrale.\nCarriera.\nHa debuttato in Bundesliga il 29 novembre 2019 disputando con lo l'incontro vinto 2-1 contro l'."}
{"id": "8338589", "revid": "709565", "url": "https://it.wikipedia.org/wiki?curid=8338589", "title": "Mercedes AMG F1 W11 EQ Power+", "text": ""}
{"id": "8338592", "revid": "28057", "url": "https://it.wikipedia.org/wiki?curid=8338592", "title": "Iure imperii", "text": ""}
{"id": "8338604", "revid": "1418004", "url": "https://it.wikipedia.org/wiki?curid=8338604", "title": "Joan London", "text": "Biografia.\nNata a Perth nel 1948, vive e lavora a Fremantle.\nLa pi\u00f9 giovane di 4 sorelle, dopo gli studi di francese e inglese all'Universit\u00e0 dell'Australia Occidentale, ha insegnato lingua inglese.\nHa esordito nel 1986 con la raccolta di racconti \"Sister Ships\" vincitrice del premio \"The Age Book of the Year\" e in seguito ha dato alle stampe 3 romanzi e altre due collezioni di short-stories.\nCon \"L'et\u00e0 d'oro\", nascita ed evoluzione di una storia d'amore che inizia negli anni '50 all'interno di una clinica, ha vinto il Premio Patrick White nel 2015."}
{"id": "8338605", "revid": "729019", "url": "https://it.wikipedia.org/wiki?curid=8338605", "title": "Piattaforma cooperativa", "text": "Una piattaforma cooperativa, o cooperativa di piattaforma, \u00e8 un'azienda di propriet\u00e0 cooperativa e governata democraticamente che istituisce una e utilizza un sito web, un'app mobile o un protocollo per facilitare la vendita di beni e servizi. Le cooperative di piattaforme sono un'alternativa alle piattaforme finanziate con capitale di rischio nella misura in cui sono possedute e governate da coloro che dipendono maggiormente da loro: lavoratori, utenti e altre parti interessate.\nTipologia.\nSebbene non vi sia una tipologia comunemente accettata di cooperative di piattaforma, i ricercatori spesso ontologizzano le cooperative di piattaforme per settore. Alcune potenziali categorie includono: trasporti, manodopera su richiesta, giornalismo, musica, progetti creativi, banca del tempo, film, assistenza sanitaria a domicilio, fotografia, cooperative di dati, mercati. Altre tipologie differenziano le cooperative di piattaforma in base alla \"governance\" o alle strutture della propriet\u00e0.\nEsempi.\nMolte cooperative di piattaforma utilizzano modelli di business simili alle app o ai servizi web pi\u00f9 noti, ma con una struttura cooperativa. Ad esempio, esistono numerose app di taxi di propriet\u00e0 dei conducenti che consentono ai clienti di inviare richieste di viaggio e di informare l'autista pi\u00f9 vicino, simili a Uber.\nIl sito Internet of Ownership include una directory dell'\"ecosistema\" delle cooperative di piattaforma.\nFairbnb \u00e8 un mercato online che offre un servizio di ospitalit\u00e0 per le persone che noleggiano o affittano alloggi a breve termine. Innanzitutto, \u00e8 anche una comunit\u00e0 di attivisti, programmatori, ricercatori e designer che lavorano per creare la piattaforma per consentire agli ospiti e agli ospiti di connettersi per viaggi e scambi culturali, riducendo al minimo i costi per le comunit\u00e0. \u00c8 un'alternativa alle piattaforme commerciali.\nFairmondo \u00e8 un mercato online di beni e servizi etici, originario della Germania e ampliatosi nel Regno Unito. L'adesione come \"stakeholder\" \u00e8 aperta a tutti e la quota minima \u00e8 limitata a un importo accessibile, con le parti interessate che esercitano un controllo democratico attraverso il principio di \"un membro un voto\". \u00c8 un'alternativa cooperativa ad Amazon ed eBay.\nGreen Taxi Cooperative \u00e8 la pi\u00f9 grande compagnia di taxi nell'area metropolitana di Denver. Organizzato dai \"Communications Workers of America Local 7777\", i suoi membri acquistano nella cooperativa una quota associativa unica di $ 2000 e poi pagano commissioni pari a una \"frazione\" di ci\u00f2 che le grandi aziende addebitano ai conducenti. Pur avendo un'applicazione mobile attraverso la quale i conducenti possono programmare appuntamenti con i viaggiatori, e quindi competere direttamente con le applicazioni di guida come Uber e Lyft, a novembre 2016 la Green Taxi Cooperative deteneva una quota di mercato del 37% a Denver.\nLoconomics \u00e8 un mercato online e mobile di propriet\u00e0 dei lavoratori, con sede negli Stati Uniti, che consente ai clienti di trovare lavoro autonomo in piccole attivit\u00e0 quotidiane, come babysitter o cura degli animali domestici. Invece di addebitare una commissione, l'adesione come proprietario \u00e8 aperta a tutti per una quota di propriet\u00e0 mensile, che consente anche ai membri di votare o candidarsi per il consiglio di amministrazione della cooperativa.\nMidata \u00e8 una piattaforma online cooperativa, con sede a Zurigo, che cerca di fungere da scambio di dati medici dei membri. Utilizzando un'applicazione open source, i membri sono in grado di condividere i propri dati medici in modo sicuro con medici, amici e ricercatori e hanno accesso a \"strumenti di analisi, visualizzazione e interpretazione dei dati\". I membri possono anche acconsentire all'uso dei loro dati nella ricerca medica e negli studi clinici. In un progetto pilota, i pazienti sottoposti a chirurgia post-bariatrica sono in grado di caricare i dati sulla piattaforma, incluso il loro peso e il conteggio dei passi giornalieri, e seguire i propri progressi post-chirurgia.\nStocksy United \u00e8 una cooperativa di piattaforma con sede a Victoria, British Columbia. \u00c8 una \"raccolta altamente curata di fotografie e riprese video esenti da \"royalty\" che \u00e8\" bella, distintiva e altamente utilizzabile \". Nel 2015 Stocksy ha guadagnato $ 7,9 milioni in vendite, raddoppiando i ricavi rispetto all'anno precedente\u2014 e ha pagato un dividendo di $ 200.000 ai suoi membri.\nUp &amp; Go \u00e8 un mercato digitale per i servizi domestici professionali che consente agli utenti di pianificare servizi come pulizia della casa, passeggiate con i cani e lavoro pratico con aziende di propriet\u00e0 dei lavoratori che hanno pratiche di lavoro eque.\nResonate \u00e8 una cooperativa che diffonde musica in streaming simile a Spotify.\nCooperativismo di piattaforma.\nIl Cooperativismo di piattaforma \u00e8 una struttura intellettuale ed un movimento che sostiene lo sviluppo globale delle cooperative di piattaforma. I suoi sostenitori si oppongono all'affermazione tecno-soluzionista che la tecnologia \u00e8, di default, la risposta a tutti i problemi sociali. Piuttosto, i sostenitori del movimento sostengono che impegni etici come la costruzione dei beni comuni globali, il sostegno di sindacati inventivi, e la promozione della sostenibilit\u00e0 ecologica e sociale e della giustizia sociale, sono necessari per formare un'economia sociale equa. Il cooperativismo di piattaforma sostiene la coesistenza di modelli aziendali cooperativi e di modelli estrattivi tradizionali con l'obiettivo di costruire un paesaggio di lavoro digitale pi\u00f9 diversificato che rispetti condizioni di lavoro eque.\nIl cooperativismo di piattaforma si basa su tentativi differenti di disintermediazione digitale, tra cui il movimento di produzione peer-to-peer, guidato da Michel Bauwens, Vasilis Kostakis e la P2P Foundation, che sostiene \"nuovi tipi di partecipazione democratica ed economica\" che poggiano \"sulla libera partecipazione di partner paritari, impegnati nella produzione di risorse comuni\", nonch\u00e9 sui meccanismi radicalmente distribuiti e non di mercato della peer-production in rete promossa da Yochai Benkler. Il libro di Marjorie Kelly \"Owning Our Future\" (Possedere il nostro futuro) ha contribuito alla distinzione tra il design della propriet\u00e0 democratica e quello della propriet\u00e0 estrattiva.\nMentre le cooperative di piattaforma sono strutturate come cooperative, garantendo il controllo democratico ai lavoratori, ai clienti, agli utenti o ad altri \"stakeholder\" chiave, le aziende e le iniziative che sostengono l'ecosistema dell'economia delle cooperative di piattaforma sono considerate parte del movimento cooperativistico di piattaforma nella misura in cui cercano di incoraggiare, sviluppare e sostenere il suo sviluppo. \u00c8 stato anche sostenuto che, poich\u00e9 la diffusione del cooperativismo di piattaforma \"richieder\u00e0 un diverso tipo di ecosistema - con forme appropriate di finanza, legge, politica e cultura - per sostenere lo sviluppo di imprese democratiche online\", qualsiasi persona o impresa associata allo sviluppo di questo ecosistema pu\u00f2 essere considerata un sostenitore del cooperativismo di piattaforma. \nCollegamenti esterni.\nTrebor Scholz - Il Cooperativismo di Piattaforma "}
{"id": "8338609", "revid": "228587", "url": "https://it.wikipedia.org/wiki?curid=8338609", "title": "Forno Thomas", "text": "Il metodo \u00e8 stato inventato da Sidney Gilchrist Thomas che funziona sullo stesso principio del processo Bessemer, infatti il convertitore Thomas \u00e8 un contenitore di grosse dimensioni come Bessemer ma con rivestimento refrattario basico (dolomite calcinata e catrame) e produce acciaio per conversione di ghisa fosforosa (contenente in pratica fosforo in percentuale variabile da 1,2 a 2%) \nLa differenza tra i due processi \u00e8 data proprio dal rivestimento dei convertitori che vengono nella formazione delle scorie. Con rivestimento acido il silicio ha il ruolo d\u2019elemento termogeno (ossidandosi riscalda il metallo fuso), mentre le scorie ed eventuali additivi hanno il compito di eliminare lo zolfo.\nEsso quindi viene eliminato utilizzando l\u2019ossido di calcio, l\u2019ossido di ferro e il rivestimento acido del forno; questi tre elementi, entrando in contatto con lo zolfo danno origine al solfuro di calcio che viene eliminato come scoria, anche il manganese, favorisce (associato con l\u2019ossido di ferro) la desolforazione.\nCon il rivestimento basico il ruolo di rivestimento termogeno passa al fosforo, che \u00e8 eliminato solo dopo la decarburazione totale. Per l\u2019eliminazione del fosforo si aggiunge all\u2019interno del prodotto fuso la calce viva, che a contatto con essa e con le pareti con rivestimento basico, da origine a delle scorie, che galleggiano sulla superficie liquida del prodotto e, vengono poi eliminate. Prima della colata \u00e8 quindi necessario ricarburare il metallo fuso cio\u00e8 aggiungere una certa quantit\u00e0 di ghisa fusa per portare la quantit\u00e0 di carbonio nell\u2019acciaio ad un livello ottimale per quel prodotto.\nI processi acidi consentono di eliminare completamente lo zolfo ma poco il fosforo; il processo Bessemer \u00e8 praticamente scomparso. Il processore Thomas, per quanto superato da tecniche pi\u00f9 moderne, \u00e8 invece ancora utilizzato in parecchi paesi europei ricchi di minerali fosforosi.\nProcesso.\nSi affina ghisa liquida fosforosa (\u2191P, \u2193Si) defosforazione con calce viva CaO\nSi introducono CaO per defosforazione e desolforazione, rottami o minerali di Fe per raffreddare\nL\u2019agente ossidante \u00e8 l\u2019ossigeno dell\u2019aria che viene soffiata in pressione dal basso, si ossidano Si, Mn e C\nIl calore necessario al processo si ottiene dalle reazioni chimiche esotermiche\nIl controllo si fa sul colore della fiamma"}
{"id": "8338628", "revid": "110883544", "url": "https://it.wikipedia.org/wiki?curid=8338628", "title": "Joest", "text": ""}
{"id": "8338630", "revid": "1310927", "url": "https://it.wikipedia.org/wiki?curid=8338630", "title": "Doru Popadiuc", "text": "Carriera.\nClub.\nHa giocato nella massima serie dei campionati rumeno e kazako."}
{"id": "8338634", "revid": "1513836", "url": "https://it.wikipedia.org/wiki?curid=8338634", "title": "Lituania all'Eurovision Young Musicians", "text": "La Lituania ha debuttato all'Eurovision Young Musicians 1994, svoltosi a Varsavia, in Polonia."}
{"id": "8338636", "revid": "110883609", "url": "https://it.wikipedia.org/wiki?curid=8338636", "title": "Santuario di Santa Maria Assunta (Palombaro)", "text": ""}
{"id": "8338640", "revid": "729019", "url": "https://it.wikipedia.org/wiki?curid=8338640", "title": "Kurt von Briesen", "text": "Biografia.\nBriesen guid\u00f2 la 30\u00aa divisione di fanteria durante la Campagna di Polonia nel 1939. Il 1\u00ba agosto 1940 fu promosso al grado di generale. Il 25 novembre 1940 fu nominato comandante del LII. Armeekorps. Fu ucciso da un aereo sovietico vicino a Izjum sul fiume Severskij Donec, a sud di Charkiv il 20 novembre 1941."}
{"id": "8338643", "revid": "287204", "url": "https://it.wikipedia.org/wiki?curid=8338643", "title": "Tutti amiamo senza fine", "text": "Tutti amiamo senza fine \u00e8 il terzo album in studio del gruppo musicale italiano Siberia, pubblicato il 29 novembre 2019 per l'etichetta Sugar Music."}
{"id": "8338657", "revid": "1071652", "url": "https://it.wikipedia.org/wiki?curid=8338657", "title": "Vu\u010ditrn", "text": ""}
{"id": "8338661", "revid": "2519", "url": "https://it.wikipedia.org/wiki?curid=8338661", "title": "Castello di Graz", "text": ""}
{"id": "8338680", "revid": "400694", "url": "https://it.wikipedia.org/wiki?curid=8338680", "title": "Rare (etichetta discografica)", "text": ""}
{"id": "8338704", "revid": "93436", "url": "https://it.wikipedia.org/wiki?curid=8338704", "title": "Draga\u0161", "text": ""}
{"id": "8338715", "revid": "1543377", "url": "https://it.wikipedia.org/wiki?curid=8338715", "title": "Gli anni al contrario", "text": "Gli anni al contrario \u00e8 un romanzo di Nadia Terranova, pubblicato nel 2015. Affermata come autrice di libri per bambini e ragazzi, in questo libro l'autrice esordisce nella letteratura per adulti.\nTrama.\nQuando, nel 1977, Giovanni e Aurora si incontrano, nulla sembra pi\u00f9 diverso delle loro vite passate fino a quel momento. La ventenne Aurora \u00e8 cresciuta in una famiglia condotta con rigidezza (quattro maschi e due femmine figli del direttore del carcere cittadino); ha trascorso tutto il suo tempo a studiare per rendere sempre al massimo, convinta di meritarsi almeno il rispetto altrui, se non la considerazione. Inoltre il padre \u00e8 soprannominato \"Il Fascistissimo\" per un suo passato da volontario nella guerra d'Etiopia. All'opposto, Giovanni ha un padre dichiaratamente comunista, una madre che si \u00e8 trovata suo malgrado in una famiglia troppo politicizzata, due fratelli assai maggiori; viene educato con metodi blandi e con aspettative poco chiare. Il suo percorso \u00e8 stato all'insegna dei facili entusiasmi e della mancanza di concretezza: perci\u00f2, a poco pi\u00f9 di vent'anni, si ritrova in difficolt\u00e0 di studio. Entra cos\u00ec in contatto con la studentessa che lo dovrebbe aiutare a riprendere gli studi trascurati, a dir poco.\nL'incontro sfocia in un amore, in una gravidanza e in un matrimonio. Non vi sono obiezioni da parte delle famiglie che, trovata una sistemazione abitativa per la giovane coppia, ne sostengono gli studi fino al compimento. Ma Giovanni, al momento della nascita della figlia, \u00e8 stranamente assente e questo rappresenta il suo primo segnale di inadeguatezza. In compagnia di amici aderenti alle frange pi\u00f9 estremiste, simpatizzanti dei Nuclei armati proletari, si \u00e8 dato ai furti e al consumo di droghe leggere. E nonostante l'amore che nutre per Aurora, ma soprattutto per la piccola, chiamata Mara, sempre pi\u00f9 spesso latita in famiglia, e fuori si invischia in situazioni tanto pericolose quanto vane.\nAurora ha condiviso col marito un'ideologia, ma nel progressivo aumentare della violenza, dei sequestri e delle uccisioni, non aderisce alle virate di Giovanni e si sente in pericolo. Lui ora porta a casa estranei e passano tra loro armi illecite. Presa dal panico, avverte il padre che la riporta a casa con la bambina. Seguono vari momenti di rottura e riavvicinamento. L'arrivo della laurea per i due coniugi, anzich\u00e9 una soddisfazione \u00e8 fonte di grossa difficolt\u00e0; non devono pi\u00f9 aspettarsi aiuti in denaro dalle famiglie e, se per Aurora \u00e8 ovvio mettersi a insegnare, rinunciando a un avvenire nella ricerca, Giovanni non sa che fare di s\u00e9, salvo drogarsi, ormai con eroina. Una parentesi a Milano, dove la famiglia lo ha spedito ad insegnare, si traduce in una continua ricerca di sogni artificiali, una caduta sempre pi\u00f9 in basso, fino al licenziamento.\nMara \u00e8 ancora molto piccola. Giovanni le mostra affetto, ma nelle sue condizioni non \u00e8 facile affidargliela. Una sera, per consentire ad Aurora di uscire con amiche, promette di rimanere in casa; subito si convince che invece si possa uscire per poco, fino ad addormentare la piccina, ma poi, incontrati i soliti sbandati, egli si dimentica della figlia e ritorna a casa solo al mattino. Qui lo attende una tragedia: Rosa, la sorella pi\u00f9 piccola di Aurora, \u00e8 improvvisamente morta nel corso di un'escursione in montagna e Aurora \u00e8 disperata. Il padre, atterrato dal colpo, cade in una prostrazione senza via d'uscita: morir\u00e0 poco dopo e la pettegola citt\u00e0 dir\u00e0 che lo ha ucciso il crepacuore. A sua volta, malato di cancro, il padre di Giovanni \u00e8 ricoverato in ospedale e arriva anche per lui la fine. Due uomini che avevano operato con le loro famiglie per sostenere il matrimonio di Aurora e Giovanni, aspettandosi da entrambi, non solo da lui, quella volont\u00e0 di resistere insieme che invece sembra ogni giorno pi\u00f9 lontana. Scomparsi i padri, le famiglie si allontanano, specie quella dei Silini, dove i fratelli, tutti sposati, si disperano per essere sopravvissuti alla sorella minore. In tal modo, Aurora va ad occupare con Mara la casa in cui \u00e8 nata e Giovanni rimane presso la madre.\nAnche per Mara gli anni passano: il nido, la scuola materna, le elementari. La bambina sembra non risentire dei problemi tra i genitori, perch\u00e9 protetta da Aurora che non se ne separa mai. Per Giovanni si apre una speranza: ricoverato in una comunit\u00e0 che ha accettato, si disintossica e lavora in campagna. Una corrispondenza semplice e tenera passa da lui alla figlia e Aurora si fa interprete delle lettere per la bambina fino a quando, gi\u00e0 dalla prima classe elementare, Mara impara a scrivere e leggere da sola. In tal modo Aurora ha motivo di sentirsi al di fuori dei pensieri del marito: riprende a frequentare le aule universitarie, riannodando i fili interrotti con la ricerca, fino a vincere un dottorato.\nMa il recupero di Giovanni va troppo per le lunghe, quando esce in permesso \u00e8 tutto per Mara. Cos\u00ec Aurora gli chiede la separazione legale. Tutto si compie, ma Giovanni, guarito dalla droga, \u00e8 risultato malato di AIDS a un controllo. Il suo ritorno in citt\u00e0, l'amorevole presenza con Mara nei fine settimana, una bellissima vacanza a Pantelleria fanno in modo che, ormai decenne, Mara possa navigare tra i genitori senza scosse. Ma anche Aurora si \u00e8 convinta che non vuole rifarsi una vita e dentro di s\u00e9 capisce che deve aiutare Giovanni a passare gli ultimi anni senza ulteriori recriminazioni (sembrano cos\u00ec lontane!) e non esita ad affidargli la figlia, ormai non pi\u00f9.\nFinch\u00e9 arriva il ricovero in ospedale, sar\u00e0 l'ultimo. Aurora \u00e8 costantemente presente con il resto della famiglia, va, viene. Il 19 marzo 1989, dice a Mara che \u00e8 la festa del pap\u00e0 e la porta da Giovanni, dove la piccola non \u00e8 attesa ma tutti sono troppo stupiti per impedire l'incontro tra padre e figlia. Rimasto solo, Giovanni pensa che presto il Muro di Berlino cadr\u00e0, che per lui \u00e8 gi\u00e0 caduto. Prova a scrivere ancora una lettera a Mara, ma riesce ad imprimere solamente la data: il 21 marzo, primo giorno di primavera.\nPremi letterari.\n\"Gli anni al contrario\" ha ottenuto i seguenti premi:"}
{"id": "8338727", "revid": "114145797", "url": "https://it.wikipedia.org/wiki?curid=8338727", "title": "David Hogg", "text": "Biografia.\nDavid Hogg \u00e8 uno dei sopravvissuti del Massacro alla Marjory Stoneman Douglas High School di Parkland. Il 14 febbraio 2018 si trovava nel campus della scuola, quando un ex studente dell'istituto, il 19enne Nikolas Cruz, vi fece irruzione, iniziando a sparare con un fucile semiautomatico dopo aver azionato l'allarme antincendio. Con alcuni compagni Hogg tent\u00f2 di uscire dall'edificio, ma un bidello ordin\u00f2 loro di tornare indietro; Hogg attribu\u00ec successivamente all'operatore scolastico il merito di averli salvati, poich\u00e9 essi si stavano dirigendo involontariamente verso l'assassino. Un insegnante avvicin\u00f2 poi il gruppetto di ragazzi, nascondendoli quindi in un armadio. Qui Hogg us\u00f2 il cellulare per registrare la scena, dando anche modo agli altri studenti di raccontare ci\u00f2 che stava accadendo qualora fossero stati trovati dall'omicida. La sorella di David, che all'epoca era una matricola, ebbe modo di scambiare sms con lui in quei drammatici momenti. Dopo circa un'ora, i poliziotti della squadra SWAT entrarono nell'istituto, quando ormai Cruz si era allontanato, e scortarono fuori tutti i sopravvissuti.\nDopo il massacro, Hogg ha fondato con Emma Gonzalez e altri compagni di scuola l'associazione \"Never Again MSD\" (ovvero \"Mai pi\u00f9 MSD\", dove MSD sta per \"Marjory Stoneman Douglas High School\"), per chiedere un maggiore controllo della propriet\u00e0 delle armi da fuoco con leggi pi\u00f9 severe, e ha organizzato la March for Our Lives (\"Marcia per le nostre vite\"). Nel 2020 \"Times\" ha inserito Hogg fra i \"20 personaggi che potrebbero cambiare il mondo\"."}
{"id": "8338733", "revid": "1071652", "url": "https://it.wikipedia.org/wiki?curid=8338733", "title": "Istok", "text": ""}
{"id": "8338735", "revid": "1305772", "url": "https://it.wikipedia.org/wiki?curid=8338735", "title": "Champion of the World", "text": "Champion of the World \u00e8 un singolo del gruppo musicale Coldplay, pubblicato il 24 febbraio 2020 come terzo estratto dall'ottavo album in studio \"Everyday Life\".\nDescrizione.\nPenultima traccia dell'album, il brano \u00e8 caratterizzato da un campionamento di \"Los Angeles Be Kind\" degli Owl John, oltre a una citazione del film \"E.T. l'extra-terrestre\" contenuta nella sezione finale. Il testo, invece, \u00e8 di carattere ottimista e cita vari eventi, tra cui un incontro di boxe duramente vinto o un maestoso giro in bicicletta.\nIl brano \u00e8 stato inizialmente reso disponibile per l'ascolto dal gruppo il 20 novembre 2019 insieme a un lyric video.\nVideo musicale.\nIl videoclip, diretto da Clo\u00e9 Bailly e ambientato a Los Angeles, \u00e8 stato pubblicato il 25 febbraio 2020 attraverso il canale YouTube del gruppo."}
{"id": "8338743", "revid": "585241", "url": "https://it.wikipedia.org/wiki?curid=8338743", "title": "C\u00e0i Y\u012bngw\u00e9n", "text": ""}
{"id": "8338744", "revid": "585241", "url": "https://it.wikipedia.org/wiki?curid=8338744", "title": "Cai Yingwen", "text": ""}
{"id": "8338745", "revid": "729019", "url": "https://it.wikipedia.org/wiki?curid=8338745", "title": "Caso Ivan Golunov", "text": "Il caso Ivan Golunov \u00e8 stato un procedimento penale avviato nei confronti di un corrispondente del quotidiano russo online \"Meduza\", accusato di tentato spaccio di sostanze stupefacenti. Il caso ha ottenuto ampia risonanza tra l'opinione pubblica per via delle infrazioni commesse dalle forze dell'ordine al momento dell'arresto e delle successive azioni di protesta. Per molti rappresentanti dei media e personaggi pubblici, compreso lo stesso Golunov, il procedimento penale non \u00e8 stato altro che una forma di ritorsione messa in atto a seguito delle indagini svolte dal giornalista.\nL'11 giugno 2019, cinque giorni dopo l'arresto, il Ministero degli affari interni russo ha fatto cadere le accuse e ha rilasciato Ivan Golunov per mancanza di prove. Con il ritiro delle accuse, Golunov \u00e8 diventato \"testimone\" del caso relativo al traffico di stupefacenti e ha ottenuto la protezione dello stato.\nA seguito dell'incidente, il ministro degli interni Vladimir Kolokol'cev ha sottoposto al presidente russo una richiesta per la rimozione dai propri incarichi del generale Andrej Pu\u010dkov, direttore del Ministero degli affari interni per il distretto amministrativo occidentale di Mosca, e di Jurij Devjatkin, capo del dipartimento per la lotta al traffico di droga nella citt\u00e0 di Mosca. Il 13 giugno la petizione \u00e8 stata ratificata dal presidente Vladimir Putin."}
{"id": "8338752", "revid": "1005847", "url": "https://it.wikipedia.org/wiki?curid=8338752", "title": "Marija Nedel\u010deva", "text": ""}
{"id": "8338771", "revid": "1310927", "url": "https://it.wikipedia.org/wiki?curid=8338771", "title": "Nelu\u021b Ro\u0219u", "text": "Carriera.\nClub.\nHa giocato nella massima serie dei campionati rumeno e bulgaro."}
{"id": "8338780", "revid": "1310927", "url": "https://it.wikipedia.org/wiki?curid=8338780", "title": "Alexandru Dandea", "text": "Carriera.\nHa giocato nella massima serie dei campionati rumeno ed ucraino."}
{"id": "8338792", "revid": "125411195", "url": "https://it.wikipedia.org/wiki?curid=8338792", "title": "Fito P\u00e1ez", "text": "\u00c8 considerato parte integrante del movimento trova rosarina, originatosi nella citt\u00e0 di Rosario agli inizi degli anni 80. \u00c8 uno dei pi\u00f9 importanti esponenti del rock argentino. Oltre alla carriera come musicista \u00e8 attivo anche come regista, sceneggiatore e romanziere. Con pi\u00f9 di 30 anni di carriera da solista, la sua opera musicale \u00e8 formata da 23 album in studio, 1 maxi singolo, 4 album dal vivo, 3 DVD, 12 compilation e numerose collaborazioni con artisti internazionali.\nP\u00e1ez ja raggiunto il successo internazionale all'inizio degli anni novanta quando ha pubblicato gli album \"El amor despu\u00e9s del amor\" (1992) e \"Circo beat\" (1994), che hanno avuto un grande esito commerciale.\nHa ricevuto numerosi riconoscimenti e cinque premi Latin Grammy Awards (i primi due nell'anno 2000 come \u00abmigliore cantante rock maschile\u00bb per il suo album \"Abre\", del 1999). Tra il 2007 e il 2009 ha ricevuto tre Grammy consecutivamente e in categorie differenti: \u00abmigliore album di rock vocale\u00bb, per ', \u00abmigliore album di un cantautore dell'anno\u00bb per \"Rodolfo\" e \u00abmigliore album vocale maschile di pop\u00bb per il disco '. \nAnche la Fondazione Konex gli ha conferito nel 1995 il Premio Konex di platino come \u00abmigliore compositore rock del decennio in Argentina\u00bb. \nNel 2005 ha ottenuto il Premio Konex - Diploma al Merito come uno dei \u00abcinque migliori compositori rock del decennio\u00bb e nuovamente nel 2015 nella categoria \u00abmigliore solista maschile di pop\u00bb.\nNel 2018 ha ricevuto un altro Latin Grammy Award nella categoria \u00abmigliore canzone rock\u00bb con il pezzo \"Tu vida, mi vida tratto\" dal suo ultimo album \"La ciudad liberada\".\nBiografia.\nInfanzia (1963-1975).\nFiglio di Margarita Zulema \u00c1valos (pianista concertista, professoressa di aritmetica e algebra) e di Rodolfo P\u00e1ez (impiegato amministrativo municipale). La madre Margarita \u00e8 deceduta per un cancro al fegato quando P\u00e1ez aveva otto mesi, perci\u00f2 \u00e8 stato cresciuto dal padre e della nonna paterna.\nA i 14 anni ha cominciato a portare gli occhiali per la miopia. Il suo apprendimento musicale del pianoforte inizia con classi private della signora Bustos; in seguito, si iscrive al Liceo Scaraf\u00eda, dove familiarizza con i metodi e le tecniche di apprendimento di Yoko Ono, Charles-Louis Hanon e Carl Czerny (usati tradizionalmente nell'apprendimento del pianoforte classico), sotto la guida di un professore ucraino che era stato, a sua volta, professore della madre. \nData la miopia faticava a leggere le partiture, cominciando ben presto a usare l'udito per imparare le melodie suonate dal suo insegnante. Quando le opere classiche che doveva eseguire si fecero pi\u00f9 complesse, il professore si rese conto che non poteva leggere le partiture e lo cacci\u00f2. \nP\u00e1ez ha abbandonato l'apprendimento formale ed \u00e8 entrato a far parte della scena underground della sua citt\u00e0 natale, dove il suo talento naturale ha cominciato a notarsi molto presto.\nInizi musicali (1975-1980).\nLa sua prima formazione nasce alla scuola primaria: ha formato un trio folcloristico, in cui suonava un bombo regalatogli dal padre. La sua prima esperienza in un gruppo rock \u00e8 stata al pianoforte, accompagnato da Ricardo Vilaseca e Patricio Pietro alle chitarre acustiche: suonavano brani dei Sui G\u00e9neris nel cortile della scuola.\nNel 1979 ha formato il gruppo Neolalia (\"nuovo idioma\") insieme a compagni del collegio Dante Alighieri e ad altri amici del quartiere. Hanno suonato dal vivo solo due volte, prima di cambiare band varie volte e formare gruppi come i Sue\u00f1os\u00eda, accanto a Fabi\u00e1n Gallardo, Gno el Bizarro, Graf e Arcana; tutte esperienze molto brevi che non hanno culminato con la registrazione di nessun disco.\nNel 1980 ha formato gli Staff, il cui maggiore traguardo \u00e8 stato vincere il primo premio del concorso di musica progressive, che vedeva in giuria il musicista Juan Carlo Baglietto.\nIn seguito gli proposero unirsi a El Banquete, considerata allora la migliore rock band di Rosario, in cui suonavano Rub\u00e9n Gold\u00edn, Silvina Garr\u00e9, Daniel \"Tuerto\" Wirzt, Sergio Sainz e Jos\u00e9 \"Zappo\" Aguilera.\nParallelamente a questo progetto, ha partecipato al gruppo Acalanto, di genere folcloristico con il chitarrista Hector de Benedictis.\nLa trova rosarina e il suo lavoro con Charly Garc\u00eda (1981-1985).\nAll'inizio degli anni '80, Fito si un\u00ec al movimento musicale argentino conosciuto come trova rosarina, iniziando cos\u00ec la carriera assieme a musicisti come Juan Carlo Baglietto, Silvina Garr\u00e9, Adri\u00e1n Abonizio e Jorge Fandermole.\nNel 1981 Juan Carlo Baglietto, che realizzava spettacoli con il gruppo Acalanto, lo incluse come tastierista e come tecnico (assieme a Rub\u00e9n Gold\u00edn) nella banda, con la quale furono invitati a un enorme recital organizzato dalla rivista \"Humor\" all'interno del Estadio Obras Sanitarias, in repudio all'arrivo di Frank Sinatra in Argentina. Per la prima volta nella storia, bande musicali dell'interno del paese si riunivano a suonare in quello stadio di Buenos Aires. \nNel 1982 Baglietto firma con la societ\u00e0 discogr\u00e1fica EMI e assieme registrano il disco \"Tiempos dif\u00edciles\", in cui met\u00e0 delle canzoni sono stato composte da P\u00e1ez e hanno avuto un successo notevole, raggiungendo alla fine di quello stesso anno la placca d'oro \nIl disco \u00e8 stato presentato durante la guerra delle Malvinas nello stadio il 14 maggio 1982, con un recital storico che si considera come il momento fondatore del movimento trova rosarina.\nQuello stesso anno Baglietto ha pubblicato l'album \"Actuar para vivir\", in cui Fito P\u00e1ez ha partecipato suonando le tastiere e componendo quattro delle dieci canzoni, tra cui quella che ha dato il titolo al disco. Questo lavoro \u00e8 stato presentato dal vivo nel Teatro Astral.\nNel 1983 partecipa ad terzo disco di Baglietto apportando due temi: \"Tratando de crecer e\" \"Un loco en la calesita\". La sua ultima partecipazione con la band di Baglietto \u00e8 avvenuta nel 1985 con il disco \"Modelo para armar\", scrivendo il tema che chiude l'album: \"Las cosas tienen movimiento\".\nParallelamente, dovuto all'allontanamento di Andr\u00e9s Calamaro, Fito P\u00e1ez si \u00e8 unito al gruppo di Charly Garc\u00eda, raccomandato da Jorge Lonch, per il tour del disco \"Clic modernos\" nel 1983. In seguito ha partecipato alla registrazione del disco \"Piano bar\" (1984). L\u00ec ha conosciuto Fabiana Cantillo, corista della banda, che \u00e8 divenuta sua partner fino al 1990.\nCarriera come solista (1983-presente).\nContratto con EMI e primi album (1983-1986).\nNel 1984, firma un contratto di cinque anni con la casa discografica EMI e edita il suo primo LP intitolato \"Del 63\" dopo due mesi di lavoro negli studi Panda del quartiere Floresta a Buenos Aires. Di questo lavoro sono particolarmenti rilevanti i temi \"Del 63\", \"Tres agujas\" e \"La rumba del piano\".\nUn anno dopo si allontana definitivamente della band di Garc\u00eda e compone l'album \"Giros\" (1985), di grande successo in Argentina. Fra le canzoni di maggior esito vi sono \"Yo vengo a ofrecer mi coraz\u00f3n\", \"11 y 6\" e \"Cable a tierra.\" Il disco segna il consolidamento dell'artista nel panorama musicale ed \u00e8 acclamato da pubblico e stampa.\nIl disco \u00e8 stato presentato nel Luna Park, a La Falda e a Rosario, a beneficio dei colpiti per le inondazioni di quello anno.\nNel 1986 compone il maxi singolo \"Coraz\u00f3n clandestino\", un disco che contiene tre canzoni che vede la collaborazione di Caetano Veloso nella canzone \"La rumba del piano\", cantata in portoghese.\nIn seguito assieme a Luis Alberto Spinetta ha pubblicato l'album \"La la la\" (1986). In questo album \u00e8 molto conosciuta la canzone \"Parte del aire\", composta per la morte del padre, in cui immagina il rincontro di lui con la madre. Gli spettacoli dal vivo si realizzano nel Estadio Obras Sanitarias e a Santiago del Cile.\nNello stesso anno si presenta con la sua band a Lima, nell'occasione della Settimana di Integrazione Culturale Latinoamericana e nel Festival di Varadero (Cuba).\n\"Ciudad de pobres corazones\" (1986-1991).\nIl 7 novembre 1986, mentre Fito si trovava in tour a R\u00edo de Janeiro, la nonna Delma Zulema Ram\u00edrez, la prozia Josefa P\u00e1ez e la loro impiegata incinta Fermina Godoy vengono brutalmente assassinate. L'anno precedente era morto il padre. Le indagini per il crimine hanno visto indagare diverse persone, perfino Fito stesso. L'artista rilasci\u00f2 una dichiarazione tempo dopo:In seguito \u00e8 stato provato che il fatto \u00e8 stato commesso da un bassista frustrato, di nome Walter De Giusti (1962-1998), che risiedeva a Rosario e conosceva le vittime.\nIl fatto ha provocato forte impatto nel musicista: Fabiana Cantilo, vedendo il deterioramento emotivo dell'artista, lo costrinse un giorno ad alzarsi del letto per andare allo studio di registrazione. \u00c8 in quel momento che ha composto la canzone \"Ciudad de pobres corazones.\"\"Ciudad de pobres corazones\" \u00e8 stato pubblicato nel 1987 ed \u00e8 considerato il pi\u00f9 viscerale della sua carriera. \u00c8 un album rabbioso e violento, che spaventa per la sua crudezza: tra le canzoni che si notano maggiormente vi sono \"Gente sin swing\", \"\u00c1mbar violeta\" e Dando vueltas en el aire. In tre canzoni dove partecipa anche Fabiana Cantilo alla voce: \"Nada m\u00e1s preciado para m\u00ed\", \"Bailando hasta que se vaya la noche\" e \"Track Track\". Nelle altre canzoni \u00e8 facile notare un marcato gusto oscuro per il dramma.\nIl suo ultimo album con la EMI Music \u00e8 stato \"Ey!\" nel 1988. Il disco \u00e8 stato composto, arrangiato e prodotto da Fito P\u00e1ez, che lo ha registrato fra Buenos Aires, New York e L'Avana. \nLo stile di questo album \u00e8 completamente inclassificabile: c'\u00e8 ancora molta rabbia contenuta ma si sviluppa con un miscuglio di canzoni rock e altre dalle cadenze latine molto imparentate con lo stile caribe\u00f1o, come nel caso di \"Por siete vidas (Cacer\u00eda)\" in cui partecipa ai fiati il gruppo Afrocuba.\n\"Ey!\" \u00e8 stato presentato dal vivo con la stessa banda che ha registrato il disco, accompagnato ai cori da Fabiana Cantilo, a cui ha dedicato l'album.\nIl 1988 si conclude con la formazione di un duetto accanto a Guillermo Vadal\u00e1 dal nome Chapa y Pintura, con cui interpretano le canzoni escluse dal progetto solista di P\u00e1ez, includendo brani di tango e folclore ignorati fino a quel momento dagli artisti argentini e alcune cover dei Beatles.\nNel 1990 Fito P\u00e1ez ha incontrato problemi per la pubblicazione del suo successivo disco: la societ\u00e0 discografica EMI, al momento, negava il permesso perch\u00e9 riteneva il lavoro poco commerciale per gli standard dell'impresa.\nSenza l'accordo discografico e senza soldi per pagare i debiti, in una epoca in cui l'Argentina era succube di un'alta inflazione, P\u00e1ez ha ricevuto la notizia che Fabi\u00e1n Gallardo, ex chitarrista della sua banda e amico d'infanzia, era stato nominato produttore artistico della WEA (Warner Music Group). Gallardo gli offr\u00ec un contratto e questo ha dato origine all'album \"Tercer mundo\" nel 1990. Con sorpresa di P\u00e1ez, che aveva raggiunto l'Europa con l'intenzione di vivere l\u00ec, l'album \u00e8 stato tutto un successo, arrivando ad essere disco d'oro nel paese.\nQuello stesso anno P\u00e1ez produce il disco \"Algo mejor\" di Fabiana Cantilo, che ha segnato l'apice di successo della cantante.\nSuccesso internazionale (1992-1998).\n\"El amor despu\u00e9s del amor\", uscito nel 1992, segna la consacrazione definitiva del cantante rosarino. Il titolo dell'album \u00e8 una chiara allusione al rompimiento della sua antica relazione sentimentale e al nuovo inizio con Cecilia Roth.\nIl testo e la musica dei 14 temi sono di Fito P\u00e1ez. Per questo lavoro ha convocato artisti del calibro di Mercedes Sosa, Andr\u00e9s Calamaro, Charly Garc\u00eda, Luis Alberto Spinetta, Fabiana Cantilo, Celeste Carballo, Claudia Puy\u00f3 e Ariel Rot, segnando uno dei picchi pi\u00f9 alti nella carriera dell'artista. \nOltretutto, conta con un'\u00e9quipe di produttori come Carlo Narea, Fernando Moya e Alejandro Avalis; si avvale di Nigel Walker all'apparato di registrazione e mixer.\nTra le canzoni pi\u00f9 rappresentative del disco si ricordano quelle di genere rock e ottimiste: \"El amor despu\u00e9s del amor, Brillante sobre el mic, A rodar la vida\" e \"La rueda m\u00e1gica\"; quest'ultima d\u00e0 il nome al lungo tour dell'anno 1993: \"La Ruota M\u00e1gica Tour\".\nGrazie a questo successo Fito P\u00e1ez ha realizzato una serie di 11 recital nel teatro Gran Rex, di Buenos Aires per dopo fare un lungo tour in tutta l'Argentina e nove paesi stranieri, inclusa Cuba, dov'\u00e8 stato il primo artista non cubano a suonare nella Plaza de la Revoluci\u00f3n, davanti a 40\u00a0000 persone.\nDurante il tour del 1993 gli \u00e8 stato consegnato il quadruplo disco di platino, con 240\u00a0000 dischi venduti e l'ACE (Asociaci\u00f3n de Cronistas de Espect\u00e1culos) lo ha premiato in tre classifiche: \u00abmigliore video clip\u00bb, \u00abmigliore canzone rock\u00bb (per il tema \"Tumbas de la Gloria\") e \u00abmigliore disco solista rock\u00bb (per \"El amor despu\u00e9s del amor).\"\nFito P\u00e1ez e la sua band durante il 1993 hanno realizzato un totale di 120 spettacoli, terminando nello stadio Jos\u00e9 Amalfitani di Buenos Aires.\nNel dicembre dello stesso anno P\u00e1ez ha organizzato nuovamente un concerto presso lo stesso stadio, questa volta totalmente a beneficio dell'UNICEF, raccogliendo poco pi\u00f9 di mezzo milione di dollari.\nApprofittando dell'insperato successo dell'artista, la casa discografica EMI pubblica \"Del 63, Giros, Ciudad de pobres corazones, La la la\" e \"Ey!\" (con l'esclusione, quindi, del maxi \"Coraz\u00f3n clandestino).\" Anni pi\u00f9 tardi ha pubblicato due compilation dal titolo \"Cr\u00f3nica\" e \"Lo mejor de Fito P\u00e1ez\". \nNel 1993, i quotidiani argentini \"Clar\u00edn\" e \"P\u00e1gina/12\" hanno assegnato a P\u00e1ez i titoli di \u00abmigliore solista\u00bb e \u00abmigliore spettacolo in V\u00e9lez\u00bb. \u00c8 stato nominato per la carica di \u00abcittadino illustre\u00bb della citt\u00e0 di Rosario.\nSi stima che il \"El amor despu\u00e9s del amor\" abbia venduto pi\u00f9 di 750\u00a0000 copie, convertendosi nel disco pi\u00f9 venduto di rock argentino.\nNel 1994 Fito P\u00e1ez ha pubblicato \"Circo beat\", disco che si fa notare in particolare per i brani \"Mariposa technicolor, Soy un hippie, Tema de Piluso\" (un omaggio al comico rosarino Alberto Olmedo), \"Lo que el viento nunca se llev\u00f3\" e \"Si Dysney despertase\". Queste canzoni sono considerate tra le pi\u00f9 candide dell'artista, con soggetti che esprimono allegria e ottimismo.\n\"Circo beat\" \u00e8 stato registrato in un momento favorevole della carriera dell'artista ed \u00e8 considerato come una delle sue produzioni migliori, oltre che uno dei preferiti del cantante stesso. \nLa produzione di questo disco \u00e8 ad opera di Phil Manzanera ed \u00e8 stato registrato tra Argentina, Italia e Londra.\nIl disco\u00e8 stato poi editato in Brasile con tre tracce aggiunte in portoghese: \"Mariposa technicolor\" in duetto con Caetano Veloso, \"She\u2019s mine\" con Djavan e \"Nas luzes de Rosario (Tema de Piluso)\" con Herbert Vianna dei Paralamas. Con 350\u00a0000 copie vendute, l'album \u00e8 il secondo con maggiore successo di tutta l'Argentina nel 1995.\nNel 1996 il canale televisivo MTV gli offr\u00ec di registrare un disco acustico dal vivo, all'interno del programma denominato MTV Unplugged, che in precedenza aveva visto la partecipazione di importanti artisti mondiali. Con P\u00e1ez per\u00f2 non si raggiunse un accordo economico adeguato.\nFinalmente, in co-produzione con il canale televisivo argentino Telefe, ha lanciato un disco acustico-sinfonico dal titolo \"Euforia\" (1996), che \u00e8 stato anche il suo primo album registrato dal vivo. Per questo album Fito ha composto tre canzoni inedite: \"Cad\u00e1ver exquisito, Tus regalos deber\u00edan de llegar\" e \"Dar es dar\", che \u00e8 stata subito un successo.\nDopo un silenzio di due anni, \u00e8 tornato negli studi di registrazione accanto al cantautore spagnolo Joaqu\u00edn Sabina con l'album: \"Enemigos \u00edntimos\" (1998). Il disco non \u00e8 stato supportato da presentazioni in pubblico n\u00e9 tantomeno con un tour promozionale, a causa di incompatibilit\u00e0 artistiche.\nIn quell'occasione furono cancellati pi\u00f9 di 70 recital, i cui biglietti erano gi\u00e0 stati venduti. Lo scandalo maggiore \u00e8 avvenuto quando Luis Carrillo (che era il regista proposto da Sabina per il video di \"Delirium Tremens\") ha reso pubblica una lettera che Sabina ha scritto a P\u00e1ez dove, in forma di verso, riassumeva i motivi che hanno determinato la fine della relazione lavorativa tra gli artisti.\nCambiamento (1999-2004).\nNel 1999 ha lanciato \"Abre,\" il primo lavoro con canzoni nuove e in forma solista dopo \"Circo Beat\". L'album, prodotto da Phil Ramone, si propone di posizionare la voce al di sopra gli assetti orchestrali: \u00e8 un disco con canzoni lunghe e testi forti, ad esempio in brani come \"La casa desaparecida\" in cui P\u00e1ez pone per undici minuti uno sguardo abbastanza pessimista sull'Argentina. Ci sono anche canzoni di stampo ottimista, come \"Buena estrella\" e \"Dos en la ciudad\". \nCon questo disco, Fito P\u00e1ez conquista nell'anno 2000 i suoi primi premi Grammy Latini: \u00abmigliore cantante maschile di rock\u00bb e \u00abmigliore canzone rock\u00bb per \"Al lado del camino\". \nNel mese di novembre del 2000, Fito P\u00e1ez ha pubblicato l'album \"Rey Sol\", un lavoro di 13 canzoni registrate durante il tour di promozione del disco \"Abre.\"\nQuesto disco segna la fine del suo contratto con la Warner Music, impresa per la quale ha prodotto sette dischi tra il 1990 e il 2000, rendendolo uno degli artisti argentini pi\u00f9 prolifici del decennio dei '90.\nNel maggio del 2003, in seguito della separazione con Cecilia Roth l'anno precedente, esce \"Naturaleza sangre,\" disco che ritorna all'estetica rock degli anni ottanta e in cui compaiono artisti come la cantante brasiliana Rita Lee, Charly Garc\u00eda e Luis Alberto Spinetta.\nNel mese di settembre dello stesso anno ha lanciato il suo primo DVD, dal titolo omonimo, che include il recital completo offerto l'anno prima al Teatro Gran Rex.\nAlla fine del 2004, esce l'album \"Mi vida con ellas\", il suo secondo album, dopo \"Euforia,\" che contiene registrazioni dal vivo. Si tratta di un disco doppio che contiene 18 canzoni provenienti da diversi recital, che include versioni e temi dell'autore. Il titolo del disco fa riferimento alle donne che hanno condiviso la vita con P\u00e1ez: dalla zia Charito che lo ha cresciuto a Fabiana Cantilo (suo amore negli anni ottanta), dalla ex-sposa Cecilia Roth a Romina Ricci.\nAcustico e rock/pop (2005-2011).\nNel 2005 iniziano a girare le voci della separazione con la partner ROmina Ricci e, allo stesso tempo, esce un nuovo album dal titolo \"Moda y pueblo,\" che include temi di Lito Nebbia, Luis Alberto Spinetta, Charly Garc\u00eda e mette in musica un poema di Federico Garc\u00eda Lorca: \"Romance de la pena negra\".\nIl disco si chiude con il brano inedito \"Las Palabras\".\nNel 2006, dopo quasi tre anni senza produrre soggetti musicali in stile rock, esce nei negozi \"El mundo cabe en una canci\u00f3n\", registrato presso lo studio Circo Beat (a Buenos Aires), sotto l'etichetta Sony/BMG. Il disco include 11 canzoni nuove, scritte per P\u00e1ez, e segna il suo ritorno a un'impresa multinazionale.\nIl disco ha superato le 20\u00a0000 unit\u00e0 vendute nel giorno del suo lancio in Argentina ed \u00e8 considerato un album di grande qualit\u00e0 artistica, nonostante alcune critiche che hanno catalogato certe canzoni come pretenziose e pedanti. \"El mundo cabe en una canci\u00f3n\" ottiene il premio come \u00abmigliore album di rock vocale\u00bb nell'ottava edizione dei premi Grammy Latini, conferiti a Las Vegas nel 2007. \nNel luglio del 2007 inizia un nuovo tour accanto al cantautore statunitense Bon Jovi, con recital che lo portano in Messico e Colombia. \nIl 30 agosto dello stesso anno esce il disco \"Rodolfo\", in cui il cantante argentino, accompagnato unicamente del pianoforte, presenta un totale di 12 nuove canzoni, delle quali due sono strumentali. Con questo album vince un Grammy Latino come \u00abmigliore album di un cantautore\u00bb.\nNel 2008 esce il suo terzo disco registrato dal vivo, intitolato \"No s\u00e9 si es Baires o Madrid\", in cui P\u00e1ez canta 15 dei suoi temi pi\u00f9 famosi.\nIl 22 luglio 2009 riceve il Premio Gardel alla musica nella categoria \u00abmigliore album, artista, canzone, testimonial e autore\u00bb per l'album \"No s\u00e9 si es Baires o Madrid\".\nNel novembre 2009, Fito P\u00e1ez vince i Grammy Latini come \u00abmigliore album vocale pop maschile\u00bb con lo stesso album.\nIl 16 marzo 2010 esce l'album \"Confi\u00e1\", registrato nei mesi di luglio e dicembre del 2009 nelle citt\u00e0 di C\u00f3rdoba, Buenos Aires e Rio de Janeiro. L'album include 12 canzoni inedite e una band formata da: Aloras e Coki alle chitarre, Eloy Quintana al basso, Bolsa Gonz\u00e1lez alla batteria e Eduardo Lyra alle percussioni. Per la sua promozione sono stati registrati tre videoclip: \"Tiempo al tiempo\", \"Confi\u00e1\" e \"London Town\". Il tour \u00e8 iniziato il 7 maggio 2010 presso gli impianti Luna Park.\nIl 25 maggio dello stesso anno, Fito P\u00e1ez ha chiuso i festeggiamenti del Bicentenario della Rivoluzione di Maggio con un recital di due ore all'Obelisco di Buenos Aires, davanti a una folla emozionata di oltre due milioni di persone.\nAlla fine del 2011 Fito P\u00e1ez ha registrato l'album in studio \"Canciones para aliens\", il primo lavoro in cui non compaiono canzoni scritte da lui. Si tratta di versioni e traduzioni di canzoni famose, cantate con la finalit\u00e0 di essere inviate nello spazio ed essere ascoltate da extraterrestri. La produzione e gli arrangiamenti sono stati curati da Leo Sujatovich. Delle 14 canzoni, cinque sono cantate in duetto con altri autori ispanici (tra cui Chico Buarque, Pablo Milan\u00e9s, Joan Manuel Serrat e Charly Garc\u00eda).\nNel luglio del 2011 ha rilasciato una dichiarazione in cui sosteneva di provare schifo per met\u00e0 della citt\u00e0 di Buenos Aires, riferendosi alla rielezione di Mauricio Macri.\nIn un'intervista con Radio del Plata gli \u00e8 stato chiesto un commento riguardo alla creazione della linea telefonica per denunciare le intromissioni politiche nelle scuole e lui ha risposto: Gli anni prolifici (2012-presente)\nNel 2012 P\u00e1ez ha presentato il tour \"Veinte A\u00f1os despu\u00e9s del Amor\" a Cuba, in Cile, Costa Rica, Venezuela, Colombia, Brasile, Uruguay, Per\u00f9, Paraguay, Bolivia, Messico, El Salvador, Nicaragua, Honduras, Panam\u00e1, Spagna, Israele, Regno Unito, Francia, e anche nelle citt\u00e0 di Buenos Aires, Mendoza, Rosario, Tucum\u00e1n e C\u00f3rdoba in Argentina.\nIl suo spettacolo a Buenos Aires, realizzato nel Planetario, ha riunito pi\u00f9 di 38\u00a0000 persone e ha avuto come ospiti Charly Garc\u00eda, Fabiana Cantilo e Celeste Carballo. Da questo show \u00e8 stato tratto un DVD per l'etichetta Sony Music. Qualche mese pi\u00f9 tardi ha presentato un recital gratuito per il bicentenario del primo innalzamento della bandiera argentina nella citt\u00e0 di Rosario, di quasi due ore, al quale hanno assistito circa 50\u00a0000 persone.\nIl 6 novembre 2012 ha celebrato i suoi 30 anni di carriera con un concerto nell'Auditorium Nazionale del Messico in cui sono intervenuti anche Armando Manzanero, Quique e Meme (dei Caff\u00e8 Tacvba), Julieta Venegas e Susana Zabaleta.\nNel 2013 P\u00e1ez ha ottenuto un altro premio Grammy Latino per il \u00abmigliore album di rock vocale\u00bb, con \"El mundo cabe en una canci\u00f3n\". Cerati e P\u00e1ez sono stati gli unici artisti argentini premiati nell'ottava edizione dei Grammy Latini, conferiti a Las Vegas.\nIl 22 marzo 2013 si presenta allo stadio Luna Park e all'entrata omaggia il disco \"El sacrificio,\" descritto dallo stesso P\u00e1ez come:Il disco si pu\u00f2 ascoltare solo attraverso iTunes e contiene testi oscuri che ricordano l'epoca di \"Ciudad de pobres corazones\", apportando anche uno stile musicale molto pi\u00f9 eclettico rispetto alle ultime produzioni.\nNel settembre 2013 esce l'album \"Dreaming Rosario\" a beneficio delle vittime della tragica esplosione di un edificio nella sua citt\u00e0 natale. Anche questo disco si pu\u00f2 ascoltare solo attraverso la piattaforma iTunes e tutti i proventi sono stati donati per due anni attraverso la Red Solidaria e Mundo Invisible.\nNello stesso anno, a novembre, lancia \"Yo te amo\", un album di cui vengono apprezzati in particolare i brani \"Yo te amo\" che da titolo all'album, \"Margarita\", dedicato alla figlia, e \"La velocidad del tiempo\", dedicata a Gustavo Cerati.\nA proposito di questo disco, l'artista ha commentato attraverso il profilo Facebook:Nel febbraio 2014 si presenta al 50\u00ba Festival Internazionale della Canzone di Vi\u00f1a del Mar, acclamato dal pubblico. \nA luglio dello stesso anno ha pubblicato il primo singolo tratto dal suo album \"Rock and Roll Revolution,\" in omaggio a Charly Garc\u00eda. Il 9 agosto esce l'album in formato digitale tramite iTunes e in edizione speciale fisica. La produzione, che secondo lo stesso P\u00e1ez \u00e8 un omaggio a Charly Garc\u00eda, contiene undici canzoni inedite, tutte composte dal cantante eccetto \"Loco\", che \u00e8 stata scritta da Garc\u00eda e \"Los d\u00edas de sonrisas, vino y flores\" che ha composto con Gabriel Car\u00e1mbula.\nIl 21 agosto 2015 ha pubblicato \"Locura Total\", registrato insieme al musicista brasiliano Paulinho Moska. Il disco \u00e8 stato registrato fra Buenos Aires, R\u00edo de Janeiro e Miami, ed \u00e8 stato prodotto da Liminha, che annovera fra i suoi artisti alcuni esponenti della musica brasiliana come Os Paralamas do Sucesso e Ed Motta.\nNel 2015 ha realizzato il tour \"30 a\u00f1os de Giros\", per celebrare l'anniversario dell'album \"Giros\".\nNel mese di giugno del 2017 comincia la registrazione del suo prossimo album che sar\u00e0 di genere elettronico e sperimentale.\nA novembre lancia il disco intitolato \"La ciudad liberada,\" che genera polemiche per la copertina, in cui l'artista \u00e8 ritratto truccato e con il corpo di una donna nuda. Il disco contiene 18 canzoni e dura 70 minuti; \u00e8 stato acclamato dalla critica e considerato il migliore di Fito negli ultimi dieci anni di carriera. Il brano \"Tu vida mi vida\" ha vinto il premio come \u00abmigliore canzone rock dell'anno\u00bb ai Grammy Latini del 2018.\nCarriera cinematografica.\nIl primo approccio di Fito P\u00e1ez al mondo del cinema avviene nel 1987, quando il regista Fernando Spiner, ispirato dal LP \"Ciudad de pobres corazones,\" gira un mediometraggio per la televisione il cui tema \u00e8 una storia violenta legata ai brani del disco.\nIn seguito P\u00e1ez ha partecipato come interprete in due film di Pino Solanas: \"Sur\" (1988) e 'El viaje' (1992); in questa ultima pellicola, appare brevemente nella parte di se stesso, un musicista idealista.\nNel 1993 ha diretto il suo primo mediometraggio: \"La balada de Donna Helena\", una storia sordida che ricrea sottomondi infernali.\nNello stesso anno \u00e8 apparso nel film \"De esto no se habla\", di Mar\u00eda Luisa Bemberg.\nNel 2001, dopo una lunga ricerca per i finanziamenti, P\u00e1ez ha debuttato come regista con il film \"Vidas privadas,\" la cui sceneggiatura \u00e8 stata scritta proprio da P\u00e1ez in collaborazione con Alan Pauls, che \u00e8 ambientato durante l'ultima dittatura militare argentina (1976-1983), toccando soggetti come l'adozione e l'incesto. Cecilia Roth e Gael Garc\u00eda Bernal sono gli interpreti principali del film. \nIl film non ha ottenuto il favore della critica n\u00e9 del pubblico, contribuendo alla rottura della relazione sentimentale fra Fito e Cecilia Roth, per i conflitti sorti durante la produzione. Oltre a questo, i finanziamenti di vari produttori sono stati ritirati prima di cominciare a girare il film, perci\u00f2 il musicista ha finito per coinvolgere in questo progetto parte dei suoi beni personali.\nNel 2007 ha realizzato \"\u00bfDe qui\u00e9n es el portaligas?\", suo terzo progetto cinematografico come regista e sceneggiatore. Il film \u00e8 stato girato a Rosario e La Cumbre.La critica non ha avuto dubbi nel paragonare l'estetica del film con quella di alcuni lavori di Pedro Almod\u00f3var, apprezzando la recitazione degli attori e giudicando la storia efficace.\nNel 2009 il regista Fernando Rubio ha girato \"Las manos al piano\", un lavoro minuzioso basato sulla relazione amorosa di Fito P\u00e1ez con il pianoforte; oltretutto, presenta aspetti sulla sua vita privata e sulla famiglia.\nIl documentario \u00e8 stato presentato alla 31\u00aa edizione del Festival del Nuevo Cine Latinoamericano, a L'Avana.\nNel 2011 scrive e dirige il videoclip \"Las tr\u00e9mulas canciones\", della banda argentina Estelares, in cui appaiono Vera Spinetta e Romina Ricci.\nVita privata.\nPartner.\nFito P\u00e1ez ha avuto tre relazioni sentimentali formali e due figli. Le sue partner sono sempre legate al mondo artistico e, in seguito alle rotture, hanno mantenuto con lui una stretta e costruttiva relazione.La sua prima relazione \u00e8 stata con la cantante Fabiana Cantilo, che l'ha accompagnato nella tappa creativa iniziale della sua carriera. Si conobbero nel 1983, quando Fito era stato chiamato a partecipare alla banda di Charly Garc\u00eda.\nFabiana Cantilo ha commentato che la prima volta che ha visto il cantante si sorprese del suo aspetto: \u00abMagro, con i capelli lunghi, faccia strana: era come uno spadaccino\u00bb. \nIn seguito, la cantante \u00e8 rimasta folgorata dalla personalit\u00e0 e dalla creativit\u00e0 del musicista. Cantilo ha dichiarato anni dopo la sua separazione: \u00abFito realmente mi sopport\u00f2 e credo che io l'aiutai energicamente, ma la convivenza fra noi era un disastro\u00bb. Fito P\u00e1ez si ha riferito a lei in questi termini:Nel 1990 si separano, dopo una rottura annunciata nelle canzoni del disco \"Ey!\" (1988) e confermata con le canzoni \"Fue amor\" e \"Dale alegr\u00eda a mi coraz\u00f3n,\" contenute nel disco \"Tercer Mundo\".\nNel 1991 a Punta del Este, in Uruguay, Fito P\u00e1ez ha conosciuto Cecilia Roth che in quel momento era gi\u00e0 sposata. Otto mesi pi\u00f9 tardi, dopo il divorzio dell'attrice, il musicista ha cominciato con lei una relazione sentimentale che ha raggiunto grande notoriet\u00e0 fra il pubblico.Nel 1999, dopo otto anni di relazione, Fito ha formalizzato l'adozione del figlio di lei Mart\u00edn e deciso di convolare a nozze. Il 23 dicembre dello stesso anno, la coppia ha ufficializzato la loro unione al Registro Civile.\nA partire da quel momento, iniziano i problemi di coppia: nell'album \"Rey sol\" (2000) sono contenute varie canzoni che presagiscono l'inizio della fine della loro storia, avvenuta poi nel 2002.\nDopo la separazione da Cecilia Roth, ha conosciuto l'attrice Romina Ricci, di 15 anni pi\u00f9 giovane, con cui ha dato alla luce la sua prima figlia biologica, Margarita, nel 2004. La Ricci ha profondamente ispirato il disco \"El mundo cabe en una canci\u00f3n\" (2006). La coppia si \u00e8 separata nel 2010.\nTra il 2012 e il 2013 ha avuto una relazione con la giornalista e avvocato Julia Mengolini. \nDal 2014 ha una relazione con l'attrice Eugenia Kolodziej.\nAltri premi e menzioni speciali.\nFito P\u00e1ez ha ricevuto un premio internazionale Master of Latin Music a Boston, conferito dal Berklee College of Music. \u00c8 stato il primo argentino in riceverlo.La cerimonia ha avuto luogo marted\u00ec 9 giugno 2015."}
{"id": "8338793", "revid": "964734", "url": "https://it.wikipedia.org/wiki?curid=8338793", "title": "Ascisc", "text": ""}
{"id": "8338796", "revid": "964734", "url": "https://it.wikipedia.org/wiki?curid=8338796", "title": "Ascisce", "text": ""}
{"id": "8338815", "revid": "149485", "url": "https://it.wikipedia.org/wiki?curid=8338815", "title": "Mihail Sava", "text": "Biografia.\nAi mondiali di Tashkent 2014 si \u00e8 aggiudicato il bronzo nei 65 chilogrammi.\nAi campionati europei di Roma 2020 ha vinto la medaglia di bronzo nel torneo dei 70 chilogrammi."}
{"id": "8338819", "revid": "767487", "url": "https://it.wikipedia.org/wiki?curid=8338819", "title": "Non dirle chi sono", "text": "Non dirle chi sono (\"Don't Tell Her It's Me\") \u00e8 un film commedia del 1990 con protagonisti Steve Guttenberg, Shelley Long, Jami Gertz and Kyle MacLachlan. \u00c8 stato diretto da Malcolm Mowbray e scritto da Sarah Bird a partire dalla sua novella \"The Boyfriend School\".\nTrama.\nGus Kubicek \u00e8 un vignettista depresso e in sovrappeso a causa di un Linfoma di Hodgkin, dal quale per\u00f2 \u00e8 guarito. Sua sorella Lizzie Pots, una scrittrice di romanzi, cerca di risollevare l'animo del fratello, spronandolo a cercare l'amore di una donna."}
{"id": "8338824", "revid": "110157", "url": "https://it.wikipedia.org/wiki?curid=8338824", "title": "Hily", "text": " \nHily \u00e8 un'applicazione per incontri online che utilizza l'apprendimento automatico e l'intelligenza artificiale per abbinare potenziali partner. Chiamata secondo l'acronimo di \"Hey, I Like You\", l'app \u00e8 progettata per raccomandare potenziali corrispondenze analizzando le esperienze, gli interessi e l'attivit\u00e0 sull'app degli utenti. Le opzioni del genere per la registrazione all'app includono maschio, femmina e non binario . \nHily \u00e8 stata inizialmente rilasciata nell'agosto 2017. Secondo TechCrunch, durante la fase di beta, chiusa nell'ottobre 2017, l'app ha registrato 35.000 utenti . Hily ha in seguito acquisito altri utenti attraverso una partnership con Snapchat . Nell'agosto 2019 l'app ha registrato 5 milioni di utenti. \nStoria.\nHily \u00e8 stata fondata da Yan Pronin e Alex Pasykov . L'idea alla base dell'applicazione deriva dal background professionale di Pronin in analisi e modellizzazione statistica . Piuttosto che sulla base della posizione geografica e dell'attrazione fisica, l'app \u00e8 stata progettata per connettere potenziali partner secondo gli interessi comuni. Il 14 agosto 2017 l'app \u00e8 stata lanciata negli Stati Uniti. Nel marzo 2019 \u00e8 stata rilasciata anche nel Regno Unito, in Irlanda e in Francia. \nNell'agosto 2019 l'app ha raggiunto i 5 milioni di utenti, collocandosi secondo la spesa dei consumatori statunitensi tra le prime tre app di appuntamenti nel secondo trimestre del 2019. \nFunzionamento.\nHily utilizza machine learning e algoritmi statistici per analizzare dati come la profondit\u00e0 del dialogo, la scelta delle parole e i \"Mi piace\" reciproci al fine di identificare i profili con un'alta probabilit\u00e0 di una corrispondenza. Nell'agosto 2018 Aime Williams di FT Magazine ha commentato che il monitoraggio degli scambi verbali degli utenti di Hily \"fa un passo in avanti\" rispetto alle app di geosocial networking della concorrenza.\nLa piattaforma utente richiede la verifica dell'account tramite l'acquisizione di foto dal vivo, il caricamento della foto di un documento d'identit\u00e0 ufficiale o l'integrazione dei social media. Nel settembre 2017 Josiah Motley, senior editor di KnowTechie, ha fatto riferimento al processo di verifica di Hily affermando che \"Sebbene nessun sistema sia perfetto, \u00e8 un passo promettente nella giusta direzione\". \nModello di business.\nHily \u00e8 distribuito secondo un modello di business freemium . L'app \u00e8 scaricabile ed utilizzabile gratuitamente, mentre le funzioni aggiuntive sono accessibili tramite un piano di abbonamento a pagamento."}
{"id": "8338825", "revid": "121542702", "url": "https://it.wikipedia.org/wiki?curid=8338825", "title": "Carmelo Traini", "text": "Biografia.\nNel 1997 ha partecipato ai Mondiali di corsa in montagna, concludendo la gara in quattordicesima posizione e vincendo la medaglia d'oro a squadre."}
{"id": "8338826", "revid": "84184", "url": "https://it.wikipedia.org/wiki?curid=8338826", "title": "Stanis\u0142aw Saks", "text": "Biografia.\nStanis\u0142aw Saks \u00e8 nato il 30 dicembre 1897 in una famiglia di ebrei polacchi di Kalisz. Nel 1915 si iscrisse all'Universit\u00e0 di Varsavia, dove nel 1922 ottenne il dottorato cum maxima laude. Successivamente ottenne l'abilitazione all'insegnamento e una borsa di studio dalla Fondazione Rockefeller, che gli permise di viaggiare negli Stati Uniti per motivi di studio. In questo periodo cominci\u00f2 a pubblicare articoli su \"Transactions of the American Mathematical Society\" e su \"Fundamenta Mathematicae\". Tornato in patria, Saks partecip\u00f2 alle rivolte nella Slesia e ottenne la Croce al valore e la Croce dell'Indipendenza per il suo valore. Nel 1921 torn\u00f2 a Varsavia e alla sua carriera universitaria.\nPer gran parte della sua carriera accademica si occup\u00f2 dello studio delle funzioni e dei funzionali in particolare. Nel 1930 pubblic\u00f2 la sua opera pi\u00f9 nota, \"Zarys teorii ca\u0142ki\", successivamente ampliata e tradotta in diverse lingue. Nel corso della sua carriera insegn\u00f2 al Politecnico di Varsavia, all'Universit\u00e0 di Leopoli e all'Universit\u00e0 di Vilnius. Nel 1933 pubblic\u00f2 con Antoni Zygmund il saggio Funzioni analitiche. Dopo lo scoppio della Seconda guerra mondiale e l'invasione nazista della Polonia, Saks si un\u00ec alla resistenza organizzata dallo Stato segreto polacco. Saks fu arrestato dalla Gestapo nel novembre 1942 ed ucciso in carcere il 23 dello stesso mese."}
{"id": "8338827", "revid": "604467", "url": "https://it.wikipedia.org/wiki?curid=8338827", "title": "Ekaterina Katnikova", "text": "Biografia.\nHa iniziato a gareggiare per la nazionale russa nelle varie categorie giovanili nella specialit\u00e0 del singolo ottenendo, quali migliori risultati, il terzo posto nella classifica finale della Coppa del Mondo juniores nel 2013/14, nonch\u00e9 due medaglie di bronzo ai campionati europei juniores.\nA livello assoluto ha esordito in Coppa del Mondo nella stagione 2014/15, il 29 novembre 2014 a Igls, concludendo la gara del singolo all'11\u00ba posto; centr\u00f2 il suo primo podio sei stagioni dopo, il 29 novembre 2020 a Innsbruck, terminando la gara a squadre in terza posizione; la settimana seguente, ad Altenberg, ottenne anche il primo podio nel singolo, classificandosi sempre al terzo posto. In classifica generale come miglior risultato si \u00e8 piazzata al sesto posto nella specialit\u00e0 del singolo nel 2019/20.\nHa preso parte a sei edizioni dei campionati mondiali, conquistando in totale due medaglie, entrambe d'oro, ottenute nell'edizione casalinga di So\u010di 2020 in ambedue le specialit\u00e0 individuali. Nel dettaglio i suoi risultati nelle prove iridate sono stati, nel singolo: ottava a Sigulda 2015, ventiquattresima a Sch\u00f6nau am K\u00f6nigssee 2016, venticinquesima a Igls 2017, quindicesima a Winterberg 2019, medaglia d'oro a So\u010di 2020 e decima a Sch\u00f6nau am K\u00f6nigssee 2021; nel singolo sprint: medaglia d'oro a So\u010di 2020 e quattordicesima a Sch\u00f6nau am K\u00f6nigssee 2021; nelle prove a squadre: squalificata a So\u010di 2020. Nell'edizione di Sigulda 2015 ha conseguito inoltre la medaglia d'oro nel singolo nella speciale classifica riservata agli under 23."}
{"id": "8338830", "revid": "599013", "url": "https://it.wikipedia.org/wiki?curid=8338830", "title": "\u018fli R\u0259himzad\u0259", "text": "Biografia.\nAi campionati europei di Roma 2020 e Varsavia 2021 ha vinto la medaglia di bronzo nel torneo dei 65 chilogrammi."}
{"id": "8338850", "revid": "83531", "url": "https://it.wikipedia.org/wiki?curid=8338850", "title": "Cronistoria del Siracusa Calcio", "text": ""}
{"id": "8338854", "revid": "83531", "url": "https://it.wikipedia.org/wiki?curid=8338854", "title": "Statistiche e record del Siracusa Calcio", "text": ""}
{"id": "8338855", "revid": "6923", "url": "https://it.wikipedia.org/wiki?curid=8338855", "title": "Sibun", "text": "Il fiume Sibun (anche Xibun) \u00e8 un corso d'acqua del Belize il cui bacino occupa un'ampia parte del paese. I Sibun (Xibun) erano un antico popolo Maya, che abitava la regione.\nLe sorgenti del Sibun si trovano sui Monti Maya, a circa 600\u00a0metri s.l.m., dove inizia il suo corso con il nome di fiume Branch. Quindi scorre attraverso una gola fino a raggiungere la piana alluvionale, ove vi sono piantagioni di cacao e di limoni. Qui la valle del fiume \u00e8 fiancheggiata da fenomeni carsici che formano le caverne Maya. Prima che il fiume raggiunga il villaggio di Freetown Sibun, lungo le sue rive sono comuni fichi da fiume e bamb\u00f9 spinosi (\"Guadua longifolia\"); lungo il tratto tra la costa e il villaggio predominano le mangrovie. Esso sfocia nel Mare Caraibico, a sud della citt\u00e0 di Belize City.\nIl bacino idrografico del fiume Sibun d\u00e0 origine a numerosi tipi di vegetazione, comprese sempreverdi tropicali stagionali mescolate a foreste di aghiformi, di altre a foglia larga, mangrovie e piante agricole.\nL'Associazione del bacino del Sibun \u00e8 un'organizzazione locale focalizzata su temi ambientali all'interno del bacino.\nFin dal 1999 il Guatemala ha reclamato la sua sovranit\u00e0 sulle terre del Belize a sud del fiume Sibun, sebbene la pretesa non sia riconosciuta a livello internazionale. L'attuale confine meridionale Belize-Guatemala internazionalmente riconosciuto \u00e8 il fiume Sarstoon.\nLa pretesa \u00e8 al centro della disputa territoriale Belize \u2013 Guatemala. Il Messico un tempo reclam\u00f2 la parte del Belize a nord del fiume Sibun ma lasci\u00f2 cadere la richiesta con un trattato con la Gran Bretagna nel 1893. Da allora il Messico ha stabilito che egli riprender\u00e0 la sua richiesta solo se il Guatemala avr\u00e0 successo nell'ottenere tutto o parte della nazione.\nI tratti pi\u00f9 a valle del fiume sono importanti nelle scene del film del 1986 \"Mosquito Coast\"."}
{"id": "8338857", "revid": "83531", "url": "https://it.wikipedia.org/wiki?curid=8338857", "title": "Allenatori del Siracusa Calcio", "text": ""}
{"id": "8338858", "revid": "729019", "url": "https://it.wikipedia.org/wiki?curid=8338858", "title": "Castello di Villanova (Cassolnovo)", "text": "Il castello di Villanova \u00e8 una roccaforte situata nell'omonima localit\u00e0, frazione di Cassolnovo, in provincia di Pavia.\nCollocazione e storia.\nLa costruzione, al centro di un complesso rurale immerso nella campagna, risale al periodo visconteo-sforzesco.\nLa struttura a impianto quadrato con corte centrale, con quattro torri angolari e torre d'ingresso con ponte levatoio. Fu restaurato nel 1455 dai Sanseverino e Ludovico il Moro complet\u00f2 l'edificio, risistemato dai Gonzaga di Mantova nel XVI secolo. Davanti all'ingresso sono collocati due grossi busti marmorei di epoca romana.\nLa corte interna \u00e8 dotata di ballatoi in legno e al centro del cortile \u00e8 collocata la pompa d'acqua per i residenti. In una stanza all'interno soggiorn\u00f2 pi\u00f9 volte san Luigi Gonzaga."}
{"id": "8338861", "revid": "83531", "url": "https://it.wikipedia.org/wiki?curid=8338861", "title": "Colori e simboli del Siracusa Calcio", "text": ""}
{"id": "8338864", "revid": "83531", "url": "https://it.wikipedia.org/wiki?curid=8338864", "title": "Calciatori del Siracusa Calcio", "text": ""}
{"id": "8338866", "revid": "83531", "url": "https://it.wikipedia.org/wiki?curid=8338866", "title": "Presidenti del Siracusa Calcio", "text": ""}
{"id": "8338867", "revid": "729019", "url": "https://it.wikipedia.org/wiki?curid=8338867", "title": "Guerra de la Plata", "text": "La guerra de la Plata (in portoghese \"Guerra do Prata\") nota anche come la guerra contro Oribe e Rosas fu un conflitto militare in Sud America compreso tra il 1851 e il 1852. L'Impero del Brasile, l'Uruguay e le province argentine rinnegate di Entre Ri\u00f3s e Corrientes si scontrarono contro la Confederazione argentina. La guerra ebbe luogo come parte della rivalit\u00e0 tra Brasile e Argentina per la supremazia in Sud America e termin\u00f2 con una vittoria per l'Impero brasiliano e i suoi alleati.\nAntefatti.\nDurante la guerra civile uruguaiana, il dittatore argentino Juan Manuel de Rosas intervenne a favore dei \"Blancos\", dopo di che i brasiliani temevano che de Rosas potesse cercare l'espansione territoriale nel continente. Le truppe brasiliane intervennero a favore dei \"Colorados\" e sfollarono i Blancos e i loro alleati argentini dal territorio uruguaiano. I governi del Brasile e dell'Uruguay strinsero quindi un'alleanza con Justo Jos\u00e9 de Urquiza, leader delle province separatiste argentine di Entre Ri\u00f3s e Corientes, con l'obiettivo di rovesciare Juan Manuel de Rosas.\nCorso degli eventi.\nGrazie in gran parte alla superiorit\u00e0 delle forze navali brasiliane, gli argentini subirono gravi sconfitte e non furono in grado di contrastare l'avanzata delle truppe alleate a Buenos Aires. Il 3 febbraio 1852, i brasiliani e gli uruguaiani vinsero nella battaglia di Caseros. De Rosas fugg\u00ec dal suo quartier generale in tempo utile e chiese asilo all'ambasciatore britannico, che accett\u00f2 la richiesta. Il dittatore rovesciato rimase in esilio in Inghilterra fino alla sua morte.\nSeguito.\nCon la vittoria nella guerra de la Plata, il Brasile consolid\u00f2 la sua supremazia nel continente sudamericano. L'Argentina ricevette una nuova costituzione federalista nel 1853, che non fu riconosciuta dalla provincia di Buenos Aires, motivo per cui si separ\u00f2 temporaneamente. La situazione in Uruguay non si calm\u00f2 nemmeno dopo la fine della guerra civile e rimase un paese politicamente instabile."}
{"id": "8338868", "revid": "83531", "url": "https://it.wikipedia.org/wiki?curid=8338868", "title": "Storia del Siracusa Calcio", "text": ""}
{"id": "8338871", "revid": "648716", "url": "https://it.wikipedia.org/wiki?curid=8338871", "title": "Okliny", "text": "Okliny \u00e8 una frazione polacca del comune di Wi\u017cajny, nel voivodato della \nPodlachia, vicino al confine con la Lituania e l'oblast' di Kaliningrad.\nSi trova a circa a sud-ovest di Wi\u017cajny, a a nord di Suwa\u0142ki e a a nord della capitale del voivodato Bia\u0142ystok."}
{"id": "8338873", "revid": "86341", "url": "https://it.wikipedia.org/wiki?curid=8338873", "title": "Karusel", "text": "Karusel (\u041a\u0430\u0440\u0443\u0441\u0435\u043b\u044c in russo) \u00e8 una rete televisiva russa che trasmette cartoni animati, appartenente a Pervyj kanal e VGTRK; \u00e8 nata dalla fusione di Bibigon e TeleNanny ed il primo programma trasmesso \u00e8 stato \"Pryg-Skok Komanda\" (\"\u041f\u0440\u044b\u0433-\u0421\u043a\u043e\u043a \u041a\u043e\u043c\u0430\u043d\u0434\u0430\").\nDistribuzione.\nLa rete \u00e8 visibile in Russia, in Francia tramite la piattaforma Free e negli Stati Uniti d'America tramite DirecTV."}
{"id": "8338874", "revid": "709565", "url": "https://it.wikipedia.org/wiki?curid=8338874", "title": "Caino uccide Abele (Tintoretto)", "text": "Caino uccide Abele \u00e8 un dipinto del pittore veneziano Tintoretto realizzato circa nel 1550-1553 e conservato nelle Gallerie dell'Accademia a Venezia.\nStoria.\nL'opera pittorica proviene dalla Scuola della Santissimo Trinit\u00e0. Nel 1812 fu acquistata dalle Gallerie dell'Accademia. \nDescrizione.\nLa scena in oggetto \u00e8 il primo omicidio computo nella narrazione della Genesi. Caino e Abele erano due fratelli figli di Adamo ed Eva. Caino era un coltivatore e Abele un pastore. Dio gradiva i sacrifici di Abele e non di Caino. Caino pieno di invidia col fratello lo chiama con s\u00e9 e con un arnese e violenza colpisce il fratello con la mano destra e con la mano sinistra tiene fermo la testa di Abele. Abele \u00e8 posato sopra un muretto che \u00e8 l'altare del sacrificio. Antonio Zucchi, in una stampa del 1700, attesta che fu tagliato una parte del dipinto in cui il Padre Eterno nei cieli caccia Caino.\nCollegamenti esterni.\n "}
{"id": "8338878", "revid": "765509", "url": "https://it.wikipedia.org/wiki?curid=8338878", "title": "Healin' Good Precure", "text": ""}
{"id": "8338879", "revid": "1543377", "url": "https://it.wikipedia.org/wiki?curid=8338879", "title": "Fosse comuni in Cecenia", "text": "Sin dall'inizio delle guerre cecene nel 1994, sono state scoperte in Cecenia delle fosse comuni contenenti centinaia di cadaveri. Nel giugno 2008, erano state gi\u00e0 registrate 57 ubicazioni di fosse comuni in Cecenia. Secondo Amnesty International, migliaia di persone potrebbero essere sepolte in tombe non contrassegnate, compresi circa 5.000 civili scomparsi sin dall'inizio della seconda guerra cecena nel 1999. Nel 2008, \u00e8 stata scoperta a Groznyj la pi\u00f9 grande fossa comune trovata finora, contenente circa 800 corpi provenienti dalla prima guerra cecena del 1995. La politica generale della Russia nei confronti delle fosse comuni cecene non \u00e8 quella di riesumarle .\nSommario.\nIn un rapporto del marzo 2001, Human Rights Watch (HRW) ha documentato la presenza di otto tombe non contrassegnate in Cecenia, tutte scoperte nel 2000 e nel 2001; HRW ha anche documentato otto casi in cui i cadaveri venivano semplicemente scaricati sul ciglio della strada, in propriet\u00e0 ospedaliere o altrove. Anche il Memorial Human Rights Center ha documentato numerosi di questi casi. La maggior parte dei corpi presentava ferite d'arma da fuoco a distanza ravvicinata, tipiche delle esecuzioni sommarie extragiudiziali e segni di mutilazione (gli esami di alcuni di questi corpi da parte dei medici hanno rivelato che alcune delle mutilazioni sono state inflitte mentre i detenuti erano ancora vivi, il che indica che le vittime sono state anche torturate duramente). Il 29 marzo 2001, l'Alto Commissariato delle Nazioni Unite per i diritti umani (OHCHR), Mary Robinson, ha richiesto un'indagine approfondita sui siti delle fosse comuni in Cecenia. In una dichiarazione resa alla cinquantasettesima sessione dell'OHCHR, Robinson dichiar\u00f2 che le fosse comuni \"dovevano essere approfondite e investigate a fondo\".\nNel 2003, i residenti e gli attivisti per i diritti umani hanno asserito che frammenti di corpi fatti saltare in aria erano stati trovati in tutta la regione. I critici hanno affermato che, anzich\u00e9 porre fine alle violazioni dei diritti umani, i militari sembravano fare del loro meglio per nasconderle. \u00c8 stato riferito che diverse famiglie pagavano dei riscatti alle truppe russe per ottenere i corpi delle vittime. Il 31 marzo 2003, il commissario per i diritti umani del governo russo Oleg Mironov ha invitato le autorit\u00e0 ad aprire i siti di sepoltura di massa in Cecenia per identificare i corpi e stabilire le cause delle loro morti, \"per poi seppellirli come meritano di esserlo gli esseri umani\". Allo stesso tempo, Mironov ha respinto la proposta dell'Assemblea parlamentare del Consiglio d'Europa (APCE) di istituire un tribunale internazionale per indagare su presunti crimini di guerra commessi in Cecenia.\nIl 16 giugno 2005, il governo filo-russo locale ha annunciato la presenza di 52 fosse comuni in Cecenia. Il presidente del comitato ceceno del governo per i diritti civili, Nurdi Nukhazhiyev, \u00e8 stato citato dall'agenzia di stampa ITAR-TASS, la quale afferma che le tombe non erano state aperte, quindi il numero totale di morti era difficile da determinare. Entro il 2005, Amnesty International ha stimato che risultavano ancora scomparse fino a cinquemila persone a partire dal 1999, su una popolazione di circa un milione.\nNel 2008, riesumare e identificare i corpi in quasi sessanta siti di sepoltura di massa identificati ma non aperti rimane un problema. Le organizzazioni europee per i diritti umani stanno finanziando la costruzione di un laboratorio per identificare i corpi. Non \u00e8 insolito per i ricostruttori di immobili di Grozny imbattersi in corpi: alcuni di essi sono stati silenziosamente spostati per fare spazio alla ricostruzione. Secondo il governo ceceno pro-Mosca, 4.825 persone sono scomparse, senza nessuna traccia, nella repubblica dal 1994 fino a luglio 2008."}
{"id": "8338888", "revid": "124956679", "url": "https://it.wikipedia.org/wiki?curid=8338888", "title": "Steven Diez", "text": "Carriera.\n2008 - 2013.\nProfessionista dal 2009, aveva gi\u00e0 ottenuto una wild card, come cittadino spagnolo, per le qualificazioni del torneo di Barcellona nel 2008 perdendo contro Marc L\u00f3pez al debutto. Conquista, sempre in Spagna, il primo titolo Futures a luglio 2009 a Elche.\nScelta la cittadinanza canadese, viene ammesso alle qualificazioni del Master 1000 del Canada dove viene eliminato al primo turno da Michael Russell. Nella stessa stagione debutta in Coppa Davis nella semifinale del Gruppo I perdendo contro il colombiano Santiago Giraldo e in seguito vince, sempre in Spagna, il suo secondo titolo Futures.\nTra il 2011 e il 2012 conquista altri otto titoli in singolare e 6 in doppio, sempre a livello Futures.\nNel 2013 prende parte alle qualificazioni di tutti e quattro i tornei Slam superando un turno agli Australian Open e agli US Open.\n2014 - 2018.\nNel 2014 raggiunge la sua prima finale Challenger a Noumea, dove viene sconfitto da Alejandro Falla e poi la prima partecipazione ad un torneo ATP ad Atlanta dove all'ultimo turno delle qualificazioni gode del ritiro di Thiemo de Bakker nel secondo set; l'olandese viene per\u00f2 ripescato ed \u00e8 il suo avversario nel primo turno del torneo, quando batte il canadese agevolmente in due set.\nNel 2015 vince ancora 3 tornei Futures mentre nel 2016 torna a conquistare il tabellone principale in due tornei del circuito maggiore vincendo le qualificazioni prima all'Estoril, dove supera Luca Vanni e Marco Trungelliti per poi cedere al giapponese Taro Daniel, poi ad Amburgo dove, eliminati Yann Marti e Matteo Viola, cede in tre set al primo turno contro la wild card Louis Wessels.\nI buoni risultati gli regalano la wild card per la Rogers Cup dove vince il primo match ATP in carriera battendo al primo turno Kyle Edmund in tre set; nel turno successivo cede in due set a Bernard Tomi\u0107.\nIn seguito supera due turni di qualificazinoe agli Us Open battendo Antal Van Der Dulm e Bla\u017e Kav\u010di\u010d ma l'americano Christian Harrison gli impedisce l'accesso al primo Slam in carriera.\nNel 2018 raggiunge quota venti titoli Futures in singolare.\n2019 - 2020.\nNel 2019 vince il primo titolo Challenger in carriera a Burnie superando Maverick Banes in finale per 7-5, 6-1.\nA maggio vince i turni di qualificazione a Lione contro Alexei Popyrin, Quentin Halys e poi, in vantaggio di un set nel match di primo turno, gode del ritiro di Bernard Tomi\u0107; viene eliminato nel turno successivo dopo tre combattuti set contro Jo-Wilfried Tsonga.\nRaggiunge di nuovo il terzo e decisivo turno di qualificazione agli US Open 2019 ma di nuovo il suo percorso di accesso al tabellone principale del torneo, si interrompe al match decisivo, stavolta per mano l coreano Soonwoo Kwon.\n2022: conquista dell'ATP Cup.\nNel 2022 Diez conquista l'ATP Cup con la squadra canadese."}
{"id": "8338891", "revid": "404449", "url": "https://it.wikipedia.org/wiki?curid=8338891", "title": "Non sono pi\u00f9 lo stesso", "text": "Non sono pi\u00f9 lo stesso \u00e8 un singolo del cantante italiano Alberto Urso, pubblicato il 15 novembre 2019."}
{"id": "8338892", "revid": "287204", "url": "https://it.wikipedia.org/wiki?curid=8338892", "title": "Androstenone", "text": "Landrostenone (5\u03b1-androst-16-en-3-one) \u00e8 un feromone steroideo. Si trova nella saliva del cinghiale, . L'androstenone \u00e8 stato il primo feromone di mammifero ad essere identificato. Si trova in alte concentrazioni nella saliva dei suini maschi e, se inalato da una femmina in calore, fa s\u00ec che la femmina assuma la posizione di accoppiamento.\nBiosintesi.\nL'androstenone \u00e8 sintetizzato a partire dall'androstadienone dalla 5\u03b1-reduttasi e pu\u00f2 essere convertito in 3\u03b1-androstenolo o 3\u03b2-androstenolo dalla 3-chetosteroide reduttasi.\nPropriet\u00e0.\nA seconda del soggetto, \u00e8 ritenuto avere un odore sgradevole di sudore o urina, un odore di legno o persino un gradevole odore floreale.\nIn piccole quantit\u00e0, l'odore \u00e8 difficilmente rilevabile dalla maggior parte delle persone. Ci\u00f2 pu\u00f2 essere dovuto a un polimorfismo nel gene del recettore che codifica per il recettore dell'androstenone. Tuttavia, la capacit\u00e0 di rilevare l'odore varia notevolmente. \u00c8 stato dimostrato che l'odore pu\u00f2 essere rilevato dalle persone fino a livelli tra le 0,2 parti per miliardo e le 0,2 parti su 100 milioni. Esistono due diversi genotipi che consentono a un individuo di avvertire l'odore dell'androstenone. Il primo genotipo, che consiste in due copie perfettamente funzionanti del gene, \u00e8 l'allele RT/RT, e il secondo \u00e8 l'allele RT / WM. Il recettore OR7D4 ha due polimorfismi a singolo nucleotide non-sinonimi, che fanno s\u00ec che il gene abbia due sostituzioni di aminoacidi, che a loro volta fanno agire diversamente il recettore. Quelli in possesso dei due geni propri (RT/RT) per OR7D4 tendono a descrivere l'odore dello steroide come l'odore di urina stantia. Quelli con un solo gene (RT/WM) in genere descrivono l'odore come debole o non sono in grado di rilevarlo. Possono anche trovare l'odore \"piacevole\", \"dolce\" o \"simile alla vaniglia\".\nDiversi gruppi riportano, tuttavia, che alcuni individui che inizialmente non riescono a sentire l'odore di androstenone possono imparare ad annusarlo con esposizioni ripetute ad esso.\nRilevabilit\u00e0 come feromone.\nNell'uomo, l'androstenone \u00e8 stato anche suggerito di essere un feromone; tuttavia, ci sono pochi dati scientifici a supporto di questa affermazione. L'organo vomeronasale \u00e8 un organo di senso olfattivo ausiliario responsabile del rilevamento dei feromoni come pi\u00f9 di un semplice odore. La maggior parte degli umani adulti possiede qualcosa che assomiglia a questo organo, ma non ha una funzione attiva. Agli umani mancano le cellule sensoriali esistenti in altri mammiferi necessarie per rilevare i feromoni al di l\u00e0 dell'odore. Gli umani difettano anche della capacit\u00e0 genetica di produrre attivamente queste cellule sensoriali.\nC'\u00e8 anche una specifica anosmia all'odore in alcuni umani; essi non sono in grado di annusare odori specifici, ma hanno, altrimenti, un normale senso dell'olfatto. Tuttavia, ci\u00f2 non dovrebbe in alcun modo essere considerato indicativo per essere etichettato come feromone, come \u00e8 vero per oltre 80 composti olfattivi.\nPer gli animali, l'odore di androstenone pu\u00f2 agire come un segno sociale di dominio, oppure pu\u00f2 essere un modo per attirare un compagno.\nUso commerciale.\nL'androstenone \u00e8 l'ingrediente attivo di un prodotto commerciale venduto agli allevatori di suini per testare le scrofe per il momento dell'inseminazione artificiale.\nAlcuni prodotti disponibili in commercio sono pubblicizzati usando affermazioni che contengono feromoni sessuali umani, incluso androstenone, e che possono agire come afrodisiaci. Questi prodotti sono oggetto di marketing tramite e-mail di massa indesiderate."}
{"id": "8338898", "revid": "6923", "url": "https://it.wikipedia.org/wiki?curid=8338898", "title": "Scirus", "text": "Scirus \u00e8 stato un motore di ricerca scientifico lanciato per la prima volta nel 2001, concorrente diretto di CiteSeerX e di Google Scholar. A differenza di CiteSeerX, Scirus non era dedicato soltanto alla letteratura informatica e del mondo IT, ma anche delle scienze della vita e delle scienze sociali, includendo risultati non visibili in modalit\u00e0 di testo integrale.\nParte dei risultati era condivisa con Scopus, un database astratto e di citazioni che copre i risultati della ricerca scientifica a livello globale, e con PubMed, quando la propriet\u00e0 pass\u00f2 alla casa editrice Elsevier.\nQuest'ultima annunci\u00f2 nel 2013 che a febbraio dell'anno seguente avrebbe dismesso il servizio Web."}
{"id": "8338901", "revid": "287204", "url": "https://it.wikipedia.org/wiki?curid=8338901", "title": "Souank\u00e9", "text": "Souank\u00e9 \u00e8 una citt\u00e0 della Repubblica del Congo situata nel dipartimento di Sangha e capoluogo del distretto di Souank\u00e9, nella parte nord-occidentale del Paese, vicino al confine con il Camerun.\nInfrastrutture e trasporti.\nAeroporti.\n\u00c8 servita dall'aeroporto di Souank\u00e9."}
{"id": "8338902", "revid": "73843", "url": "https://it.wikipedia.org/wiki?curid=8338902", "title": "Dimit\u0103r Kr\u0103stanov", "text": "Biografia.\nHa rappresentato la ai Giochi olimpici estivi di , dove si \u00e8 piazzato al trentatreesimo posto nella gara maschile."}
{"id": "8338908", "revid": "889336", "url": "https://it.wikipedia.org/wiki?curid=8338908", "title": "Infanta (Sudafrica)", "text": "Infanta \u00e8 un centro abitato sudafricano affacciato sull'oceano Indiano situato nella municipalit\u00e0 distrettuale di Overberg nella provincia del Capo Occidentale."}
{"id": "8338909", "revid": "446353", "url": "https://it.wikipedia.org/wiki?curid=8338909", "title": "Classe Vasily Bykov", "text": ""}
{"id": "8338910", "revid": "31886", "url": "https://it.wikipedia.org/wiki?curid=8338910", "title": "Concepci\u00f3n Cabrera de Armida", "text": "Biografia.\nMar\u00eda Concepci\u00f3n Cabrera Arias \u00e8 nata a San Luis Potos\u00ed, figlia di Octaviano Cabrera Lacavex e Clara Arias Rivera. Nel 1884 spos\u00f2 Francisco Armida, con cui ebbe nove figli tra il 1885 e il 1899. Nel 1901, all'et\u00e0 di trentanove anni, Concepci\u00f3n divenne vedova e l'unica fonte di sostentamento per la numerosa famiglia. La situazione fu ulteriormente esacerbata dallo scoppio delle Rivoluzione messicana, che caus\u00f2 oltre novecentomila morti tra il 1910 e il 1921. La morte del marito segn\u00f2 anche l'inizio della vita spirituale della donna, che ebbe anche esperienze mistiche e dichiar\u00f2 di aver udito la voce di Dio annunciarle una vita lunga segnata dalla sofferenza e da una prolifica attivit\u00e0 letteraria. Non ebbe mai visioni dirette di Cristo e della Vergine Maria.\nNel corso della sua vita fond\u00f2 cinque istituti religiosi, tra cui Suore della Croce del Sacro Cuore di Ges\u00f9 e le Missionarie figlie della Purissima Vergine Maria. Scrittrice prolifica, Concepci\u00f3n Cabrera de Armida ha lasciato oltre sessantamila pagine scritte a mano. La sua opera pi\u00f9 celebre \u00e8 \"Io sono\", il risultato delle sue meditazioni durante l'adorazione eucaristica. I suoi scritti sono stati estaminati dalla Chiesa Cattolica, sia in Messico che durante il suo pellegrinaggio a Roma nel 1913, quando ebbe un'udienza privata con papa Pio X. \u00c8 morta a Citt\u00e0 del Messico all'et\u00e0 di settantaquattro anni e le sue spoglie mortali sono state sepolte nella chiesa di San Jos\u00e9 del Altillo.\nCulto.\nL'arcivescovo di Citt\u00e0 del Messico avvi\u00f2 la causa di canonizzazione della donna nel 1959, quando duecento volumi contenenti i suoi scritti furono consegnati alla Congregazione delle cause dei santi. Giovani Paolo II la proclam\u00f2 venerabile il 20 dicembre 1999. L'8 giugno 2018 un miracolo attribuitole fu accettato come tale e il 4 maggio 2019 papa Francesco l'ha proclamata beata durante una cerimonia alla Basilica di Nostra Signora di Guadalupe. Concepci\u00f3n Cabrera de Armida \u00e8 la prima laica messicana ad essere stata beatificata."}
{"id": "8338938", "revid": "929200", "url": "https://it.wikipedia.org/wiki?curid=8338938", "title": "Lancia Stratos HF Turbo", "text": ""}
{"id": "8338939", "revid": "6923", "url": "https://it.wikipedia.org/wiki?curid=8338939", "title": "Pussycat", "text": "Pussycat \u00e8 stato un gruppo di musica country e pop composto dalle tre sorelle Kowalczyk: Toni, Betty e Marianne, dal chitarrista Lou Will\u00e9 (allora marito di Toni) e da Theo Wetzels, Theo Coumans e John Theunissen.\nIl loro brano \"Mississippi\" del 1975 \u00e8 stato un grande successo in molti paesi europei, compreso il Regno Unito, dove raggiunse il primo posto nella UK Singles Chart rimanendovi per otto settimane. Si stima che il disco abbia venduto oltre 5 milioni di copie nel mondo.\nCarriera.\nIl gruppo si form\u00f2 nel 1973 quando Toni Kowalczyk si spos\u00f2 con Lou Will\u00e9, che in precedenza era il chitarrista del gruppo\nRicky Rendall and His Centurions. All'inizio si chiamava Sweet Reaction ma dopo breve tempo divent\u00f2 noto come Pussycat.\nNel 1975 il singolo \"Mississippi\", scritto da John Theunissen, ebbe un grande successo in Europa, ma fu solo un anno dopo, in agosto 1976, che sal\u00ec al primo posto nella UK Singles Chart, rimanendovi per quattro settimane. Seguirono \"Smile\" nel 1976 e \"Hey Joe\" nel 1978. Altri successi furono \"If You Ever Come to Amsterdam\", \"Georgie\", \"Wet Day in September\" e \"My Broken Souvenirs\"\nLa loro carriera dur\u00f2 oltre un decennio, con circa 17 album prodotti. Nel 1978 Hans Lutjens sostitu\u00ec Coumans alle percussioni e il gruppo continu\u00f2 ad incidere dischi e a fare tourn\u00e9e. Si esibirono spesso nel programma televisivo tedesco \"Musikladen\" verso la fine degli anni settanta e i primi anni ottanta.\nDiscografia parziale.\nAlbum pubblicati:"}
{"id": "8338943", "revid": "929200", "url": "https://it.wikipedia.org/wiki?curid=8338943", "title": "Targa Florio 1973", "text": ""}
{"id": "8338946", "revid": "929200", "url": "https://it.wikipedia.org/wiki?curid=8338946", "title": "Targa Florio 1974", "text": ""}
{"id": "8338950", "revid": "1005847", "url": "https://it.wikipedia.org/wiki?curid=8338950", "title": "Sophia in 't Veld", "text": ""}
{"id": "8338951", "revid": "203463", "url": "https://it.wikipedia.org/wiki?curid=8338951", "title": "Pussycat (gruppo musicale)", "text": ""}
{"id": "8338958", "revid": "4175", "url": "https://it.wikipedia.org/wiki?curid=8338958", "title": "Fase a gironi della Coppa del Mondo di rugby 1995", "text": "La fase a gironi della Coppa del Mondo di rugby 1995 si tenne tra il 25 maggio e il 4 giugno 1995 in varie sedi del Sudafrica.\nLe prime due classificate di ogni girone accedettero ai quarti di finale, le altre due furono eliminate dalla competizione.\nTutti i referti sono menzionati da Barclay:2011."}
{"id": "8338964", "revid": "287204", "url": "https://it.wikipedia.org/wiki?curid=8338964", "title": "Bol\u00e9ro (Chopin)", "text": "Il Bol\u00e9ro, Op. 19, \u00e8 una composizione pianistica scritta da Fryderyk Chopin fra il 1830 e il 1833 e pubblicata nel 1834. \u00c8 uno dei suoi pezzi per pianoforte meno conosciuti, nonostante sia stato inciso numerose volte.\nComposizione.\nL'ispirazione apparente per il \"Bol\u00e9ro\" sembrerebbe essere stata l'amicizia di Chopin con il soprano francese Pauline Viardot, il cui padre, il famoso tenore spagnolo Manuel Garc\u00eda, aveva introdotto il bolero a Parigi verso il 1830, poco prima dell'arrivo di Chopin, ma vi sono molti dubbi sulla veridicit\u00e0 dell'informazione. Il suo biografo Frederick Niecks ipotizz\u00f2 che forse Chopin si fosse ispirato al Bolero de \"La muta di Portici\" di Daniel Auber, opera che il musicista aveva ascoltato molte volte a Varsavia e a Vienna. Nonostante il sapore apparentemente spagnolo del pezzo, \u00e8 stato descritto come una polacca sotto mentite spoglie, e in effetti la composizione ha il ritmo specifico della \"Polacca\"; \u00e8 stato definito anche un \"bol\u00e9ro \u00e0 la polonaise\", perch\u00e9 i suoi ritmi sono effettivamente pi\u00f9 evocativi della danza nazionale della patria di Chopin di qualsiasi altro elemento spagnolo. Il \"Bol\u00e9ro\" fu scritto almeno cinque anni prima che Chopin visitasse una terra iberica, Maiorca, nel 1838.\nLa composizione fu dedicata ad \u00c9milie de Flahaut quando la giovane aveva solo 15 anni; nata in Scozia, ma per met\u00e0 francese, fu allieva di Chopin e in seguito spos\u00f2 Henry Petty-Fitzmaurice, marchese di Lansdowne.\nIl lavoro fu pubblicato nel 1834 e nel 1835 da editori diversi da quelli abituali, a parte Wessel di Londra; probabilmente Prilipp e Peters volevano assicurarsi le composizioni di Chopin e per farlo offrirono ben 500 franchi per il \"Bol\u00e9ro\", molto pi\u00f9 dei compensi dati per altre opere.\nStruttura.\nLa tonalit\u00e0 generale del \"Bol\u00e9ro\" \u00e8 particolare. \u00c8 stato spesso indicato come \"Bol\u00e9ro\" \"in do maggiore - la minore\", perch\u00e9 l'opera si apre con tre ottave all'unisono in Sol (accordi dominanti di Do maggiore) con un \"fortissimo\", a cui segue quindi una lunga \"Introduzione\" in Do maggiore, passando al La minore (minore relativo) per il Bol\u00e9ro vero e proprio. \u00c8 interrotto da sezioni in La maggiore, La bemolle maggiore e Si bemolle minore prima di ritornare in La minore. Termina trionfalmente in la maggiore (maggiore parallela)."}
{"id": "8338970", "revid": "1543377", "url": "https://it.wikipedia.org/wiki?curid=8338970", "title": "La Triple Nelson", "text": "La Tripla Nelson \u00e8 un gruppo di rock uruguayano formatosi a gennaio del 1998. \u00c8 composto attualmente da Christian Cary (chitarra e voce), Fernando \"Paco\" Pintos (basso e cori) e Rafael Ugo (batteria).\nStoria.\nLa prima formazione della band era composta da Christian Cary (voce e chitarra), \"Paco\" Pintos (basso) e Ruben Otonello (batteria): suonavano principalmente in piccoli locali durante la stagione estiva. I loro brani erano cover di canzoni rock e blues, uno stile che hanno mantenuto nel tempo. In seguito, hanno proseguito la carriera arrivando a Montevideo.\nNell'anno 2000 hanno vinto il concorso \"Probandas 2000\", organizzato dal Canale 10, con la canzone \"Billete\".\nNel 2001, la banda registra il suo primo disco, \"Immergo\", in poche ore di lavoro in studio a Maldonado, editato in forma indipendente.\nNel 2002 fanno i primi concerti all'estero, realizzando un tour in Per\u00f9. Durante l'anno, oltre presentarsi assiduamente dal vivo, si sono concentrati nella composizione del materiale che, in seguito, avrebbe formato il secondo CD.\nAgli inizi del 2003 il batterista Rub\u00e9n Otonello abbandona la band e ha viene sostituito da Marcelo \u201cMape\u201d Bossio. Con questa nuova formazione viaggiano in Brasile e realizzano un tour di 15 giorni presentandosi in 19 show.\nNel 2004 la band ha lanciato il secondo disco, \"Seguir mejor\", registrato negli Studi Ion di Buenos Aires e prodotto dall'etichetta argentina Barca. Il disco ha avuto l'appoggio del Fondo Nazionale della Musica (FONAM) ed \u00e8 stato distribuito in Uruguay dalla Bizarro Records. La canzone principale \u00e8 \"Sin tu \u00e1ngel\" e ne \u00e8 stato tratto un videoclip a luglio del 2004, diretto da Santiago Paiz. \u00c8 stato presentato ad agosto dello stesso anno presso la Sala Zitarrosa e ha ricevuto il plauso sia del pubblico che della stampa. A partire della pubblicazione di questo disco il gruppo ha cominciato a suonare a Buenos Aires. Il disco \u00e8 stato nominato nel 2005 nei Premios Graffiti come migliore album.\nL'anno 2005 \u00e8 stato molto importante per la banda dal punto di vista della popolarit\u00e0: oltre a vincere ai Premios Graffiti, i musicisti hanno tenuto spettacoli nei palcoscenici pi\u00f9 importanti, sia in forma individuale che come invitati di band internazionali (Divididos, Memphis la Blusera) o in show d'insieme (Pilsen Rock, Fiesta X).\nNel 2006 hanno realizzato il terzo disco, per Bizarro Records, titolato \"Tres\". L'album \u00e8 stato presentato presso il Cinema Plaza.\nNel 2008 hanno prodotto il loro primo album dal vivo, \"Un mont\u00f3n de vivos\", registrato un anno prima nella sala del Movie Center Montevideo. L'album ha ricevuto due volte il trofeo dei Premios Graffiti nel 2009, come migliore album dal vivo e come migliore album blues.\nNell'ottobre del 2008 Marcelo \u201cMape\u201d Bossio si ritira della band e viene sostituito da Guillermo Vila. Alla fine di dicembre del 2009, la band annuncia ancora il ritiro del batterista e la sua sostituzione con Rafael Ugo.\nNel 2010 pubblicano l'album \"Caos natural\", che vince come migliore album rock ai Premios Graffiti del 2011. Con questo album la band ritorna anche a realizzare una serie di recital in Argentina.\nAlla fine del 2010 presentano nel Teatro de Verano di Montevideo un show con l'Orchestra Filarmonica di Montevideo. La collaborazione si ripete in varie occasioni, una di queste a febbraio del 2011 nel Teatro Solis, nell'occasione della registrazione del disco (edito in formato CD e DVD) \"Ciento 3\". Quest'ultimo album ha vinto i premi come migliore DVD musicale e migliore album musicale ai Premios Graffiti del 2012, oltre ad nominato come album dell'anno.\nNel 2012 realizzano il quinto album in studio, Agua y sal, vincendo il premio come migliore album rock ai Premios Graffiti del 2013.\nA partire dal 2013, il trio comincia a presentarsi dal vivo come quartetto, introducendo Ignacio Labrada alle tastiere, sostituito in seguito da Manuel Contrera. Bench\u00e9 la presenza di un tastierista nella band sia costante, tanto negli spettacoli dal vivo quanto nei dischi, essi vengono sempre presentati come musicisti invitati, quindi non in formazione ufficiale.\nNel 2014 hanno registrato il terzo disco dal vivo, per il ciclo \"Autores en Vivo\" di AGADU (Asociaci\u00f3n General de Autores del Uruguay). L'album si intitola \"Electro ac\u00fastica mente\" ed \u00e8 stato nominato nel 2015 ai Premios Graffiti come migliore DVD musicale e migliore album dal vivo.\nNel 2015 hanno pubblicato un nuovo album in studio, dal titolo \"La sed\". L'anno seguente ha vinto ai Premios Graffiti come migliore album rock e blues; oltretutto, la banda \u00e8 stato premiata come la migliore dell'anno.\nNel settembre del 2016, celebrando 18 anni di carriera, hanno realizzato uno spettacolo al Teatro Sol\u00eds, che \u00e8 stato registrato per trarne un album doppio, pubblicato nel 2018 con il titolo \"20 a\u00f1os\". Per festeggiare i 20 anni di carriera hanno realizzato una serie di tre spettacoli, in quello stesso palcoscenico, nel maggio del 2018.\nHanno partecipato nel 2016 al Cosqu\u00edn Rock e hanno realizzato nel 2018 un show nella Trastienda.\nCaratteristiche musicali.\nIl sound caratteristico della band \u00e8 il risultato di un miscuglio fra una chitarra elettrica Fender Stratocaster che si intercala con una Gibson Gli Paul (entrambe modificate da vari effetti e con un frequente uso del wah wah); il suono del basso \u00e8 molto marcato, la batteria potente e la voce di Christian Cary esprime l'anima rock del gruppo,\nNessuno di questi elementi perde la propria individualit\u00e0 negli show: la band ha sempre ricevuto il plauso per l'alta qualit\u00e0 sonora, dettaglio che ne denota la professionalit\u00e0."}
{"id": "8338982", "revid": "110157", "url": "https://it.wikipedia.org/wiki?curid=8338982", "title": "Hondo (Belize)", "text": "Il r\u00edo Hondo \u00e8 un fiume dell'America centrale di circa 150\u00a0km di lunghezza, che scorre nella direzione nord-est per sfociare nel Mar dei Caraibi. Gran parte del confine fra il Messico e il Belize \u00e8 costituito da questo fiume.\nEsso \u00e8 formato dalla confluenza di parecchi fiumi, come il Blue Creek e il Chan Chich, che nascono nella regione del Bacino di Pet\u00e9n in Guatemala, e il fiume di Booth, che nasce nel distretto occidentale del Belize di Orange Walk. Questi corsi d'acqua si uniscono per formare il fiume Hondo presso l'insediamento del Blue Creek Village, dal lato del Belize, e La Uni\u00f3n da quello messicano. Il fiume prosegue il suo corso fino alla foce nella baia di Chetumal. La citt\u00e0 di Chetumal, capoluogo dello stato messicano di Quintana Roo e principale porto della regione, si trova vicino al suo corso.\nLungo il corso del fiume si trovano numerosi siti archeologici della precolombiana civilt\u00e0 Maya.\nIl fiume \u00e8 citato nell'inno nazionale del Belize \" Land of the Free\":"}
{"id": "8338987", "revid": "1005847", "url": "https://it.wikipedia.org/wiki?curid=8338987", "title": "Mojca Kleva Keku\u0161", "text": ""}
{"id": "8338992", "revid": "61051", "url": "https://it.wikipedia.org/wiki?curid=8338992", "title": "Stine Ballisager Pedersen", "text": "Carriera.\nClub.\nPedersen si appassiona al calcio fin da giovanissima, iniziando l'attivit\u00e0 all'et\u00e0 di sei anni nel Vellev IF, societ\u00e0 polisportiva con sede nei pressi di Favrskov, localit\u00e0 dove nasce e cresce con la famiglia. Qui vi rimane fino al 2009, anno in cui si trasferisce al e legandosi alla nuova societ\u00e0 per tre stagioni, giocando ancora nelle sue formazioni giovanili.\nNel 2012 sottoscrive un accordo con il , club con il quale fa il suo esordio in Elitedivisionen, massimo livello del campionato danese, rimanendo legata alla societ\u00e0 per cinque stagioni, marcando 75 presenze e due reti in campionato e risultando una delle giovani pi\u00f9 interessanti del panorama calcistico femminile danese, tanto da aggiudicarsi nel 2013 il trofeo \u00c5rets Talent, prima che questa fosse assorbita dal VSK Aarhus diventandone la sua sezione femminile.\nCon la trasformazione dell'assetto societario, Pedersen \u00e8 tra le calciatrici che rimangono in organico con la nuova squadra che sostituisce lo Skovbakken in Elitedivisionen per il campionato 2017-2018. Con i nuovi colori il difensore colleziona 14 presenze mettendo a segno altri due gol nella prima fase del campionato, in quella che \u00e8 l'ultima stagione con il club di Aarhus.\nNella primavera 2018 si trasferisce infatti al per la sua prima esperienza all'estero, quella del campionato norvegese. A disposizione del tecnico Monica Knudsen fin dalla 1\u00aa giornata di campionato, in quell\u2019occasione fa il suo debutto in Toppserien il 24 marzo, nella pesante sconfitta interna per 5-0 con il . Nella sua prima stagione, con 16 presenze su 22 incontri di campionato tutte da titolare, Ballis, cos\u00ec \u00e8 soprannominata dalle compagne di squadra, sigla la sua prima rete in tenuta blu reale al penultimo incontro (21\u00aa giornata) mettendo a segno al 90+2' la rete del pareggio per 1-1 in casa con il . Nonostante un infortunio che la tiene lontana per due mesi dai campi da gioco, aiuta il V\u00e5lerenga a disputare un campionato da media classifica ottenendo ben presto la salvezza matematica e il sesto posto finale. Entusiasta dell'ambiente a fine campionato decide di estendere il contratto per un altro anno Sempre sotto la guida tecnica di Knudsen, Pedersen e compagne giocano un campionato di vertice, concluso al secondo posto a 4 punti dal LSK Kvinner, prestigioso risultato che consente alla squadra di accedere alla UEFA Women's Champions League per l'edizione 2020-2021.\nLa stagione 2020 \u00e8 quella che da anche le maggiori soddisfazioni sportive alla centrocampista danese. Dopo aver ottenuto il \"double\" campionato-Coppa di Norvegia, il primo ai danni del , chiuso a pari punti ma con una migliore differenza reti, la seconda battendo in finale il LSK Kvinner per 2-0 dopo i tempi supplementari, per Ballisager arriva anche il debutto nella Champions al femminile, il 4 novembre, nella netta vittoria per 7-0 al primo turno di qualificazione sulle faroesi del K\u00cd Klaksv\u00edk. In seguito gioca anche altri due incontri fino a quello, in partita secca dei sedicesimi di finale perso con il ai supplementari.\nDopo aver rinnovato ulteriormente il contratto, nel maggio 2021 diventa anche capitano della squadra, per quello che fu per tre stagioni l'incarico di Sherida Spitse, tornata nei Paesi Bassi.\nNazionale.\nPedersen inizia ad essere convocata dalla Federcalcio danese (DBU) dal 2009, inizialmente nella formazione Under-17, debuttando poco pi\u00f9 che quindicenne in occasione della doppia amichevole del 3 e 5 marzo con le pari et\u00e0 della , terminate rispettivamente con i risultati di 0-4 e 2-1. Qualche settimana pi\u00f9 tardi \u00e8 in rosa con la squadra che affronta il secondo turno di qualificazione all'Europeo 2009 di categoria, a quel tempo giocato sempre a Nyon, Svizzera, giocando due dei tre incontri disputati dalla sua nazionale che, terminata al terzo posto nel suo gruppo fallisce l'accesso alla fase finale.\nTra fine giugno e inizio luglio \u00e8 anche tra le ragazze che con la rappresentativa Under-16 partecipa alla Nordic Cup, tuttavia in quell'occasione la Danimarca, dopo aver chiuso il girone B all'ultimo posto con un pareggio e due sconfitte, perdendo 1-0 anche la finale per il settimo posto chiude il torneo all'ottava e ultima posizione.\nRimasta in quota per l'Under-17, nell'ottobre 2009 ha disputato il primo turno di qualificazione all'Europeo 2010. La Danimarca, dopo aver superato il turno come sesta migliore seconda classificata nel proprio gruppo, in quello successivo pur vincendo due dei tre incontri in programma perde 5-1 quello con la , nazionale che poi vincer\u00e0 in quell'occasione il suo primo titolo continentale di categoria, fallendo cos\u00ec l'accesso alla fase finale. Ancora in quota Under-17 per le qualificazioni all'Europeo 2011, nell'ottobre 2010 e nell'aprile 2011 scende in campo in entrambi i turni di qualificazione. Mentre nel primo turno, disputato in Ungheria, le danesi chiudono al primo posto, da imbattute, il gruppo 3, con Pedersen che va a segno per la prima volta con la maglia della nazionale nella vittoria per 6-0 con la , non sono state in grado di sfruttare il vantaggio di giocare in casa nel secondo turno, perdendo 3-0 l'ultima partita decisiva con la . Questa \u00e8 stata anche la sua ultima partita con la formazione U-17.\nSempre nel 2011 arriva la prima convocazione in Under-19, debuttando nella doppia amichevole del 23 e il 25 agosto in Svizzera, incontri conclusi con le vittorie per 3-0 e 0-2 con le padrone di casa. A settembre ha poi partecipato con la squadra al primo turno di qualificazione all'Europeo di Turchia 2012, che hanno completato con successo con tre vittorie in un torneo in Lettonia. Nel secondo turno di qualificazione in Serbia nell'aprile 2012, sono arrivate solo seconde, dietro la squadra di casa, ma si sono comunque qualificate per la fase finale come migliori seconde classificati del gruppo. In Turchia hanno superato la fase a gironi con tre vittorie, tutte per 1-0, ma giunte in semifinale hanno poi perso 3-1 l'incontro con la , nazionale che poi si aggiudicher\u00e0 il torneo per la seconda volta nella sua storia sportiva. Ancora in quota per le successive qualificazioni all'Europeo di Galles 2013, condivide con le compagne il percorso della sua nazionale che conquista il suo secondo accesso a una fase finale del torneo UEFA, siglando anche una doppietta, la sua prima e fin'ora unica con la maglia della Danimarca, siglata nella vittoria per 5-0 sulla nel primo turno di qualificazione il 22 ottobre 2012 In Galles, tuttavia, il torneo si interrompe gi\u00e0 alla fase a gironi, in quanto dopo aver vinto per 1-0 la prima partita del gruppo A con le padrone di casa ha perso gli altri due incontri con (3-1) e (3-0) e venendo di conseguenza eliminate. Con quest'ultimo incontro conclude anche il suo periodo come internazionale junior, durante il quale ha collezionato complessivamente un totale di 61 presenze.\nNel frattempo, nel 2012, giunge anche la prima convocazione in nazionale maggiore, inserita in rosa dal commissario tecnico Kenneth Heiner-M\u00f8ller con le ragazze in partenza per il Brasile al Torneio Internacional Cidade de S\u00e3o Paulo 2012, debuttando il 16 dicembre 2012, rilevando all'inizio del secondo tempo Christina \u00d8rntoft nell'incontro perso 2-1 con le padrone di casa nella prima fase del torneo Pur restando nel giro della nazionale ha poi dovuto attendere undici mesi per la sua successiva apparizione, scendendo in campo da titolare nella terza partita del gruppo 3 di qualificazione della zona UEFA al Mondiale di Canada 2015, vittoria su per 5-0, venendo poi in quell'occasione sostituita al 60' da Karoline Smidt Nielsen.\nTra l'agosto 2016 e il settembre 2017 matura anche le due uniche presenze con la Under-23, entrambe giocate con la , la prima in trasferta vinta 5-1 e la seguente nuovamente vinta, in casa, con il risultato di 2-0.\nPur essendo inserita dal nuovo ct Nils Nielsen nella lista delle 23 giocatrici per l'Europeo dei Paesi Bassi 2017 annunciata il 19 giugno 2017, per tornare a indossare la maglia della nazionale maggiore in un campo di gioco deve attendere tuttavia, in amichevole con la (vittoria per 1-0), il gennaio 2019. Qualche mese pi\u00f9 tardi \u00e8 impiegata in due dei quattro incontri disputati dalla sua nazionale all'Algarve Cup 2019, torneo in cui la Danimarca raggiunge, battuta 1-0 dalla nella finale dedicata, il sesto posto. Da allora le sue convocazioni si fanno sempre pi\u00f9 costanti. Viene impiegata nelle qualificazioni all'Europeo di Inghilterra 2022, durante le quali segna la sua prima rete con la nazionale maggiore il 4 ottobre 2019, quella che al 13' apre le marcature nella vittoria per 2-0 sulla nel gruppo B, condividendo con le compagne l'accesso alla fase finale del torneo, inserita poi in rosa per l'Algarve Cup 2020, dove segna il suo secondo gol \"senior\" nella vittoria per 4-0 sul nella finale per il quinto posto, nelle qualificazioni, gruppo E della zona UEFA, al Mondiale di Australia e Nuova Zelanda 2023, e all'edizione 2022 ddell'Algarve Cup."}
{"id": "8338993", "revid": "123123949", "url": "https://it.wikipedia.org/wiki?curid=8338993", "title": "Daishawn Redan", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile dell', dal 2017 al 2019 ha giocato nella primavera del . Acquistato dall' nell'estate del 2019, ha debuttato fra i professionisti il 25 agosto seguente disputando l'incontro di Bundesliga perso 3-0 contro il . Il 31 gennaio 2020 \u00e8 stato ceduto in prestito semestrale al ."}
{"id": "8338997", "revid": "61051", "url": "https://it.wikipedia.org/wiki?curid=8338997", "title": "Stine Pedersen", "text": ""}
{"id": "8339015", "revid": "1573940", "url": "https://it.wikipedia.org/wiki?curid=8339015", "title": "Chiesa di San Leonardo (Nogaredo)", "text": "La chiesa di San Leonardo \u00e8 la parrocchiale di Nogaredo in Trentino. Fa parte della zona pastorale della Vallagarina e risale al XVIII secolo.\nStoria.\nLa chiesa venne eretta nel 1728 come cappella privata nobiliare della famiglia dei conti Pedroni che attorno alla met\u00e0 del XVIII secolo ne fecero dono al comune di Nogaredo.\nTale decisione fu probabilmente influenzata dal fatto che il piccolo edificio sacro veniva frequentato sempre di pi\u00f9 dai fedeli del piccolo centro abitato e che tale centro non aveva nelle vicinanze altri luoghi di culto.\nNel corso del XX secolo l'edificio fu oggetto di importanti interventi. Prima venne il restauro realizzato nel 1911 e che interess\u00f2 tutta la chiesa (dal momento del passaggio di propriet\u00e0 al comune non aveva avuto altri lavori di tale entit\u00e0). Poi, subito dopo il secondo conflitto mondiale, la primitiva cappella venne ampliata in modo notevole perch\u00e9 su progetto di Pietro Marzani alla parte esistente con pianta ottagonale venne aggiunta una struttura a pianta rettangolare, che allung\u00f2 la navata. La vecchia cappella divenne cos\u00ec la prima campata della chiesa moderna.\nOttenne dignit\u00e0 parrocchiale nel 1968.\nAlla fine degli anni sessanta e all'inizio degli ottanta vennero effettuati lavori conservativi poi, tra il 2006 ed il 2013, vennero tinteggiati gli interni e fu revisionato l'impianto di riscaldamento.\nDescrizione.\nIl prospetto principale baroccheggiante \u00e8 quello della primitiva cappella del Settecento. Il portale \u00e8 affiancato da due nicchie con le statue di San Carlo e San Leonardo.\nL'interno, ad aula unica, \u00e8 suddiviso in due settori. Quello anteriore, in stile barocco \u00e8 riferibile alla struttura primitiva mentre quello posteriore ed absidale \u00e8 in stile pi\u00f9 moderno. La pala d'altare con \"San Leonardo\" \u00e8 attribuita a Gaspare Antonio Baroni Cavalcab\u00f2."}
{"id": "8339024", "revid": "767487", "url": "https://it.wikipedia.org/wiki?curid=8339024", "title": "Il regno dei Superman (film)", "text": "Il regno dei Superman (\"Reign of the Supermen\") \u00e8 un film d'animazione del 2019 diretto da Sam Liu.\n\u00c8 il sequel del film del 2018 \"The Death of Superman\" ed \u00e8 basato sulla seconda parte del ciclo di fumetti DC Comics incentrata sulla morte e il ritorno di Superman. Costituisce inoltre il trentaquattresimo titolo del DC Universe Animated Original Movies, e il tredicesimo capitolo del cosiddetto DC Animated Movie Universe.\nTrama.\nSei mesi dopo la morte di Superman nel tremendo scontro con Doomsday, Lois cerca di superare il dolore grazie all'aiuto dei Kent e di Diana Prince, con cui stringe amicizia nel ricordo di Clark. Il mondo, tuttavia, \u00e8 ancora legato al kryptoniano grazie alla presenza di quattro entit\u00e0 che ne hanno assunto l'eredit\u00e0: Superboy, Acciaio, Eradicatore e Cyborg Superman.\nQuando Lex Luthor presenta alla stampa il \"suo\" Superman, clone dell'originale creato usando anche il DNA del magnate, i quattro pretendenti si scontrano tra loro; in questa occasione Lois riconosce in Acciaio il dottor John Irons, che aveva incontrato in passato, e quella stessa notte viene avvicinata da Cyborg Superman, che pur essendo il pi\u00f9 simile caratterialmente all'originale sembra nascondere qualcosa.\nLex prosegue la sua campagna marketing di Superboy riuscendo a inserirlo nella missione della Justice League in cui il gruppo deve tutelare la presidentessa degli Stati Uniti durante il lancio della nuova Torre di Controllo, ma proprio in questa occasione all'improvviso si apre un boomdotto che porta la JLA su Apokolips. Poco dopo Lois scopre che Cyborg Superman ha fatto visita alla tomba di Terri Hanshaw, deducendo quindi che in realt\u00e0 questi sia l'astronauta ritenuto scomparso Hank Henshaw, il quale per di pi\u00f9 \u00e8 sotto il controllo di Darkseid.\nIl tiranno di Apokolips \u00e8 infatti l'autore del piano che ha portato alla morte di Superman e alla scomparsa della Justice League allo scopo di conquistare la Terra e che implementa convincendo i cittadini di Metropolis a diventare una truppa speciale sottoposta a Cyborg Superman per controllarli meglio. Nel frattempo John, grazie alle indicazioni di Lois e Lex, riesce a raggiungere la Fortezza della Solitudine: Eradicatore lo attacca ma lo scontro viene interrotto dal vero Superman, sopravvissuto grazie alla tecnologia del suo pianeta ma ancora lontano dal massimo dei suoi poteri. Al gruppo si unisce presto anche Superboy, stanco di essere considerato un semplice sottoposto di Lex.\nTornati a Metropolis, Superman, Acciaio e Superboy cominciano a combattere contro la truppa di Henshaw: quest'ultimo riesce a condurre Superman sulla nuova Torre di Controllo e comincia a combattere con lui desiderando in questo modo di vendicare la morte della moglie (di cui accusa il kriptoniano); grazie tuttavia all'intervento di Lois e all'uso di un cristallo della Fortezza in cui aveva programmato Eradicatore, Superman riesce a fermare Henshaw mentre Lex, craccando la tecnologia delle scatole madri presenti nelle uniformi della milizia, riesce a riportare sulla Terra la Justice League e a fermare l'invasione di Darkseid.\nIl mondo riabbraccia quindi sia il vero Superman che Clark Kent mentre Conner (nome assunto da Superboy) va a vivere con i Kent; nella scena dopo i titoli di coda la Justice League discute le prossime mosse da compiere contro Darkseid e Lex si candida ad entrare nel gruppo."}
{"id": "8339025", "revid": "149485", "url": "https://it.wikipedia.org/wiki?curid=8339025", "title": "Dimitar Krastanov", "text": ""}
{"id": "8339027", "revid": "122894986", "url": "https://it.wikipedia.org/wiki?curid=8339027", "title": "Shane Walsh", "text": "Shane Walsh \u00e8 un personaggio della serie televisiva \"The Walking Dead\", interpretato da Jon Bernthal. Assieme co-protagonista ed antagonista delle prime due stagioni di \"The Walking Dead\", incarna lo spirito dell'indecisione, dell'amore morboso e dell'aggressivit\u00e0. \nBiografia del personaggio.\nFumetto.\nShane \u00e8 un agente di polizia a Cynthiana, Kentucky, ed \u00e8 il miglior amico del vice-sceriffo della citt\u00e0, Rick Grimes. In un conflitto a fuoco con dei criminali, Rick viene ferito ed entra in coma. Quando i morti iniziano a risorgere, Shane accompagna Lori, la moglie di Rick, e suo figlio, Carl, fino ad Atlanta, dove si dice il governo abbia istituito una zona di sicurezza. Successivamente, Shane, Lori e Carl entrano a far parte di un gruppo di sopravvissuti stabilitosi in un accampamento fuori citt\u00e0, poich\u00e9 essa si \u00e8 rivelata completamente infestata dagli zombi. Nonostante ci\u00f2, Shane \u00e8 ancora fermamente convinto di restare vicini alla citt\u00e0 in quanto prima o poi i soccorsi e l'esercito arriveranno. Durante questo periodo, Shane ha una breve storia d'amore con Lori, la quale crede che il marito sia ormai morto.\nAll'inizio Shane sembra contento quando vede arrivare Rick nel gruppo, ma gradualmente diventa sempre pi\u00f9 geloso di Rick e Lori, tornati insieme. Alla fine, Lori respinge bruscamente le effusioni di Shane e gli dice che la loro breve storia \u00e8 da considerarsi definitivamente chiusa. Accecato dalla rabbia, Shane colpisce con un pugno Rick, e Lori lo graffia sul viso. Furente, Shane si allontana dal gruppo. Rick lo segue e Shane cerca di ucciderlo, dichiarando che non pu\u00f2 vivere senza Lori. Carl giunge sulla scena appena in tempo e, prima che Shane spari a Rick, estrae la pistola e colpisce sul collo Shane, ferendolo a morte. Tornato sul luogo dell'accaduto per seppellire il corpo dell'amico, Rick scopre che Shane si \u00e8 trasformato in uno zombie e cos\u00ec gli spara un colpo in testa per fermarlo.\nSerie televisiva.\nPrima stagione.\nShane Walsh \u00e8 sceriffo della contea di King. Migliore amico di Rick Grimes sin dai tempi del liceo, talmente amici da essere perfino colleghi nella stessa contea e spesso di pattuglia insieme. Durante un inseguimento, Rick viene colpito alla spalla da un criminale ed entra in coma. Shane appena dopo l'incidente si reca alla scuola elementare di King per dare la notizia a Lori Grimes e a Carl Grimes, rispettivamente la moglie e il figlio di Rick. Qualche giorno dopo, fa visita al suo migliore amico, portandogli dei fiori. All'inizio del contagio, Shane si reca all ospedale dove il suo amico di avventure \u00e8 ancora in coma. Non sapendo come fare a trasportarlo e non sentendo il battito cardiaco lo barrica nella sala ospedaliera, mettendo una barella davanti alla porta al fine di non fare irrompere gli erranti nella stanza, i quali gi\u00e0 avevano invaso l'ospedale. Shane, Lori e Carl scappano dalla citt\u00e0 e raggiungono, insieme a molti altri uomini, l'interstatale 81, quando scoprono che ormai la citt\u00e0 \u00e8 perduta: i militari sganciano Napalm sulle strade di Atalanta. In seguito il trio incontra altri sopravvissuti e si dirigono in un accampamento fuori citt\u00e0, fondando un vero e proprio gruppo, denominato \"Gruppo di Atlanta\". Qui, pensando che l'amico Rick sia deceduto, intraprende una relazione sentimentale con Lori e incomincia a sentire un amore paterno verso Carl. Questa sorta di idea familiare che si \u00e8 venuta a creare viene distrutta dal ritorno di Rick, che riesce a ritrovare la sua famiglia ed il suo miglior amico. Ma l'amore morboso per Lori incrina i rapporti con Rick anche se non in maniera esplicita. Infatti, ha l'idea di sparare a Rick, ma la abbandona subito. Col passare del tempo e dei giorni Shane cerca di dimenticare Lori a causa della forte amicizia e del gran rispetto che egli nutre nei confronti del collega, ma questa continua indecisione lo porta ad avere attimi di follia, come quando Shane, al Centro Controllo Malattie di Atlanta, ubriaco, cerca di violentare Lori, ma lei, fedele al marito, si rifiuta, procurandogli un graffio alla nuca.\nSeconda stagione.\nNella seconda stagione il gruppo di sopravvissuti guidato da Rick, abbandonata definitivamente Atlanta poich\u00e9 insicura, arrivano sull'Interstatale 81 in cerca di un posto sicuro ma si imbattono in una mandria di vaganti, che in quel momento stava attraversando l'Interstatale per spostarsi in altri luoghi. In questa occasione si perde la piccola Sophia (figlia di Carol Peletier, un membro del gruppo). Cos\u00ec il gruppo inizia a cercarla, facendo una sosta in una chiesa, mentre Shane, Rick e Carl continuano le ricerche. Mentre Shane valuta l'ipotesi di andarsene dal gruppo, Carl viene colpito da un proiettile sparato da un cacciatore di nome Otis, il quale resosi conto dell'errore commesso, dirige il gruppo alla fattoria di Hershel, un suo amico, precedentemente veterinario al fine di avere delle medicazioni adeguate. Non avendo le cure mediche efficaci, Shane ed Otis si offrono volontari nel cercare le medicine situate in un accampamento militare nei paraggi, visto che l'ospedale era infestato da erranti. I due, rivelandosi abili strateghi, riescono ad aggirare l'orda di zombie che infesta il campo, e ad impossessarsi del kit medico, ma successivamente Shane ed Otis sono messi alle strette dagli zombie. Ci\u00f2 costringe Shane a sparare ad Otis e farlo divorare dagli zombie affinch\u00e9 egli stesso potesse scappare incolume e salvare Carl. Tornato alla fattoria di Hershel, Shane mente: dice che Otis si \u00e8 sacrificato per salvare il bambino e per farsi perdonare per l'errore che aveva commesso. Sentendosi cambiato, Shane si rasa i capelli e da questo momento in poi degenera, divorato dai sensi di colpa e pervaso dalla follia. Inoltre, decide di essere pi\u00f9 autoritario e pi\u00f9 duro di Rick, che comincia ad invidiare. Qualche giorno dopo la guarigione di Carl, Shane tiene un corso per imparare a sparare. Andrea, una donna del gruppo, gli confida di volersene andare con lui, ma Shane, consapevole che non \u00e8 ancora pronta, decide di istruirla in modo privato, cosa che sfocer\u00e0 in una storia d'amore, raggiunta al culmine da un rapporto sessuale dopo un'esercitazione. Intanto, alla fattoria si scopre che il fienile dei Green \u00e8 pieno di vaganti perch\u00e9 Hershel crede che i vaganti siano ancora persone. Considerando ora il luogo pericoloso, Shane non ascolta gli ordini di Rick, e, dopo aver fatto capire con le maniere forti ad Herschel che i vaganti non sono pi\u00f9 persone, uccide uno ad uno gli zombie nel fienile. Dentro ad esso viene ritrovata Sophia, trasformata. Shane comincia anche a litigare con Dale, un uomo saggio e anziano, molto legato ad Andrea. Dale sostiene che Shane sia un uomo cattivo, aggressivo e pericoloso, intimando cos\u00ec pi\u00f9 volte ad Andrea di starne lontano. Shane ha un'ennesima discussione con Rick, poich\u00e9 quest'ultimo ha portato dalla citt\u00e0 un ragazzo, Randall Culver, facente parte di una banda rivale al loro gruppo. Poco dopo i due si offrono volontari per liberarlo, portandolo a miglia di distanza. Rick approfitta del viaggio per parlare con Shane e dirgli che Lori gli aveva detto della loro passata relazione e che aveva aggiunto che stava diventando \"pericoloso\". Mentre stanno liberando Randall, i due capiscono che il ragazzo sa dov'\u00e8 la fattoria, e che quindi potrebbe dirlo ai suoi compagni. Shane propone di ucciderlo subito per non correre inutili e ulteriori rischi, ma Rick non \u00e8 d'accordo e pensa che vada riportato alla fattoria. Cos\u00ec tra i due ex-sceriffi nasce una discussione, che sfocia presto in un'azzuffata. I litiganti fanno rumore, e si fanno vedere dagli zombie, facendoli cos\u00ec scappare con Randall. Non volendo mettere in pericolo il gruppo, Shane e Rick decidono di uccidere Randall con un'esecuzione, ma Dale non \u00e8 d'accordo: viene fatta cos\u00ec una votazione per decidere il suo destino e vince quella sostenuta dai due capi gruppo. Carl, il figlio di Rick arriva da suo padre intimandogli di sparare, e quindi spaventa il padre, che decide di rimandare l'esecuzione, lasciando Shane profondamente contrariato. Intanto Dale, non volendo assistere all'esecuzione si allontana e viene attaccato da uno zombie penetrato nella fattoria e ucciso. Poco tempo dopo Shane, deluso da Rick e ormai folle, libera Randall e lo conduce nel bosco, per poi ucciderlo. Shane attira Rick in un posto isolato per ucciderlo. L'amico, vedendo uno Shane ormai cambiato e irrecuperabile, si difende sferrando una coltellata al suo cuore. Questa azione segner\u00e0 di fatto la sua morte tra i pianti di disperazione di Rick. Qualche minuto dopo l'ormai defunto amico rinasce sotto forma di zombie e cerca di mordere Rick alle spalle, ma viene abbattuto da un incredulo Carl, segnando definitivamente la fine di questo personaggio.\nTerza stagione.\nNonostante la morte, Shane riappare nell'ottavo episodio della terza stagione, brandendo un fucile in maniera minacciosa. Ci\u00f2 far\u00e0 esitare Rick e questo causer\u00e0 la morte di Oscar (ex-detenuto della prigione). Subito dopo Rick gli sparer\u00e0 in fronte, capendo che ci\u00f2 era frutto di un'allucinazione e che l'uomo giacente a terra era un paramilitare di Woodbury.\nSviluppo.\nIl personaggio di Shane Walsh fu creato da Robert Kirkman, autore del fumetto \"The Walking Dead\". Appare per la prima volta nel primo numero della serie pubblicato nell'ottobre 2003, ma il personaggio venne ampiamente approfondito ed ampliato in occasione della trasposizione televisiva della serie nel 2010. Come risultato, Shane sopravvive molto pi\u00f9 a lungo rispetto al fumetto, ed ha un ruolo molto pi\u00f9 importante nelle dinamiche della storia. Kirkman descrisse la versione a fumetti di Shane come \"una sveltina e via\" rispetto alla pi\u00f9 complessa dimensione del personaggio nella serie tv. Aggiunse anche di preferire di gran lunga la versione televisiva di Shane e che le differenze tra le due versioni illustrano l'abilit\u00e0 degli sceneggiatori di esplorare e sviluppare elementi del fumetto in modi differenti nello show.\nJon Bernthal interpreta Shane sullo schermo. Bernthal ed Andrew Lincoln, scritturato a sua volta come Rick Grimes, protagonista della serie, fecero insieme l'audizione per lo show e furono tra i primi a venire scritturati. Inizialmente Frank Darabont volle provinare anche Bernthal per il ruolo di Rick, ma poi lo ritenne maggiormente adatto come antagonista. Da parte sua, Bernthal volle comunque sempre interpretare Shane fin dall'inizio credendo fortemente nella parte, nonostante sapesse che il personaggio sarebbe morto dopo poco tempo nella serie tv.\nRobert Kirkman raccont\u00f2 come la morte di Shane venne pianificata sin dall'inizio delle riprese della prima puntata dello show: \u00abFrank Darabont voleva far morire Shane alla fine della prima stagione, ma questo prima di sapere che sarebbe durata solo 6 puntate. Quindi fu deciso che la morte di Shane sarebbe avvenuta nella seconda stagione, per poter sviluppare maggiormente il personaggio\u00bb.\nBernthal diede pubblicamente voce al proprio disappunto quando Darabont, suo amico venne allontanato dalla serie. Questo fatto port\u00f2 a delle speculazioni giornalistiche che asserivano come Bernthal avesse chiesto agli autori di far morire il suo personaggio a causa dell'estromissione di Darabont, ma Bernthal neg\u00f2 assolutamente il tutto. Kirkman disse di aver amato il personaggio di Shane e l'interpretazione di Bernthal e inoltre disse che odiasse il fatto che lasciasse la serie, anche se era necessario per il proseguimento della storia. La scena della morte di Shane per mano di Rick fu l'ultima ad essere girata da Bernthal sul set. Le riprese durarono tutta la notte fino all'alba, e l'intero cast assistette come forma di rispetto verso Bernthal, incluso Jeff DeMunn, che aveva gi\u00e0 lasciato la serie poco tempo prima e torn\u00f2 appositamente da casa per esserci.\nBernthal non seppe fino quasi alla fine delle riprese che avrebbe interpretato anche la sua \"versione zombie\". Cerc\u00f2 di convincere il direttore esecutivo Greg Nicotero, a lasciargli pronunciare la parola \"Rick\" da zombi, fatto mai successo prima nella serie, ma la richiesta venne respinta. In seguito Bernthal torn\u00f2 per apparire in un breve cameo durante la terza stagione del programma , sotto forma di allucinazione di Rick. Bernthal aveva appena concluso le riprese del film di Martin Scorsese \"The Wolf of Wall Street\".\nNel recensire la scena della morte di Shane, \"The Atlantic\" scrisse: \"Con Shane fuori dai giochi nel fumetto, Otis non muore fino ad un attacco degli zombi molti numeri dopo. E dopo 94 numeri della serie, Sophia \u00e8 ancora viva. (Vista sotto questa luce, la serie tv \u00e8 una sorta di bizzarro mondo alternativo per Shane, un \"La vita \u00e8 meravigliosa\" che si pone la domanda, \"quanto sarebbero migliori le vite degli altri senza la sua presenza?\").\nCaratterizzazione del personaggio.\nNel fumetto, Kirkman risolve il triangolo amoroso tra Lori, Shane, e Rick molto presto, non dando particolare spessore al personaggio di Shane, ma nella serie televisiva decise invece di approfondire questa tematica. A proposito del suo personaggio nella prima stagione dello show, Bernthal disse: \u00abAmo il modo in cui si rapporta a Rick [...] Amo l'amicizia che c'\u00e8 tra i due. Adoro gli incredibili dialoghi scritti da Frank [Darabont] nei quali sembra essere un vero amico di Rick e stare davvero dalla sua parte. Ogni volta che si riesce ad avere un personaggio che inizia in una certa maniera e poi si evolve in qualcosa di completamente differente, \u00e8 la cosa che mi piace di pi\u00f9\u00bb.\nNella seconda stagione, Shane diventa l'antagonista principale e il suo personaggio inizia ad essere tratteggiato in maniera pi\u00f9 negativa, con toni pi\u00f9 oscuri e si scopre il suo risentimento verso Rick Grimes. Il suo atteggiamento deteriora con il proseguimento della serie, trasformandosi da un leader sicuro di s\u00e9 che tiene in vita il gruppo dei sopravvissuti in un uomo disperato le cui azioni diventano sempre pi\u00f9 violente e reazionarie e moralmente ambigue. Tuttavia, Frank Darabont e la produzione della serie non vollero presentare Shane come un vero e proprio \"cattivo\", dato che ritenevano maggiormente interessante mostrarlo in modo pi\u00f9 complesso e reale, con tutte le sue contraddizioni.\nRobert Kirkman e Jon Bernthal rifiutarono a priori la classificazione di Shane come \"cattivo\" in quanto troppo semplicistica, facendo notare come molte delle sue azioni siano a fine di bene anche quando sembrano pericolose o irrazionali. Secondo la loro concezione, Shane \u00e8 principalmente guidato dal desiderio di proteggere gli altri, in particolare Lori e Carl. Shane crede in una maniera pi\u00f9 pragmatica di affrontare le situazioni in un mondo infestato dagli zombi, candidandosi come leader naturale per proteggere e mantenere in vita i sopravvissuti del gruppo. Bernthal disse che il personaggio diventa sempre pi\u00f9 negativo quando inizia a realizzare di aver perduto la leadership all'interno del gruppo e, nella sua mente, perde l'abilit\u00e0 di proteggere gli altri. Diventa insofferente nei confronti di Rick a causa della frustrazione provata verso di lui poich\u00e9 lo soppianta come capo. Inoltre Bernthal aggiunse quanto Shane pensi sinceramente di essere migliore di Rick come leader, dato che lo ritiene troppo virtuoso e non abbastanza decisionista per guidare il gruppo in tempo di guerra, e questo sia in contrasto con l'intento principale di sopravvivenza.\nDal personale punto di vista di Shane, anche l'omicidio di Otis pu\u00f2 essere interpretato come la cosa giusta da farsi in quella situazione particolare, in quanto rallentandolo, Otis rappresentava un ostacolo per Shane al fine di proteggere gli altri e salvare Carl. Tuttavia, Bernthal ritiene che Shane non sia totalmente privo di scrupoli morali, fatto dimostrato dal suo rimorso per l'uccisione di Otis, cosa che rende il suo personaggio molto pi\u00f9 sfaccettato e reale. Bernthal defin\u00ec Shane \"probabilmente il personaggio pi\u00f9 emotivo di tutta la serie\"."}
{"id": "8339029", "revid": "117745015", "url": "https://it.wikipedia.org/wiki?curid=8339029", "title": "Formez", "text": "Formez PA - Centro servizi, assistenza, studi e formazione per l\u2019ammodernamento delle P.A. \u00e8 un\u2019associazione riconosciuta con personalit\u00e0 giuridica di diritto privato, in house alla Presidenza del Consiglio - Dipartimento della Funzione Pubblica ed alle Amministrazioni associate (Regione Abruzzo, Regione Basilicata, Regione Calabria, Regione Campania, Regione Lombardia, Regione Molise, Regione Puglia, Regione Sardegna, Regione Siciliana, Comune di Pescara, Comune di Roma, Provincia Autonoma di Bolzano-Alto Adige, Agenzia per la coesione territoriale, Agenzia per l'Italia digitale, Ministero dell'Interno, Ministero della Salute, Ministero dell'ambiente e della tutela del territorio e del mare). L'Istituto \u00e8 sottoposto al controllo, alla vigilanza ed ai poteri ispettivi della Presidenza del Consiglio dei Ministri \u2013 Dipartimento della Funzione Pubblica, che detiene la quota maggioritaria dell'associazione.\nStoria.\nCostituito nel 1965 esercitava originariamente le proprie funzioni nell\u2019ambito del sistema degli interventi straordinari per il Mezzogiorno. Nel corso degli anni l\u2019Istituto \u00e8 stato oggetto di profondi cambiamenti che gli hanno consentito di acquisire un ruolo centrale a supporto della modernizzazione della pubblica amministrazione italiana.\nIl 18 dicembre 2019 il ministro per la Pubblica amministrazione, Fabiana Dadone, ha indicato Alberto Bonisoli come Presidente dell\u2019Istituto.\nIl Consiglio di Amministrazione \u00e8 composto, oltre che dal Presidente Bonisoli, dal Capo del Dipartimento della funzione pubblica Ermenegilda Siniscalchi (componente di diritto ai sensi dell'art. 12 dello Statuto) e dai componenti Paola Adinolfi Roberto Lagalla e Marina Perotti.\nAttivit\u00e0.\nL\u2019attivit\u00e0 di Formez PA \u00e8 focalizzata sull\u2019attuazione delle politiche di riforma e modernizzazione della PA e pi\u00f9 in generale della strategia di promozione dell\u2019innovazione e di rafforzamento della capacit\u00e0 amministrativa, prevista dalle politiche di sviluppo dell\u2019UE e promossa dal DFP, attraverso attivit\u00e0 di accompagnamento e assistenza tecnica.\nI Progetti gestiti da Formez PA sono dunque riconducibili a tre ambiti d\u2019intervento:\nL'attivit\u00e0 ed il funzionamento di Formez PA sono disciplinati dal D.Lgs. 25.01.2010 n.6 e da ulteriori interventi legislativi."}
{"id": "8339030", "revid": "729019", "url": "https://it.wikipedia.org/wiki?curid=8339030", "title": "Bruno Margarucci Riccini", "text": "Biografia.\nDiplomato nel 1914 presso l'Istituto Nautico di Livorno, ottenuto il grado di Guardiamarina di complemento, veniva assegnato alle unit\u00e0 siluranti dislocate nel porto di Ancona, con compiti di pattugliamento sul Medio e Alto Adriatico.\nAlla fine della 1\u00aa Guerra Mondiale, congedato, gli veniva conferita la Patente di Capitano di Lungo Corso (n. 22088, Capitaneria di Porto di Livorno, 16 Febbraio 1920).\nDopo diversi imbarchi come Ufficiale di Coperta di navi mercantili su rotte oceaniche, ottenne un incarico presso il Consolato Italiano in Equador (Guayaquil/Quito) dove si trattenne sino al successivo richiamo alle armi con il grado di Tenente di Vascello di complemento per partecipare alle operazioni militari in Africa Orientale.\nDopo una breve parentesi di ritorno alla vita civile, allo scoppio della 2\u00aa Guerra Mondiale fu di nuovo richiamato in servizio con il grado di Capitano di Corvetta di complemento.\nPrima assegnato al Comando Marina Alto Adriatico di Venezia, quindi Comandante in 2a presso il Comando Marina di Ancona, fu poi inviato a Stampalia (Egeo) come Comandante Militare della base navale dal 1 Aprile 1942 al 24 Settembre 1943.\nDopo l'armistizio, abbandonato il comando di Stampalia, fu trasferito alla base navale di Lero (Egeo), assegnato al Comando Marina con prevalenti incarichi di Ufficiale di Collegamento con le Unit\u00e0 Britanniche l\u00e0 intervenute in aiuto degli Italiani.\nPer 52 giorni, dal 24 Settembre al 16 Novembre 1943, a Lero si svolsero incessanti e violentissimi combattimenti contro l'assedio di soverchianti forze tedesche (furono abbattuti pi\u00f9 di cento bombardieri in picchiata JU87 e sparati, da parte italiana, tra tiro contraereo e navale, circa centocinquantamila colpi di cannone).\nDopo la capitolazione di Lero, casualmente scampato alle immediate fucilazioni perpetrate dai Tedeschi (la presenza degli Inglesi, scomodi testimoni, evit\u00f2 forse quanto gi\u00e0 accaduto a Cefalonia), veniva fatto prigioniero, imbarcato il 24 Novembre con destinazione Pireo/Atene e quindi dopo sedici giorni di viaggio su tradotta militare giungeva prima al campo di prigionia di Versen (Hannover) e poi, in ordine temporale, di Siedlce (Polonia), Cestokova (Polonia), Norimberga, Gross Hesepe (Hannover): veniva liberato da un reparto canadese il 6 Aprile 1945, dopo lo sfondamento del fronte sul Reno.\nMalgrado la effettiva e documentata co-belligeranza con le forze alleate, considerato un comune prigioniero di guerra, gli veniva negato, pur richiesto insistentemente, l'immediato rimpatrio per unirsi alle forze di liberazione. Pot\u00e9 ritornare ad Ancona e riabbracciare moglie e figli solo il 12 Settembre 1945.\nRitornato questa volta definitivamente alla vita civile si dedic\u00f2 alla famiglia e al lavoro conclusosi come condirettore di banca.\nBibliografia.\n\"La Partecipazione della Marina alla Guerra di Liberazione\" (8 Settembre 1943 - 15 Settembre 1945) - Ministero della Difesa - Bollettino d'Archivio dell'Ufficio Storico della Marina Militare, Marzo 2015 - pag. 228\n\"Lero\" - Virgilio Spigai - Societ\u00e0 Editrice Tirrena, Livorno 1949 - pag. 194,238,260\n\"La Resistenza dei Militari Italiani all'Estero - Isole dell'Egeo\" - Pasquale Iuso - Commissione per lo Studio della Resistenza dei Militari Italiani all'Estero, 1994"}
{"id": "8339036", "revid": "405275", "url": "https://it.wikipedia.org/wiki?curid=8339036", "title": "Super Saiyan di quarto livello", "text": ""}
{"id": "8339038", "revid": "1543377", "url": "https://it.wikipedia.org/wiki?curid=8339038", "title": "Intergovernamentalismo", "text": "Nell'ambito delle scienze politiche, l'intergovernamentalismo tratta gli stati, e in particolare i governi nazionali, come attori principali nel processo di integrazione. Gli approcci intergovernativi affermano di essere in grado di spiegare sia i periodi di radicale cambiamento nell'Unione europea a causa della convergenza delle preferenze governative sia i periodi di inerzia a causa di divergenti interessi nazionali. L'intergovernamentalismo si distingue dal realismo e dal neorealismo a causa del suo riconoscimento del significato dell'istituzionalizzazione nella politica internazionale e dell'impatto della politica interna sulle preferenze governative.\nIntegrazione regionale.\nIntegrazione europea.\nL'esempio pi\u00f9 noto di integrazione regionale \u00e8 l'Unione europea (UE), un'organizzazione intergovernativa economica e politica di 27 Stati membri, tutti in Europa. L'UE opera attraverso un sistema di istituzioni sovranazionali indipendenti e decisioni negoziate intergovernative da parte degli Stati membri. Le istituzioni dell'UE includono la Commissione europea, il Consiglio dell'Unione europea, il Consiglio europeo, la Corte di giustizia dell'Unione europea, la Banca centrale europea, la Corte dei conti e il Parlamento europeo. Il Parlamento europeo viene eletto ogni cinque anni dai cittadini dell'UE. La capitale \"de facto\" dell'UE \u00e8 Bruxelles.\nL'UE ha sviluppato un mercato unico attraverso un sistema standardizzato di leggi applicabili in tutti gli Stati membri. All'interno dello spazio Schengen (che comprende 22 Stati membri dell'UE e 4 paesi extra UE), i controlli sui passaporti sono stati aboliti. Le politiche dell'UE favoriscono la libera circolazione di persone, merci, servizi e capitali entro i suoi confini, promulgano leggi in materia di giustizia e affari interni e mantengono politiche comuni in materia di commercio, agricoltura, pesca e sviluppo regionale. \nUn'unione monetaria, la zona euro, \u00e8 stata fondata nel 1999 ed \u00e8 composta da 17 Stati membri. Attraverso la politica estera e di sicurezza comune l'UE ha sviluppato un ruolo nelle relazioni esterne e nella difesa. Missioni diplomatiche permanenti sono state stabilite in tutto il mondo. L'UE \u00e8 rappresentata alle Nazioni Unite, all'Organizzazione mondiale del commercio, al G8 e al G20. \nL'intergovernamentalismo rappresenta un modo per limitare il conferimento di poteri alle istituzioni sovranazionali, fermando l'emergere di politiche comuni. Nell'attuale sistema istituzionale dell'Ue, il Consiglio europeo e il Consiglio svolgono il ruolo delle istituzioni che hanno l'ultima parola su decisioni e politiche dell'UE, istituzionalizzando un controllo intergovernativo di fatto sull'UE nel suo insieme, con la possibilit\u00e0 per dare pi\u00f9 potere a un piccolo gruppo di stati. Questa estrema conseguenza pu\u00f2 creare la condizione di supremazia di qualcuno su qualcun altro che viola il principio di una \"Unione di uguali\". \nIntegrazione africana.\nL'Unione africana (UA, o, nelle sue altre lingue ufficiali, AU) \u00e8 un'unione intergovernativa continentale, simile ma meno integrata all'UE, composta da 54 Stati africani. L'UA \u00e8 stata istituita il 26 maggio 2001 ad Addis Abeba, in Etiopia, e avviata il 9 luglio 2002 in Sudafrica per sostituire l'Organizzazione dell'unit\u00e0 africana (OUA). Le decisioni pi\u00f9 importanti dell'UA sono prese dall'Assemblea dell'Unione Africana, una riunione semestrale dei capi di stato e di governo dei suoi stati membri. La segreteria dell'Unione Africana, la Commissione dell'Unione Africana, ha sede ad Addis Abeba, in Etiopia."}
{"id": "8339051", "revid": "1972453", "url": "https://it.wikipedia.org/wiki?curid=8339051", "title": "Trofeo Laigueglia 2020", "text": "Il Trofeo Laigueglia 2020, cinquantasettesima edizione della corsa, valevole come sesta prova dell'UCI ProSeries 2020 categoria 1.Pro e come prima prova della Ciclismo Cup 2020, si svolse il 16 febbraio 2020 su un percorso di 203\u00a0km, con partenza e arrivo a Laigueglia, in Italia. La vittoria fu appannaggio dell'italiano Giulio Ciccone, il quale complet\u00f2 il percorso in 5h10'27\", alla media di 39,230\u00a0km/h, precedendo l'eritreo Biniyam Ghirmay e il connazionale Diego Rosa.\nSul traguardo di Laigueglia 56 ciclisti, su 127 partenti, portarono a termine la competizione."}
{"id": "8339059", "revid": "838137", "url": "https://it.wikipedia.org/wiki?curid=8339059", "title": "Andreas Ignatius Schaepman", "text": "Biografia.\nFu ordinato prete a Oegstgeest il 10 marzo 1838: fu vicario di Zwolle e poi parroco di Ommerschans, Assen e Zwolle.\nIl 20 settembre 1857 fu nominato rettore del seminario maggiore di Rijsenburg e il 2 maggio 1858 Joannes Zw\u0133sen, arcivescovo di Utrecht, lo scelse come vicario generale.\npapa Pio IX il 3 luglio 1860 lo elesse vescovo di Esbo \"in partibus\" e ausiliare di Utrecht; nel 1862 fu nominato coadiutore, con diritto di successione, dell'arcivescovo Zw\u0133sen.\nDivenne arcivescovo di Utrecht il 4 febbraio 1868.\nNel 1873 fond\u00f2 la congregazione dei Fratelli di Nostra Signora del Sacro Cuore per l'istruzione e l'educazione cristiana della giovent\u00f9 della diocesi.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8339065", "revid": "1604512", "url": "https://it.wikipedia.org/wiki?curid=8339065", "title": "Match fixing", "text": ""}
{"id": "8339066", "revid": "709565", "url": "https://it.wikipedia.org/wiki?curid=8339066", "title": "MLB 2019", "text": ""}
{"id": "8339067", "revid": "1604512", "url": "https://it.wikipedia.org/wiki?curid=8339067", "title": "Match-fixing", "text": ""}
{"id": "8339088", "revid": "486946", "url": "https://it.wikipedia.org/wiki?curid=8339088", "title": "Lushan (Henan)", "text": ""}
{"id": "8339089", "revid": "767487", "url": "https://it.wikipedia.org/wiki?curid=8339089", "title": "Wellington Priori", "text": "Carriera.\nClub.\nHa giocato nella massima serie dei campionati thailandese, sudcoreano, indiano e bengalese."}
{"id": "8339094", "revid": "585241", "url": "https://it.wikipedia.org/wiki?curid=8339094", "title": "Contea di Lushan (Henan)", "text": ""}
{"id": "8339098", "revid": "585241", "url": "https://it.wikipedia.org/wiki?curid=8339098", "title": "Contea di Lushan", "text": ""}
{"id": "8339099", "revid": "585241", "url": "https://it.wikipedia.org/wiki?curid=8339099", "title": "Contea di Lushan (Sichuan)", "text": ""}
{"id": "8339100", "revid": "287204", "url": "https://it.wikipedia.org/wiki?curid=8339100", "title": "Cobalt", "text": ""}
{"id": "8339101", "revid": "319329", "url": "https://it.wikipedia.org/wiki?curid=8339101", "title": "Piccolo Giro di Lombardia 2014", "text": "Il Piccolo Giro di Lombardia 2014, ottantaseiesima edizione della corsa e valida come evento dell'UCI Europe Tour 2014 categoria 1.2 riservato a Under 23 e dilettanti, si svolse il 4 ottobre 2014 su un percorso di 170,8\u00a0km con partenza ed arrivo da Oggiono. Fu vinta dall'italiano Gianni Moscon, al traguardo con il tempo di 3h55'20\" alla media di 43,55\u00a0km/h, davanti al belga Dylan Teuns e terzo il francese Pierre Latour.\nPartenza con 161 ciclisti, dei quali 55 completarono la gara."}
{"id": "8339102", "revid": "1543377", "url": "https://it.wikipedia.org/wiki?curid=8339102", "title": "Mandami a dire", "text": "Mandami a dire \u00e8 un romanzo di Pino Roveredo, pubblicato nel 2005 da Bompiani, vincitore ex aequo del Premio Campiello nel 2005."}
{"id": "8339107", "revid": "580197", "url": "https://it.wikipedia.org/wiki?curid=8339107", "title": "J\u00e9ssica Silva", "text": "Carriera.\nClub.\nSilva ha iniziato la sua carriera nel 2004 con la Uni\u00e3o Recreativa Ferreirense di Anadia, lasciando la societ\u00e0 nell'estate del 2011 per unirsi al club di prima divisione Clube de Albergaria Con la nuova maglia, Silva ha fatto il suo debutto in Campeonato Nacional de Futebol Feminino, massima divisione portoghese di categoria, nell'autunno 2011, condividendo con le compagne il 3\u00ba posto al termine del campionato.\nDopo altre due stagioni nel Campeonato Nacional, concluse rispettivamente al 2\u00ba e al 4\u00ba posto nella fase finale, durante la sessione estiva di calciomercato 2014 decide di trasferirsi all'estero per la prima volta in carriera, firmando un contratto con il , dove raggiunge la connazionale Cl\u00e1udia Neto. Debutta in Damallsvenskan, livello di vertice del campionato svedese, il 10 agosto, rilevando Kristine Minde a tempo quasi scaduto nell'incontro casalingo vinto per 2-0 sull'. Il tecnico Martin Sj\u00f6gren, tuttavia, non le lascia molto spazio, impiegandola in campionato in un'altra sola occasione maturando complessivamente solo una ventina di minuti di gioco.\nFatto ritorno in Portogallo e con il suo precedente club, disputa con l'Albergaria un'altra stagione e mezza, tornando a concludere al 2\u00ba posto il campionato 2015-2016 alle spalle del .\nNell'estate 2016 Silva viene chiamata a formare l'organico del , squadra neocostituita che, iscritta al suo primo Campeonato Nacional, si rivela gi\u00e0 molto competitiva, terminando alle spalle del , al suo primo titolo di campione di Portogallo, e giocando con loro la finale, persa ai supplementari per 2-1, di Coppa del Portogallo.\nPer la successiva stagione decide di affrontare il suo secondo campionato estero, firmando un contratto biennale con le spagnole del . Nelle due stagioni passate con il nuovo club coglie rispettivamente un 8\u00ba e un 3\u00ba posto in Primera Divisi\u00f3n, marcando complessivamente 41 presenze e realizzando 6 reti, mentre in Coppa della Regina la squadra non va mai oltre i quarti di finale.\nNel giugno 2019 Silva decide di trasferirsi per la sua terza esperienza all'estero, firmando un contratto biennale con le campionesse di Francia in carica dell'. Alla sua prima stagione con il nuovo club, pur con all'attivo poche presenze causa un grave infortunio al piede, condivide con le compagne il \"treble\" campionato, terminato anzitempo per le restrizioni dovute alla pandemia di COVID-19, Coppa e Champions League, diventando la prima giocatrice portoghese a vincere la Champions \"al femminile\" con il club di Lione. Nella successiva stagione 2020-2021 la portoghese, pure ristabilitasi dall'infortunio fatica trovare spazio in una stagione difficile per la squadra, non riuscendo a ritrovare la fiducia n\u00e9 nel tecnico Jean-Luc Vasseur n\u00e9 in Sonia Bompastor che lo sostituisce dopo l'esoonero, non marcando alcuna presenza in nessuna delle competizioni disputate dall'OL.\nScaduti i termini contrattuali, ha finalizzato un accordo con il , squadra neocostituita che dalla stagione 2021 \u00e8 iscritta alla National Women's Soccer League (NWSL), unica portoghese in organico. Ha giocato per la squadra statunitense fino alla fine della stagione, per poi far ritorno in Portogallo nel gennaio 2022, accordandosi col .\nNazionale.\nSilva viene chiamata dalla federazione calcistica del Portogallo (FPF) per indossare la maglia della nazionale Under-19 fin dal 2010, convocata dal tecnico M\u00f3nica Jorge in occasione qualificazioni al campionato europeo di Italia 2011, facendo il suo debutto in una competizione UEFA, appena sedicenne, il 31 marzo 2011, partendo titolare nell'incontro perso per 2-0 con le pari et\u00e0 della . Impiegata in tutti i tre incontri della seconda fase, condivide con le compagne l'unica vittoria per 2-1 con la , ottenuta in zona Cesarini, ma causa le altre due sconfitte il Portogallo vede fallire l'accesso alla fase finale. Rimasta in rosa anche per l'anno successivo, Jorge le rinnova piena fiducia impiegandola in tutti i sei incontri della fase di qualificazione all'Europeo di Turchia 2012, dove la sua nazionale, dopo aver ottenuto il secondo posto nel gruppo 2 durante la prima fase, chiude con due vittorie e una sconfitta il gruppo 1 della fase successiva, con 7 punti a pari merito della Norvegia, ma grazie alla vittoria sulle scandinave ottiene lo storico accesso alla fase finale, prima volta per una formazione femminile portoghese in un torneo ufficiale UEFA. Silva disputa tutti i quattro incontri della fase finale fino alle semifinali, i tre della fase a gironi, con il Portogallo che passa il turno chiudendo al secondo posto il girone A, e venendo eliminato dalla vittoriosa per 1-0 al turno successivo. Ancora in rosa per la qualificazione all'Europeo di Galles 2013 Silva scende in campo in tutti i sei incontri delle due fasi, la seconda chiusa nel gruppo 5 con una vittoria e due sconfitte, risultati che precludono al Portogallo l'accesso alla fase finale. L'incontro del 9 aprile 2013, perso per 1-0 con l', \u00e8 l'ultimo giocato da Silva con la maglia della formazione Under-19.\nNel frattempo M\u00f3nica Jorge, che ricopre anche l'incarico di commissario tecnico della nazionale maggiore, decide di convocarla anche nella formazione \"senior\", chiamandola in occasione delle qualificazioni all'Europeo di Svezia 2013, facendo il suo debutto il 19 novembre 2011, nell'incontro perso per 1-0 in casa con l', rilevando Carolina Mendes all'81' e venendo sanzionata con un cartellino giallo prima del termine della partita.\nFa ritorno alla nazionale dopo pi\u00f9 di un anno, inserita nel dicembre 2012 nella rosa che partecipa al Torneio Internacional Cidade de S\u00e3o Paulo 2012, venendo impiegata in tutti i quattro incontri del torneo concluso dal Portogallo al quarto e ultimo posto.\nL'anno seguente viene convicata per l'Algarve Cup 2012, dove scende in campo in tutti i quattro incontri della sua nazionale, le due vittorie con e e la sconfitta con il nella fase a gironi e concluso con la sconfitta e l'ottavo posto nella finalina persa 1-0 con la ."}
{"id": "8339110", "revid": "767487", "url": "https://it.wikipedia.org/wiki?curid=8339110", "title": "Distretto di Bandar Baharu", "text": "Il distretto di Bandar Baharu \u00e8 un distretto della Malaysia, fa parte dello stato del Kedah e il suo capoluogo \u00e8 Serdang."}
{"id": "8339112", "revid": "125602563", "url": "https://it.wikipedia.org/wiki?curid=8339112", "title": "Draft NBA 2020", "text": "Il Draft NBA 2020 si \u00e8 svolto il 18 novembre 2020. Inizialmente programmato al Barclays Center di Brooklyn, New York, \u00e8 stato condotto presso le strutture di ESPN a Bristol, nel Connecticut, in videoconferenza. \u00c8 stato trasmesso in televisione a livello nazionale negli Stati Uniti su ESPN. Il sorteggio per l'ordine delle chiamate (NBA Draft Lottery) era previsto per il 19 maggio 2020, durante i Playoff NBA, ma causa la Pandemia di COVID-19 del 2019-2021 si \u00e8 invece tenuto il 20 agosto 2020. Questo \u00e8 il primo draft, dal 1975, che non si \u00e8 tenuto nel mese di giugno. La prima scelta \u00e8 stata effettuata dai Minnesota Timberwolves, che hanno selezionato Anthony Edwards."}
{"id": "8339116", "revid": "537521", "url": "https://it.wikipedia.org/wiki?curid=8339116", "title": "Palazzo dell'Istituto Morano", "text": "Il Palazzo dell'Istituto Morano o Piccola Casa della Carit\u00e0 (in citt\u00e0 \u00e8 anche comunemente indicato come detto Palazzo Morano) \u00e8 un palazzo monumentale di Aversa. Si trova in via Augusto Mazzaggio.\nStoria.\nIl palazzo sorge nell'ampliamento spagnolo della citt\u00e0 di Aversa, nel quartiere detto \"Lemitone\". Realizzato almeno a partire dal XVII secolo entr\u00f2 in possesso della famiglia Morano agli inizi del XX secolo.\nIl 17 marzo 1928 palazzo fu sede della Piccola Casa di Carit\u00e0, un istituto educativo, voluto dal canonico e teologo Giuseppe Morano e dall'anno successivo inizi\u00f2 a funzionare come orfanotrofio femminile.\nNegli anni successivi all'apertura dell'Istituto furono acquistati altri locali attigui per far fronte alle esigenze dell'educandato che dal 1939 fu affidato ad una pia societ\u00e0 dal titolo Figlie della Passione e di Maria SS. Ausiliatrice.\nLa Piccola Casa di Carit\u00e0, durante gli anni di attivit\u00e0, si fece promotrice anche di un proprio mensile dal titolo \"Charitas\" che riportava articoli religiosi e promuoveva le opere di beneficenza.\nL'11 maggio 1951, alla morte del canonico Morano, la direzione dell'Istituto pass\u00f2 al fratello cardinale Francesco Morano. Morto anche il cardinale nel 1968, dopo che questi aveva nominato erede universale la Piccola Casa della Carit\u00e0 di Aversa, fondata dal fratello Giuseppe, la direzione del sacerdote Tommaso Rotunno.\nPer questo importante e pesante impegno ricevuto Rotunno che in precedenza era stato nominato vicario generale della Diocesi di Aversa dal vescovo Felice Cece rinunci\u00f2 all'incarico restando come direttore ed amministratore dell'Istituto Morano. Come direttore ha molto sviluppato l'attivit\u00e0 della Piccola Casa di carit\u00e0 dando accoglienza a bambine dello Sri Lanka seguendole anche negli studi e portandole sino alla laurea. \nDopo un periodo di abbandono, a seguito della morte di monsignor Rotunno, dal 2016 al 2018 \u00e8 divenuta sede della casa di accoglienza \"Gratis\" \"Accepistis\" della Caritas diocesana. Dal 2017 ha sede presso il Palazzo dell'Istituto Morano il Centro di Pastorale Universitaria della Diocesi di Aversa."}
{"id": "8339119", "revid": "125355459", "url": "https://it.wikipedia.org/wiki?curid=8339119", "title": "Ana Ariel", "text": "Biografia.\nProveniente da una famiglia circense (il padre era il pagliaccio Piolin), era anche cugina dell'attore Ankito, di cui volle seguire le orme.\nA partire dal 1967 lavor\u00f2 nelle telenovelas, molte delle quali prodotte da Rede Globo. Viene ricordata per le sue interpretazioni da comprimaria in \"Fiore selvaggio\", \"Maria, Maria\" e soprattutto \"Samba d'amore\", dove ebbe il ruolo della simpatica cartomante Madama Zoraide. Apparve anche in qualche film.\nMor\u00ec nel 2004 per cause non divulgate."}
{"id": "8339122", "revid": "1516566", "url": "https://it.wikipedia.org/wiki?curid=8339122", "title": "Cobalto (disambigua)", "text": ""}
{"id": "8339129", "revid": "938", "url": "https://it.wikipedia.org/wiki?curid=8339129", "title": "Lata (fiume)", "text": "Il Lata \u00e8 un fiume samoano che scorre per 11 km nel distretto di Palauli, nell'isola di Savai'i.\nDescrizione.\nIl corso del fiume inizia in un'ampia valle nella foresta pluviale di Savai'i. Scorre verso sud, attraversa la piccola citt\u00e0 di Sili e infine sfocia nell'Oceano Pacifico nei pressi della cittadina di Puleia. Alla sua foce, il fiume scorre su una piccola cataratta, la cascata \"Mu Pagoa\"."}
{"id": "8339134", "revid": "1957579", "url": "https://it.wikipedia.org/wiki?curid=8339134", "title": "Gruppo di Craiova", "text": "Il gruppo di Craiova, Craiova Four o C4 \u00e8 un progetto di cooperazione di quattro stati europei Romania, Bulgaria, Grecia e Serbia al fine di favorire la loro integrazione europea nonch\u00e9 la cooperazione economica, dei trasporti e dell'energia tra loro. Il gruppo ha avuto origine in una riunione al vertice dei capi di governo di Bulgaria, Romania e Serbia, tenutasi il 24 aprile 2015 nella citt\u00e0 rumena di Craiova. All'incontro inaugurale del gruppo, l'allora primo ministro rumeno Victor Ponta ha dichiarato di essere stato ispirato dal gruppo di Visegr\u00e1d. La Romania e la Bulgaria hanno entrambe aderito all'Unione europea il 1\u00ba gennaio 2007, mentre la Serbia ha avviato negoziati di adesione a gennaio 2014. Dall'ottobre 2017 alla riunione di Varna, in Bulgaria, con l'inclusione della Grecia, le riunioni sono state quadrilaterali.\nUna delle prime iniziative, dopo un incontro a Vidin, in Bulgaria, \u00e8 stata quella di rafforzare le reti di telecomunicazione nelle aree di confine dei paesi. Altri obiettivi includono aiutare la Serbia a entrare nell'Unione europea e la costruzione di un'autostrada che collega Bucarest, Sofia e Belgrado.\nIl 2 novembre 2018, il primo ministro bulgaro Bojko Borisov ha dichiarato che il primo ministro greco Alex\u012bs Tsipras avesse proposto un'offerta congiunta per la Coppa del Mondo FIFA 2030 da parte di Bulgaria, Romania, Serbia e Grecia durante l'incontro a Salonicco. Successivamente, questo \u00e8 stato ampliato con le offerte proposte per UEFA Euro 2028 e UEFA Euro 2032."}
{"id": "8339137", "revid": "287204", "url": "https://it.wikipedia.org/wiki?curid=8339137", "title": "Giro dell'Umbria 1926", "text": "Il Giro dell'Umbria 1926, ottava edizione della corsa, si svolse il 18 luglio 1926 su un percorso di 265\u00a0km, con partenza e arrivo a Terni, in Italia. La vittoria fu appannaggio dell'italiano Emilio Petiva, che complet\u00f2 il percorso in 9h45'30\", alla media di 27,155\u00a0km/h, precedendo i connazionali Alfredo Barducci e Azeglio Terreni.\nSul traguardo di Terni 15 ciclisti portarono a termine la competizione. "}
{"id": "8339139", "revid": "72396", "url": "https://it.wikipedia.org/wiki?curid=8339139", "title": "Anna Melis", "text": "Biografia.\nDopo aver conseguito la laurea in medicina a Bologna, partecipa al Premio Italo Calvino nel 2012 con \"Da qui a cent'anni\", romanzo che arriva in finale e che poi sar\u00e0 pubblicato da Frassinelli. Dopo due anni, scrive \"L'ultimo fiore dell'anima\" e, nel 2018, \"Lunissanti\". Vive a Bologna, dove insegna scienze."}
{"id": "8339142", "revid": "287204", "url": "https://it.wikipedia.org/wiki?curid=8339142", "title": "Giro dell'Umbria 1924", "text": "Il Giro dell'Umbria 1924, settima edizione della corsa, si svolse il 10 agosto 1924 su un percorso di 280\u00a0km, con partenza e arrivo a Terni, in Italia. La vittoria fu appannaggio dell'italiano Pietro Bestetti, che complet\u00f2 il percorso in 9h40'00\", alla media di 27,134\u00a0km/h, precedendo i connazionali Michele Gordini e Domenico Sangiorgi.\nSul traguardo di Terni 14 ciclisti, su 36 partiti dalla medesima localit\u00e0, portarono a termine la competizione. "}
{"id": "8339143", "revid": "729019", "url": "https://it.wikipedia.org/wiki?curid=8339143", "title": "Muro di cinta di Altamura", "text": "Il muro di cinta di Altamura era una struttura militare a scopo difensivo della citt\u00e0 di Altamura risalente al Medioevo. Fu demolita quasi completamente nel corso del XIX secolo e oggi, delle mura, non rimangono che alcuni tratti isolati. Non \u00e8 da confondere con le mura megalitiche di Altamura, le quali risalgono invece al V-IV secolo a.C. e si intersecano con il suddetto muro di cinta.\nDel muro di cinta restano alcune rappresentazioni contenute nelle cosiddette \"carte Rocca\", commissionate da Angelo Rocca (carte P/32 e P/33) e risalenti alla fine del XVI secolo. Non esistono invece rappresentazioni precedenti alla fine del XVI secolo.\nStoria.\nIl muro di cinta fu costruito nel 1285 da Sparano da Bari, utilizzando una parte delle preesistenti mura megalitiche di Altamura. Il raccordo del muro di cinta combacia con quello che doveva essere il tracciato delle mura megalitiche nell'arco di mura che va da Porta Foggiali a Porta Matera e Porta del Carmine, come Domenico Santoro (1688) fece notare. Caratteristico elemento delle mura era ed \u00e8 ancora la presenza del bassorilievo raffigurante la \"coscia di Pipino\", cio\u00e8 uno dei punti (nelle immediate vicinanze di Porta Matera), dove una coscia di Giovanni Pipino di Altamura fu esposta come monito per la popolazione.\nIl muro fu ristrutturato nel 1648, con l'aggiunta di miglioramenti quali i contrafforti in stile aragonese. Il bassorilievo raffigurante la coscia di Pipino fu in tale occasione distrutto e ricostruito.\nLa demolizione del muro ebbe luogo principalmente nel corso dell'Ottocento. In particolare, durante la demolizione di un tratto del muro di cinta denominato \"muraglia Marvulli\", furono rinvenuti nel 1863 quattro proiettili che il sindaco di Altamura di allora, Candido Turco, attribu\u00ec ai sanfedisti e che pertanto risalirebbero alla Rivoluzione di Altamura (1799).\nLa struttura del muro.\nIl muro di cinta aveva le caratteristiche tipiche di una struttura militare difensiva e, in particolare dalle carte Rocca si desumono alcuni elementi caratteristici (va aggiunto che le carte Rocca non forniscono una rappresentazione completa, ma tendono a rappresentare alcuni degli elementi, tanto che alcune zone del paese sembrano vuote). Bisogna tener conto, inoltre, che le mura furono ristrutturate e migliorate nel 1648, con l'aggiunta in particolare di contrafforti in stile aragonese.\nNella carta Rocca P/33 \u00e8 ben visibile il fossato, che circondava il muro; inoltre sono visibili i ponti levatoi, i quali vengono riportati nel disegno solo per l'accesso esterno al castello e per Porta Foggiali (quest'ultimo appare per\u00f2 pi\u00f9 simile a una passerella mobile).\nCome raccontato da Domenico Santoro (1688), il tratto di muro tra Porta Foggiali e Porta Matera (e forse anche il tratto fino a Porta del Carmine) si sovrapponeva alle mura megalitiche di Altamura, e oggi alcuni resti del muro di cinta in tale tratto mostrano una base in pietra corrispondente alle preesistenti mura megalitiche.\nLe porte.\nIl muro di cinta includeva sei porte:\nA queste si aggiunse in seguito un'altra porta, cio\u00e8 la porta Santa Teresa, la quale fu aperta per \"insistenza dei carmelitani scalzi\" dell'antistante Chiesa di Santa Teresa, posizionata all'esterno delle mura seppur nelle sue immediate vicinanze; la porta avrebbe infatti consentito ai carmelitani di penetrare pi\u00f9 facilmente in paese. Dalla carta Rocca P/33 \u00e8 possibile desumere la presenza di un ulteriore accesso, che passava attraverso il Castello di Altamura e che consisteva in una passerella.\nL'abbattimento delle porte cominci\u00f2 gi\u00e0 a partire dagli anni 1820. Dell'abbattimento di Porta Foggiali si possiedono notizie pi\u00f9 circoscritte riguardo all'abbattimento, il quale \u00e8 possibile farlo risalire a poco tempo prima del 24 novembre 1823."}
{"id": "8339153", "revid": "1354930", "url": "https://it.wikipedia.org/wiki?curid=8339153", "title": "Pierino Bestetti", "text": ""}
{"id": "8339168", "revid": "6923", "url": "https://it.wikipedia.org/wiki?curid=8339168", "title": "Posizioni teologiche Protestanti su Maria", "text": "Le opinioni dei protestanti su Maria includono le posizioni teologiche dei principali rappresentanti del protestantestantesimo come Martin Lutero e Giovanni Calvino, nonch\u00e9 di alcuni rappresentanti moderni.\nEssendo difficile generalizzare sul posto che Maria, madre di Ges\u00f9 occupa nel protestantesimo, data la grande diversit\u00e0 tra le varie confessioni protestanti, ci si limiter\u00e0 ad alcune dichiarazioni generali.\nI riformatori come Martin Lutero, Ulrico Zwingli e Giovanni Calvino in diversi punti dei loro scritti avevano espresso quelli che sembrano essere esempi di una piet\u00e0 mariana cattolica residua.\nL'enfasi protestante sulla \"sola scriptura\", \"solus Christus\", \"soli Deo gloria\", ha ridotto al minimo l'onore attribuito a Maria, e l'insegnamento protestante sulla madre di Dio si attiene unicamente alla breve parte a lei riservata nelle scritture e nel credo.\nUna nuova visione protestante di Maria che emerge dal movimento evangelico invece, vede Maria come una donna esuberante, assertiva e radicalmente cristiana.\nTeologi protestanti.\nAlcuni dei primi protestanti venerarono e onorarono Maria. Martin Lutero disse di Maria:\n\"L'onore dato alla madre di Dio \u00e8 stato cos\u00ec profondamente radicato nei cuori degli uomini che nessuno vuole sentire alcuna opposizione a questa celebrazione ... Garantiamo anche che dovrebbe essere onorata poich\u00e9 noi, secondo le parole di San Paolo [\"Romani 12\"], siamo in debito di mostrare onore l'uno all'altro per il bene di Colui che dimora in noi, Cristo Ges\u00f9. Pertanto abbiamo l'obbligo di onorare Maria.\nMa state attenti a darle il giusto onore. Sfortunatamente temo che le diamo un onore troppo alto, perch\u00e9 le viene accordata una stima molto maggiore di quella che le dovrebbe essere data o di quanto lei considerasse se stessa\".\nZwingli disse: \"Stimo immensamente la Madre di Dio\" e \"Pi\u00f9 l'onore e l'amore di Cristo aumentano tra gli uomini, tanto dovrebbe crescere la stima e l'onore dati a Maria\".[ \"citazione necessaria\" ]\nQuindi l'idea di rispetto e alto onore non fu respinta dai primi protestanti. La questione piuttosto era relativa al grado di onore da riconoscere a Maria, in quanto madre di Ges\u00f9, di cui si occupavano i riformatori protestanti, e quindi le implicazioni pratiche per la mariologia sono ancora oggetto di dibattito.\nJohn Wycliffe.\nIl riformatore pre-luterano John Wyclif rifletteva lo spirito mariano del tardo Medioevo in uno dei suoi precedenti sermoni: \"Mi sembra impossibile si possa ottenere la ricompensa del Cielo senza l'aiuto di Maria. Non c'\u00e8 sesso o et\u00e0, nessun grado o posizione di nessuno in tutta la razza umana, che non ha bisogno di chiedere l'aiuto della Santa Vergine.\"\nMartin Lutero.\nNonostante le polemiche di Lutero contro i suoi avversari cattolici romani su questioni riguardanti Maria e i santi; i teologi sembrano concordare sul fatto che Lutero ader\u00ec ai decreti mariani dei consigli ecumenici e dei dogmi della chiesa. Si aggrapp\u00f2 alla convinzione che Maria fosse una vergine perpetua e la Theotokos o Madre di Dio. Un'attenzione particolare \u00e8 data all'affermazione, secondo cui Lutero circa trecento anni prima della dogmatizzazione dell'Immacolata Concezione da parte di Papa Pio IX nel 1854, aderiva fermamente a tale visione. Altri sostengono che Lutero negli anni successivi cambi\u00f2 la sua posizione sull'Immacolata Concezione, che a quel tempo era indefinita nella Chiesa, mantenendo tuttavia l'innocenza di Maria per tutta la sua vita. Per quanto riguarda l'Assunzione di Maria, ha affermato che la Bibbia non ha detto nulla al riguardo. Importante per lui era la convinzione che Maria e i santi vivessero dopo la morte. \"Nel corso della sua carriera come sacerdote-professore-riformatore, Lutero predic\u00f2, insegn\u00f2 e discusse della venerazione di Maria con una verbosit\u00e0 che andava dalla piet\u00e0 infantile alla sofisticata polemica. Le sue opinioni sono intimamente legate alla sua teologia cristocentrica e le sue conseguenze per la liturgia e la piet\u00e0.\" Lutero, mentre riveriva Maria, arriv\u00f2 a criticare i \"Papisti\" per aver offuscato la linea, tra l'alta ammirazione della grazia di Dio che si manifesta in particolari persone e il servizio religioso offerto a un'altra creatura. Considerava la pratica cattolica romana di celebrare i giorni dei santi e di fare richieste di intercessione rivolte in particolare a Maria e ad altri santi defunti come idolatria.\nGiovanni Calvino.\nGiovanni Calvino accett\u00f2 la Verginit\u00e0 perpetua di Maria e il titolo di \"Madre di Dio\", in senso qualificato. Si considerava il vero seguace di Maria perch\u00e9 l'ha liberata dagli abusi di questi titoli e dall'onore immeritato \"papista\" che \u00e8 dovuto solo a Ges\u00f9 Cristo, e per aver restituito questo onore solo a Lui.\nCalvino afferm\u00f2 che Maria non pu\u00f2 essere la protettrice dei fedeli, poich\u00e9 anche lei ha bisogno della grazia di Dio tanto quanto qualsiasi altro essere umano. Se la Chiesa cattolica la loda come Regina del Cielo, \u00e8 blasfema e contraddice le sue stesse intenzioni, perch\u00e9 loda lei e non Dio.\nCalvino espresse profonda preoccupazione per il possibile uso \"superstizioso\" del titolo di \"Madre di Dio\", dagli insegnamenti del Concilio di Efeso: \"Non dubito che ci sia stata una certa ignoranza nell'aver rimproverato questo modo di dire, - che la Vergine Maria \u00e8 la Madre di Dio ... Non riesco a dissimulare che si scopre che \u00e8 una cattiva pratica adottare normalmente questo titolo parlando di questa Vergine e, da parte mia, non posso considerare tale linguaggio come buono, corretto o adatto ... chiamare Madre di Dio la Vergine Maria, pu\u00f2 solo servire a indurire gli ignoranti nelle loro superstizioni. \nKarl Barth.\nKarl Barth (1886\u20131968), un protestante riformato, fu un importante teologo del XX secolo. Consapevole della comune tradizione dogmatica della Chiesa primitiva, Barth accett\u00f2 pienamente il dogma di Maria come Madre di Dio. A suo avviso, tramite Maria, Ges\u00f9 appartiene alla razza umana; attraverso Ges\u00f9, Maria \u00e8 la Madre di Dio. Barth concord\u00f2 anche con il Dogma della Verginit\u00e0 di Maria. Significava per lui che Ges\u00f9 come essere umano non ha un padre e che come Figlio di Dio non ha una madre. Lo Spirito Santo, attraverso il quale Maria concep\u00ec, non \u00e8 solo uno spirito, ma \u00e8 Dio stesso il cui atto deve essere compreso spiritualmente e non fisicamente. Maria \u00e8 \"piena di grazia\" secondo Barth, ma questa grazia non \u00e8 guadagnata ma totalmente data a lei. Per quanto riguarda la verginit\u00e0 di Maria dopo la nascita di Ges\u00f9, Barth sostenne che la Chiesa adott\u00f2 questa posizione non a causa di Maria ma a difesa della sua Cristologia. Barth considerava la venerazione cattolica romana di Maria un terribile errore e un'eresia idolatrica. \nProblemi di teologia protestante.\nMadre di Dio.\nIl titolo di \"Theotokos\" () o \"Colei che partorisce Dio\" (in latino \"Dei Genitrix\") per Maria emerse nella Chiesa di Alessandria e fu successivamente adottato dalla chiesa universale patristica nel Concilio di Efeso nel 431. Si tratta di una dichiarazione di Cristologia dell'ortodossia (vedi: Ipostasi) in opposizione al Nestorianesimo e anche un devozionale titolo di Maria ampiamente usate nella liturgia ortodossa, cattolica romana, ortodossa orientale, luterana e anglicana.\nIl secondo verso di un noto inno protestante, \"Voi osservatori e voi Santi\", \u00e8 diretto a Maria e si basa su una preghiera ortodossa: \n\"\"O pi\u00f9 alto dei cherubini,\"\n\"Pi\u00f9 glorioso dei serafini,\"\n\"Conduci le loro lodi, Alleluia!\"\n\"Tu portatore della Parola eterna,\"\n\"pieno di Grazia, magnifica il Signore,\"\n\"Alleluia! Alleluia!\".\"\nAttualmente la Federazione Luterana Mondiale accetta gli insegnamenti del Concilio di Efeso e di altri concili ecumenici della Chiesa patristica, inclusa la formulazione \"Madre di Dio\" in funzione dell'unione ipostatica di Cristo.\nLutero dice: \"Sappiamo anche molto bene che Dio non ha derivato la sua divinit\u00e0 da Maria; ma non ne consegue che \u00e8 quindi sbagliato dire che Dio \u00e8 nato da Maria, che Dio \u00e8 il Figlio di Maria e che Maria \u00e8 la madre di Dio\". \nMariolatria.\nNel XVIII e XIX secolo vari gruppi di protestanti iniziarono a usare il termine \"Mariolatria\" per riferirsi alle pratiche cattolica, luterana, anglo-cattolica e ortodossa orientale di venerazione e devozione mariana. A loro avviso, l'attenzione prestata a Maria \u00e8 estrema e potrebbe non solo distrarre dall'adorazione di Dio, ma addirittura rasentare l'idolatria.\nQuesta tendenza ha preso diverse direzioni nel tempo. Mentre alcuni protestanti hanno a volte ammorbidito il loro atteggiamento nei suoi confronti, altri hanno rafforzato la loro opposizione. Nel XXI secolo, ad esempio, durante le celebrazioni del maggio 2006 a Nostra Signora di Walsingham in Inghilterra, mentre anglicani e cattolici tenevano una processione mariana, i protestanti anticonformisti portavano striscioni che condannavano messe, idolatria e \"mariolatria\"."}
{"id": "8339175", "revid": "933835", "url": "https://it.wikipedia.org/wiki?curid=8339175", "title": "Ma Dong-seok", "text": "Biografia.\nPrima di intraprendere la carriera attoriale era il personal trainer dei lottatori Mark Coleman e Kevin Randleman.\nNel 2019 si \u00e8 unito al cast di \"Eternals\" dove interpreta il ruolo di Gilgamesh."}
{"id": "8339180", "revid": "1310927", "url": "https://it.wikipedia.org/wiki?curid=8339180", "title": "Felipe da Silva Amorim", "text": "Carriera.\nHa giocato nella massima serie brasiliana e in quella thailandese, e nella seconda divisione brasiliana."}
{"id": "8339183", "revid": "1654832", "url": "https://it.wikipedia.org/wiki?curid=8339183", "title": "Le case del vedovo", "text": "Le case del vedovo (\"Widower's Houses\") \u00e8 una commedia in tre atti del drammaturgo irlandese George Bernard Shaw, rappresentata al Royalty Theatre Londra nel 1892. Nonostante Shaw avesse cominciato a scrivere per il teatro nel 1878, \"Le case del vedovo\" fu la prima delle sue opere teatrali a essere stata rappresentata selle scene.\nTrama.\nHarry Trench \u00e8 un dottore povero ma di origini aristocratiche che sta trascorrendo le vacanze a Remagen insieme all'amico William Cokane. I due incontrano un imprenditore, Mr Sartorius, e sua figlia Blanche; Harry e Blache si innamorano e si fidanzano.\nDi ritorno a Londra, Sartorius discute con Mr Lickheese, uno dei suoi impiegati, e rivela di essere un proprietario di casa senza scrupoli che affitta le sue propriet\u00e0 fatiscenti a persone con pochi mezzi. Lickcheese, che si occupa di riscuotere gli affitti, viene licenziato da Sartorius, che lo accusa di essere troppo tenero con gli affittuari. Trench e Cokane vengono in visita, ma quando il medico scopre che il futuro suocero si arricchisce sulla pelle dei poveri impone alla fidanzata di non accettare pi\u00f9 soldi dal padre dopo il matrimonio. I due giovani litigano furiosamente al riguardo e cancellano il fidanzamento. Sartorius rivela alla figlia che anche i magri guadagni dell'ex fidanzato provengono da interessi applicati con pochi scrupoli e, pertanto, non pi\u00f9 onesti dei propri. Tuttavia, la notizia non consola Blanche, che rompe con Harry perch\u00e9 l'ha ferita troppo profondamente.\nTrench, Cokane e Lickcheese tornano a casa di Sartorius e qui il medico perde la propria superiorit\u00e0 morale dopo aver scoperto che anche i suoi introiti si basano sullo sfruttamento di alcune persone. Questa rivelazione lo spinge a riconciliarsi con Blanche.\nComposizione e stampa.\nShaw cominci\u00f2 a scrivere la pi\u00e8ce nel 1885 insieme a William Archer, ma quando i rapporti tra i due scrittori deteriorarono il progetto fu abbandonato. Alcuni anni dopo l'impresario Jakub Grein chiese a Shaw di completare l'opera e il drammaturgo revision\u00f2 quanto scritto in precedenza ed aggiunse un terzo atto. Il dramma fu pubblicato per la prima volta nel 1898 nella collezione \"Plays Unpleasant\", insieme a \"The Philanderer\" e \"La professione della signora Warren\".\nRappresentazioni e adattamenti.\n\"Le case del vedovo\" fu messa in scena per la prima volta al Royalty Theatre nel 1892 prodotta dall'Independent Theatre Society; quest'ultima era una associazione privata e tale organizzazione permetteva di aggirare le leggi sulla censura imposte dall'ufficio del Lord ciambellano. \nNel 2011 Martin Jarvis ha diretto un adattamento radiofonico del dramma per la BBC, interpretato da Ian Mckellen (Sartorius), Charles Dance (Cokane), Honeysuckle Weeks (Blanche), Dan Stevens (Trench) e Tim Pigott-Smith (Lickcheese)."}
{"id": "8339186", "revid": "762947", "url": "https://it.wikipedia.org/wiki?curid=8339186", "title": "Nikolai Golovanov", "text": ""}
{"id": "8339189", "revid": "144796", "url": "https://it.wikipedia.org/wiki?curid=8339189", "title": "Friedrich August von Harrach zu Rohrau und Thannausen", "text": ""}
{"id": "8339190", "revid": "599013", "url": "https://it.wikipedia.org/wiki?curid=8339190", "title": "Gian Battista Scanzi", "text": "Biografia.\nNel 1985 ha partecipato alla prima edizione dei campionati mondiali di corsa in montagna, piazzandosi in quarta posizione nella distanza corta e vincendo una medaglia d'oro a squadre.\nHa iniziato a correre agonisticamente all'et\u00e0 di 20 anni; anche sua moglie Patrizia Mazzucchelli ha praticato la corsa in montagna (vincendo anche due medaglie d'argento ai campionati italiani di corsa in montagna a staffetta e, a livello giovanile, una medaglia d'oro nei campionati italiani di corsa campestre a staffetta di categoria). Anche i figli Andrea, Ilaria e Marina hanno praticato atletica a buoni livelli, principalmente in gare di corsa in montagna e di trail running.\nDopo il ritiro, nel 2003 \u00e8 diventato responsabile tecnico del gruppo sportivo della Forestale per la corsa in montagna, ruolo che ha ricoperto fino al 2016, anno in cui tale gruppo sportivo \u00e8 stato sciolto."}
{"id": "8339192", "revid": "287204", "url": "https://it.wikipedia.org/wiki?curid=8339192", "title": "Piccolo Giro di Lombardia 2015", "text": "Il Piccolo Giro di Lombardia 2015, ottantasettesima edizione della corsa e valida come evento dell'UCI Europe Tour 2015 categoria 1.2U, si svolse il 3 ottobre 2015 su un percorso di 164,1\u00a0km con partenza ed arrivo da Oggiono. Fu vinto dall'italiano Fausto Masnada, al traguardo con il tempo di 4h01'25\" alla media di 40,78\u00a0km/h, davanti ad un altro italiano Giulio Ciccone e terzo l'olandese Martijn Tusveld.\nPartenza con 170 ciclisti, dei quali 44 completarono la gara."}
{"id": "8339201", "revid": "6923", "url": "https://it.wikipedia.org/wiki?curid=8339201", "title": "Glaciazione andino-sahariana", "text": "La glaciazione andino-sahariana \u00e8 un periodo glaciale che ha interessato il Paleozoico tra 450 e 420 milioni di anni fa, l'Ordoviciano superiore e il Siluriano.\nSecondo Eyles e Young, \"un importante episodio glaciale avvenuto circa 440 milioni di anni fa, \u00e8 registrato negli strati dell'Ordoviciano superiore in Africa occidentale (formazione di Tamadjert, nel Sahara), in Marocco (Bacino di Tindouf) e nell'Arabia Saudita centro-occidentale. Tutte queste aree si trovavano a latitudini polari in quell'epoca. Dall'Ordoviciano superiore al periodo Llandovery \ndel Siluriano, il centro della glaciazione si spost\u00f2 dall'Africa settentrionale alla parte sudoccidentale dell'America meridionale.\"\nEvidenze di glaciazione risalenti a quel periodo si trovano in Arabia, Sahara, Africa occidentale, Amazzonia meridionale e nelle Ande. Il centro della glaciazione che nell'Ordoviciano (450-440 milioni di anni fa) si trovava nel Sahara, migr\u00f2 in Sud America nel corso del Siluriano (440-420 milioni di anni fa). La massima estensione della glaciazione si svilupp\u00f2 in Africa e nel Brasile orientale.\nLa glaciazione andino-sahariana \u00e8 una glaciazione minore e fu preceduta dalle pi\u00f9 importanti glaciazioni del Cryogeniano avvenute tra 720 e 630 milioni di anni fa, come la Sturtiana e la Marinoana che trasformarono la Terra in una palla di neve; fu seguita dalla glaciazione del Karoo (350-260 milioni di anni fa)."}
{"id": "8339210", "revid": "547034", "url": "https://it.wikipedia.org/wiki?curid=8339210", "title": "Ommerschans", "text": "Ommerschans \u00e8 una localit\u00e0 dei Paesi Bassi ricompresa nel territorio del comune di Ommen, nella provincia di Overijssel."}
{"id": "8339237", "revid": "767487", "url": "https://it.wikipedia.org/wiki?curid=8339237", "title": "Andjar Asmara", "text": "Nato ad Alahan Panjang, nella Sumatra Occidentale, lavor\u00f2 dapprima come giornalista a Batavia (l'odierna Giacarta) e successivamente si trasfer\u00ec a Padang per dedicarsi al teatro, realizzando drammi per la Padangsche Opera e sviluppando un nuovo stile maggiormente incentrato sul dialogo, che in seguito si sarebbe diffuso in tutta la regione. Ritornato nella capitale nel 1929, pass\u00f2 un anno a scrivere di critica teatrale e cinematografica, per poi aggiungersi alla compagnia itinerante Dardanella in qualit\u00e0 di autore. In questo periodo and\u00f2 in India nel tentativo fallimentare di filmare il suo spettacolo teatrale \"Dr Samsi\". Nel 1936 abbandon\u00f2 la troupe e ne fond\u00f2 una sua propria, lavorando in contemporanea presso un editore come scrittore romanzi d'appendice basati su film di successo.\nNel 1940 gli fu chiesto di unirsi alla casa di produzione cinematografica di The Teng Chun, la Java Industrial Film, collaborando come consulente marketing. Sebbene fosse stato immediatamente promosso regista, tuttavia, dopo appena due film, l'Impero giapponese occup\u00f2 le Indie, obbligando tutte gli studi a chiudere. Andjar pertanto ripieg\u00f2 sul teatro, ritornando a dirigere soltanto nel 1948. Scrisse nel frattempo quattro soggetti, dai quali vennero realizzati dei lungometraggi nei primi anni cinquanta. Dopo tre film, decise di dedicarsi totalmente al giornalismo: dopo la pubblicazione nel 1950 il suo primo romanzo, \"Noesa Penida\", pass\u00f2 infatti il resto della sua vita scrivendo su periodici e colonne di critica su molti periodici incentrati sul cinema locale.\nGli storici, tra cui Misbach Yusa Biran, lo riconoscono come un pioniere del teatro e uno dei primi registi nativi indonesiani, sebbene avesse avuto scarso controllo creativo delle sue produzioni."}
{"id": "8339246", "revid": "2091899", "url": "https://it.wikipedia.org/wiki?curid=8339246", "title": "La dama bruna dei sonetti", "text": "La dama bruna dei sonetti (\"The Dark Lady of the Sonnets\") \u00e8 un'opera teatrale del drammaturgo irlandese George Bernard Shaw, portata al debutto a Londra nel 1910. Il drama racconta di un incontro immaginario tra Elisabetta I d'Inghilterra e William Shakespeare, in visita a palazzo in cerca della \"Dark Lady\" dei suoi sonetti, che Shaw identifica con Mary Fitton.\nTrama.\nE la sera di mezza estate sul finire del XVI secolo e la corte \u00e8 riunita al palazzo di Whitehall. Un uomo, William Shakespeare, arriva a palazzo e incontra un beefeater. Convince la guardia a lasciarlo entrare per vedere la sua fidanzata, una dama di corte che arriver\u00e0 a breve per un incontro clandestino. Il beefeater d\u00e0 risposte argute e ironiche che l'uomo si segna su un taccuino e che riclicler\u00e0 in alcune delle sue opere. Una donna ammantata arriva, ma non \u00e8 la dama che l'Uomo stava aspettando. Tuttavia, questa figura misteriosa affascina Shakespeare, anche grazie ai commenti ironici che lo scrittore prontamente si segna. Shakespeare comincia quindi a corteggiarla, ma proprio in quel momento la \"dama bruna\" arriva e coglie l'amante in flagrante mentre flirta con un'altra donna. La dama bruna esorta quindi la rivale a non fidarsi dell'uomo, dato che \u00e8 solo un attore, e proprio in quel momento l'amante oltraggiata riconosce nella donna ammantata la regina Elisabetta.\nLe regina ordina a Shakespeare di scusarsi, ma il drammaturgo rifiuta, affermando di provenire da una famiglia pi\u00f9 rispettabile della sua e che lei deve la propria posizione solo a motivi fortuiti. La dama bruna \u00e8 sconvolta dalle affermazioni di Shakespeare, ma la regina lo perdona. Il drammaturgo intanto si lamenta affermando che i suoi lavori pi\u00f9 popolari sono anche quelli peggiori, \"Come vi piace\" e \"Molto rumore per nulla\", e chiede alla regina di fondare un teatro nazionale in cui lui possa sperimentare liberamente invece di scrivere solo opere per accontentare i gusti del pubblico. La regina promette di occuparsene, ma ammette anche che l'idea non piacer\u00e0 al tesoriere di stato. Elisabetta pensa che un'idea come quella di Shakespeare non potr\u00e0 essere realizzata per almeno altri tre secoli. Poi, rimprovera il beefeater per aver lasciato entrare Shakespeare e gli ordina di buttarlo fuori.\nOrigini.\nFonti.\nIl personaggio eponimo della commedia \u00e8 la \"Dark Lady\" a cui si riferiscono i sonetti shakespeariani dal 127 al 152. La figura femminile, caratterizzata da occhi scuri e capelli corvini per differenziarsi dai canoni petrarcheschi, sembra essere l'interesse erotico e sentimentale dell'io lirico dei sonetti di Shakespeare. I sentimenti della Dama Bruna sono per\u00f2 incostanti e i sonetti implicano che la donna abbia tradito il poeta, forse con il \"fair youth\" a cui sono dedicati la maggior parte dei sonetti. Vi sono stati numerosi tentativi da parte di critici e storici di identificare la \"Dark Lady\" e il \"Fair Youth\" e una teoria diffusa all'inizio del XX secolo vedeva Mary Fitton e William Herbert, III conte di Pembroke come candidati pi\u00f9 papabili. Questa teoria fu inizialmente condivisa anche da Thomas Tyler, amico di Shaw. Shaw sembra condividere questa teoria, dato che Shakespeare si rivolge alla \"Dark Lady\" della sua commedia con il nome di Mary e la accusa di aver incontrato Pembroke la notte precedente. Mary Fitton e il conte di Pembroke ebbero infatti una relazione.\nComposizione e stampa.\nShaw scrisse la commedia durante il 1910 e la pi\u00e8ce debutt\u00f2 nel novembre dello stesso anno. Il testo fu pubblicato l'anno successivo.\nContesto storico.\nNel 1902 la London Shakespeare League fu fondata con lo scopo di creare lo Shakespeare National Theatre, un teatro per la rappresentazione delle opera di Shakespeare che avrebbe dovuto essere inaugurato nel 1916, in occasione del trecentesimo anniversario della morte del Bardo. Nel 1913 la fondazione acquist\u00f2 un lotto di terra a Bloomsbury per costruirvici il teatro, ma il progetto fu accantonato definitivamente allo scoppio della prima guerra mondiale. Shaw scrisse la commedia apposta per sostenere questa campagna.\nCommento.\nLo Shakespeare della commedia condivide le opinioni di Shaw riguardo a \"Come vi piace\" e a \"Molto rumore per nulla\". Mentre la gran parte dei critici acclama \"Molto rumore\" come una delle migliori commedie shakespeariane, Shaw non la tenne mai in alta considerazione, definendone i dialoghi \"poveri e volgari\". Allo stesso modo, Shaw ebbe modo di vedere \"Come vi piace\" in scena numerose volte durante gli anni 1890, senza trovarvi mai niente di particolarmente buono. Infatti, per Shaw, in \"Come vi piace\" il legame tra trama e personaggi non \u00e8 stretto quanto nelle altre opere di Shakespeare.\nRappresentazioni e adattamenti.\n\"La dama bruna dei sonetti\" debutt\u00f2 all'Haymarket Theatre di Londra il 24 novembre 1910. Successivamente la commedia fu riproposta pi\u00f9 volte sulle scene inglesi, soprattutto nella prima met\u00e0 del ventesimo secolo. Nuovi allestimenti furono infatti portati in scena a Birmingham (1914), all'Old Vic di Londra (1929), a Bath (1950) e Bristol (1951). Una produzione italiana fu diretta da Giancarlo Celli a Bologna verso la fine degli anni 40.\nIl compositore Philip Hagemann ha realizzato un omonimo adattamento operistico della commedia di Shaw, debuttato al Symphony Space di New York il 20 giugno 2008."}
{"id": "8339248", "revid": "1573940", "url": "https://it.wikipedia.org/wiki?curid=8339248", "title": "Cappella Theodoli (Santa Maria del Popolo)", "text": "La Cappella Theodoli o Cappella di Santa Caterina \u00abdel Calice\u00bb nella Basilica di Santa Maria del Popolo a Roma \u00e8 un importante monumento del manierismo romano. Sebbene meno conosciuto di alcune delle altre cappelle laterali della stessa chiesa, \u00e8 un'opera importante nell'opera di Giulio Mazzoni. La cappella si apre all'estremit\u00e0 del braccio sinistro del transetto accanto alla famosa Cappella Cerasi.\nStoria.\nLa costruzione della cappella coincide con il rinnovamento dell'intero edificio a met\u00e0 del XVI secolo. Il 10 dicembre 1552 il vicario generale della Congregazione lombarda concesse agli agostiniani di assegnare due cappelle vuote ai nuovi possessori: una di esse si trovava \"apud cappella Fusari vulgariter nuncupata la Madonina\" (\"dalla Cappella Foscari, comunemente chiamata la Madonnina\") ed era stato richiesto da Traiano Alicorni, un nobile milanese e apostolico protonotario.\nIl 27 giugno 1553 la cappella fu concessa ad Alicorni e dedicata nuovamente ai santi Lucia, Nazarius e Celso. La dedizione ai pi\u00f9 importanti martiri di Milano \u00e8 facilmente spiegabile dalle origini della famiglia Alicorni. Dopo la morte di Traiano Alicorni la propriet\u00e0 fu ereditata dai suoi figli, Fausto e Giovanni Battista. Quest'ultimo rinunci\u00f2 ai suoi diritti l'11 luglio 1569 a favore di suo fratello che inizi\u00f2 a costruire una tomba in memoria del padre. Presto, tuttavia, la cappella fu restituita agli Agostiniani, che la assegnarono a Girolamo Teodoli, vescovo titolare di Cadice, il 24 dicembre 1569.\nLe due famiglie erano collegate da interessi e radici comuni nella citt\u00e0 di Forl\u00ec. Il nuovo proprietario assunse lo stesso artista, Giulio Mazzoni di Piacenza, che era gi\u00e0 stato affidato dagli Alicorni, e mantenne la dedica originale della cappella con l'aggiunta dei Santi Girolamo, Caterina e Giovanni Battista.\nI lavori sulla decorazione interna erano gi\u00e0 stati avviati da Traiano Alicorni, che commission\u00f2 a Giulio Mazzoni un contratto datato 15 ottobre 1555. L'artista assunse l'incarico per la considerevole somma di 800 scudi e si impegn\u00f2 a finirlo entro due anni. Ci stava ancora lavorando dieci anni dopo. In precedenza la Cappella di Teodoli era ritenuta un'opera tardiva di Mazzoni, ma ci\u00f2 \u00e8 stato smentito dalla scoperta del contratto.\nI temi iconografici dei dipinti aiutano a differenziare le due commissioni: la volta \u00e8 stata certamente dipinta durante la propriet\u00e0 della famiglia Alicorni, tutto nelle regioni inferiori e la statua in marmo di Santa Caterina appartengono alla fase di Teodoli, mentre la pertinenza delle lunette dipende dalla loro interpretazione.\nIn origine la cappella era chiamata Santa Caterina \u00abdel Calice\u00bb o \u00abdel Cadice\u00bb per distinguerla dalla Cappella di Santa Caterina \u00abdel Portogallo\u00bb nella navata destra. Ci sono calici in stucco con nastri e vasi sui pennacchi e la statua di Santa Caterina reggeva un calice antico almeno fino al primo quarto del XVIII secolo (mancava definitivamente al momento della visita apostolica nel 1824 e successivamente sostituita da una palma di bronzo). Il simbolo del calice alludeva alla citt\u00e0 di Cadice e al vescovato - sebbene si possa notare che Girolamo Teodoli non mise mai piede in Spagna. Nel 1564 fu costretto a dimettersi perch\u00e9 la sua lunga assenza rese insostenibile la sua posizione, ma allo stesso tempo ottenne un generoso reddito annuo di 3000 scudi. Ci\u00f2 certamente lo aiut\u00f2 ad acquisire e decorare una cappella nella prestigiosa basilica di Santa Maria del Popolo qualche anno dopo.\nLa scelta di Santa Caterina come principale patrono della cappella pu\u00f2 essere in parte spiegata dal fatto che \u00e8 stata onorata come santa di famiglia tra i Teodoli. Era anche l'omonimo della madre del vescovo, Catarina Bezzi. (Anche gli altri due santi patroni erano omonimi, Girolamo per lo stesso vescovo, Giovanni Battista per suo zio, il vescovo Giovanni Ruffo Theodoli e il suo erede designato, Giovanni Teodoli. Anche come nuovi arrivati a Roma, i Teodoli \"dovevano migliorare la loro storia per competere con l'antica nobilt\u00e0 romana. [...] Mentre Santa Caterina rappresenta la saggezza cristiana informata e la forza della virt\u00f9 contro ogni eresia, cos\u00ec anche i Teodoli [...] si collegano a queste idee\", sostiene Cynthia Stollhans.\nIl completamento della Cappella di Teodoli potrebbe essere collocato intorno al 1575 perch\u00e9 Mazzoni torn\u00f2 a Piacenza l'anno successivo. La cappella fu ristrutturata dal Marchese Girolamo Theodoli circa 150 anni dopo. Il grande cartiglio in stucco sopra l'arco d'ingresso con lo stemma della famiglia Teodoli appartiene probabilmente a questa fase. I dipinti furono restaurati e aggiornati da Giacomo Triga, pittore di corte del Marchese. La ridecorazione del XVIII secolo \u00e8 probabilmente legata all'Anno Giubilare del 1725, ma l'intervento non ha modificato in modo significativo l'aspetto della cappella del XVI secolo.\nDescrizione.\nSecondo la storica dell'arte Patrizia Tosini, la statua dell'altare \u00e8 un'opera matura dell'artista e ha aperto una nuova era nella scultura manierista con i suoi tessuti solenni e morbidi, l'atteggiamento proto-classicista, la compostezza e le caratteristiche del chiaroscuro, \"ben distanti dalla rigidit\u00e0 e dall'iperbole di i suoi contemporanei \u201d. Anche l'ambientazione della statua (documentata nella sua forma attuale dalla met\u00e0 del XVII secolo) in un altare in stile toscano interamente in marmo bianco, evoca pi\u00f9 la freddezza di alcuni monumenti funerari del XIX secolo, rispetto alle strutture architettoniche colorate e fantasiose di arte romana della met\u00e0 del XVI secolo. La statua reca la firma dell'artista sul suo piedistallo: JULIUS MAZZONUS PLACENTINUS PICTOR ET SCULPTOR. Un'iscrizione pi\u00f9 evidente sulla base afferma: DIVAE CATHARINAE VIRG ET MART DICATUM (\"dedicato a Santa Caterina, vergine e martire\"). L'attributo tradizionale del santo, la \"ruota spezzata\" appare al suo fianco ma lo strumento di tortura \u00e8 appena percettibile.\nLa volta \u00e8 divisa in pannelli trapezoidali che sono separati da delicate fasce in stucco bianco e oro di vasi e candelabri. Coppie di delicati angeli in stucco poggiano sui bordi delle lunette negli angoli. I pannelli trapezoidali sono pieni di dipinti dei \"Quattro Evangelisti\" con i loro simboli e angeli tradizionali. Nel medaglione centrale appare un \"angelo con una corona di alloro\". San Matteo e San Marco sono accompagnati dai quattro Dottori della Chiesa: Papa Gregorio Magno e Sant'Ambrogio con il primo, Sant'Agostino e San Girolamo con il secondo. Secondo i critici moderni parti significative della decorazione dipinta sono state eseguite da Mazzoni, mentre altri sono contributi del suo laboratorio. La differenziazione \u00e8 stata resa pi\u00f9 difficile da una riverniciatura degli affreschi effettuata nel XVIII secolo (in particolare la figura di San Giovanni Evangelista, la lunetta corrispondente e San Luca).\nEsistono diverse interpretazioni per i dipinti nelle tre lunette. L'affresco sul lato destro raffigura senza dubbio l\"'insegnamento di San Girolamo\" in un folto gruppo di seguaci. Gli altri due sono semplicemente descritti da Tosini come \"Sybils and Prophets\", ma Cynthia Stollhans ha proposto una spiegazione pi\u00f9 complessa che tiene conto dello sfondo storico e del programma iconografico generale della cappella. Quindi la scena sopra la statua \u00e8 \"La disputa di Santa Caterina con i filosofi\", l'episodio pi\u00f9 famoso della vita della santa quando convinse 50 dei migliori filosofi e oratori pagani sulla verit\u00e0 del cristianesimo. Il dipinto la mostra in una posizione elevata con tre filosofi che leggono libri e sono immersi in una profonda conversazione. Sullo sfondo una coppia di angioletti appare come muse celesti. La scena sopra l'ingresso fu identificata da Stollhans come \"Insegnamento di Santa Caterina\". Questo mostra il santo nel mezzo di un piccolo gruppo di due angeli aiutanti, un uomo e una donna seminuda, tutti intenti nello studio di pergamene. Forse l'affresco raffigura la carceraria incarcerata che converte Porfirio, il capitano della guardia imperiale, un altro episodio ben noto della leggenda d'oro. Le lunette raffigurano sia Santa Caterina che San Girolamo in ruoli simili a insegnanti, predicatori, teologi e mecenati dell'apprendimento.\nLe due absidi laterali con medaglioni di SS. Girolamo e Giovanni Battista celebrano i due santi protettori maschili di Girolamo Theodoli. I medaglioni dipinti, decorati con nastri e festoni, sono sostenuti da coppie di angeli in stucco bianco raffigurati come giovani nudi. Con la loro leggerezza ed eleganza, queste statue sono le parti migliori della decorazione a stucco.\nVi sono due grandi dipinti della \"Vergine dell'Annunciazione\" e l\"'Angelo dell'Annunziata\" sulle pareti laterali: il primo \u00e8 stato ridipinto da zero da Giacomo Triga all'inizio del XVIII secolo, mentre il secondo \u00e8 stato ritoccato e ha mantenuto il suo stile tipicamente manierista. Sopra di loro due pannelli pi\u00f9 piccoli raffigurano \"Dio Padre tra gli angeli\" e la \"Colomba dello Spirito Santo tra gli angeli\".\nUn elemento della decorazione \u00e8 un po' enigmatico: la presenza di due statue in gesso dei Santi Pietro e Paolo, che sono forse le opere di uno degli assistenti di Mazzoni. La loro qualit\u00e0 artistica \u00e8 visibilmente inferiore alle altre statue in stucco. Le due sculture non hanno alcuna rilevanza iconografica per la dedicazione della cappella e potrebbero essere giustificate alla luce della cappella Cerasi adiacente, che in precedenza era dedicata ai patroni di Roma.\nL'ingresso della cappella \u00e8 chiuso da una ringhiera in ferro battuto. L'arco d'ingresso \u00e8 molto pi\u00f9 basso dell'arco corrispondente del transetto e la sua superficie esterna \u00e8 decorata dagli stemmi a stucco della nobile famiglia Teodoli. L'intradosso dell'arco \u00e8 diviso in pannelli e fasce rettangolari con ornamenti floreali e foliati a stucco su sfondo rosso o verde. L'intradosso dell'arco sopra la nicchia poco profonda dell'altare \u00e8 decorato in modo simile."}
{"id": "8339249", "revid": "767487", "url": "https://it.wikipedia.org/wiki?curid=8339249", "title": "Ratna Asmara", "text": "Inizialmente attiva nel teatro, nel 1940 recit\u00f2 nel film sentimentale \"Kartinah\", diretto dal suo primo marito Andjar.\nDopo essere apparsa in diversi altri lungometraggi, debutt\u00f2 dietro la macchina da presa nel 1950, realizzando \"Sedap Malam\", divenendo la prima regista donna nella storia indonesiana. Sebbene il suo lavoro fosse stato generalmente ignorato, in seguito le sue colleghe seppero guadagnarsi un grande successo di critica."}
{"id": "8339252", "revid": "833352", "url": "https://it.wikipedia.org/wiki?curid=8339252", "title": "Ernst Deger", "text": "Biografia.\nErnst Deger frequent\u00f2 l'Accademia d'arte di Berlino dal 1828 e si trasfer\u00ec all'Accademia d'arte di D\u00fcsseldorf nel 1829, dove studi\u00f2 con Wilhelm von Schadow.\nNel 1836/1837, a nome del Kunstverein per la Renania e la Vestfalia, cre\u00f2 una pala d'altare per la chiesa di Sant'Andrea (D\u00fcsseldorf), che mostra Maria come \"Regina del cielo\".\nLa sua interpretazione di Maria Regina del cielo, che tiene in braccio il bambino Ges\u00f9, incontr\u00f2 esattamente il gusto religioso del suo tempo. In questo quadro Ges\u00f9 non \u00e8 rappresentato come un neonato, ma piuttosto come un bambino di circa due o tre anni, che allarga le braccia e guarda verso lo spettatore. La postura delle braccia e del corpo di Ges\u00f9 formano una croce, prefigurazione della futura morte di Cristo. La Pala d'altare di Deger divenne presto una delle immagini religiose pi\u00f9 popolari della scuola di pittura di D\u00fcsseldorf.\nIllustr\u00f2 numerosi libri di preghiera cattolici, ed effettu\u00f2 molte decorazioni murali di grande formato.\nNel 1837 and\u00f2 in Italia con Karl M\u00fcller, Andreas M\u00fcller e Franz Ittenbach per studiare gli affreschi degli antichi maestri a Firenze e a Roma. Overbeck, leader dei preraffaelliti tedeschi e capo della \"Scuola dei Nazareni\", diede consigli e incoraggiamento a questi giovani artisti, e Deger apprese molto dal contatto con questo insegnante. Nel 1842 torn\u00f2 in Germania. Dopo il suo ritorno, esegu\u00ec gli affreschi della storia di Cristo nella Chiesa di Sant'Apollinare vicino a Remagen, sempre insieme a Ittenbach e ai fratelli M\u00fcller, per conto del conte Franz Egon von F\u00fcrstenberg-Stammheim. Gli affreschi di questa chiesa sono considerati una delle opere monumentali pi\u00f9 importanti della scuola di D\u00fcsseldorf.\nDal 1853 al 1857 Federico Guglielmo IV gli commission\u00f2 la realizzazione di murali dogmatici religiosi nella cappella del castello di Stolzenfels. Fu assistito da Peter Joseph Molitor in questo lavoro, che \u00e8 considerato la sua opera magna.\nSingole opere nella cappella del castello di Stolzenfels.\nNel 1869 ricevette una cattedra di pittura di storia religiosa presso l'Accademia d'arte di D\u00fcsseldorf, dove aveva lavorato come insegnante sin dal 1860. Tra i suoi allievi si annoverano Franz Paul Massau e Friedrich Stummel.\nLa critica d'arte contemporanea ha valutato la nobile semplicit\u00e0, la composizione arguta, l'intimit\u00e0 e l'interiorit\u00e0 delle sue opere, nate dalla sua profonda piet\u00e0 religiosa."}
{"id": "8339256", "revid": "110892061", "url": "https://it.wikipedia.org/wiki?curid=8339256", "title": "Santuario della Divina Misericordia (Pescara)", "text": ""}
{"id": "8339261", "revid": "110892099", "url": "https://it.wikipedia.org/wiki?curid=8339261", "title": "Rodolfo De Molisio", "text": ""}
{"id": "8339270", "revid": "28057", "url": "https://it.wikipedia.org/wiki?curid=8339270", "title": "Cappella Theodoli", "text": ""}
{"id": "8339274", "revid": "767487", "url": "https://it.wikipedia.org/wiki?curid=8339274", "title": "Five Minutes to Live", "text": "Five Minutes to Live \u00e8 un film del 1961, diretto da Bill Karn, con Johnny Cash. In una riedizione del 1966 per la American International Pictures il film \u00e8 stato intitolato \"Door-to-Door Maniac\". \"Five Minutes to Live\" \u00e8 uno dei due ruoli per il grande schermo che Cash ha rivestito nella sua carriera (l'altro \u00e8 \"Quattro tocchi di campana\" del 1971); il cantautore ha preso parte a diversi film televisivi ed ha effettuato doppiaggi. Jan de Bont nel 2013 ha realizzato un remake del film. \nTrama.\nIl gangster Frank Dorella assolda il suo collega Johnny Cabot, malvivente ed omicida, per una rapina alla banca. Il piano \u00e8 semplice: John, introdottosi a casa dei Wilson, avrebbe preso in ostaggio Nancy, la moglie del bancario Ken Wilson, mentre Frank si sarebbe presentato alla banca intimando a Ken di consegnargli una grossa somma di denaro entro cinque minuti, allo scadere dei quali, come Frank aveva riferito al bancario, in mancanza di una comunicazione telefonica da parte di Frank, il suo complice John avrebbe ucciso Nancy.\nJohnny Cabot, come da copione, irrompe da Nancy, e, per tenere a bada l'ostaggio, alterna esecuzioni di musica country con la sua chitarra ad insensati vandalismi ed intimidazioni sessuali. I cinque minuti, pure prorogati, stanno per scadere: Frank, infatti, grazie all'intervento di alcuni dipendenti della banca, \u00e8 stato arrestato, e non pu\u00f2 telefonare a casa di Nancy. Johnny alza il cane del suo revolver verso la tempia di Nancy, deciso a portare a termine la sua missione secondo le regole di ingaggio (per quanto rimanga dubbio il vantaggio dei rapinatori nell'uccidere la donna, dal momento che la rapina era fallita).\nMa il telefono dei Wilson rimane occupato, proprio allo scadere del tempo pattuito, per una chiamata occasionale di una tale Priscilla, del circolo femminile di cui anche Nancy faceva parte. Johnny, dopo che Nancy ha riattaccato il telefono, le concede allora ancora un minuto prima di venir uccisa. In questo minuto torna a casa da scuola, per il pranzo, Bobby, il figlio di Ken e Nancy Wilson, e giunge anche la polizia. Johnny fugge portando con s\u00e9 il piccolo Bobby, che, nella sparatoria che segue, appare essere colpito a morte.\nJohnny Cabot, altrimenti spietato omicida, ha difficolt\u00e0 a vedere dei bambini coinvolti nelle malefatte criminali, esita, e ci\u00f2 consente alla polizia, di fronte alla sua resistenza armata, di abbatterlo. Nancy esce di casa disperata per la perdita del figlio. Ma Bobby \u00e8 vivo e vegeto: aveva solo fatto finta di morire, cos\u00ec come aveva visto fare in TV. \nColonna sonora.\nNel film Johnny Cash interpreta la canzone \"Five Minutes To Live\"; Merle Travis esegue un assolo di chitarra. "}
{"id": "8339276", "revid": "768068", "url": "https://it.wikipedia.org/wiki?curid=8339276", "title": "Childe Harold's Pilgrimage", "text": ""}
{"id": "8339277", "revid": "767487", "url": "https://it.wikipedia.org/wiki?curid=8339277", "title": "Astaman", "text": "Attivo dagli anni dieci fino alla met\u00e0 degli settanta, fu il primo attore dell'influente compagnia teatrale Dardanella e, dopo essere entrato nell'industria cinematografica nel 1940 con \"Kartinah\" di Andjar Asmara (anche lui ex-membro del Dardanella), recit\u00f2 in 43 film. Dopo essere apparsa in diversi altri lungometraggi, debutt\u00f2 dietro la macchina da presa nel 1950, realizzando \"Sedap Malam\", divenendo la prima regista donna nella storia indonesiana. Sebbene il suo lavoro fosse stato generalmente ignorato, in seguito le sue colleghe seppero guadagnarsi un grande successo di critica."}
{"id": "8339278", "revid": "110892360", "url": "https://it.wikipedia.org/wiki?curid=8339278", "title": "Domenico Michelesi", "text": ""}
{"id": "8339289", "revid": "1123126", "url": "https://it.wikipedia.org/wiki?curid=8339289", "title": "Gonzalo de Villa y V\u00e1squez", "text": "Biografia.\nGonzalo de Villa y V\u00e1squez \u00e8 nato a Madrid il 28 aprile 1954. \u00c8 il figlio di Gonzalo de Villa Santa Fe, un attivista di spicco per i diritti dei guatemaltechi, e di Mar\u00eda Teresa V\u00e1squez de Villa, morta nel massacro dell'ambasciata spagnola in Guatemala nel gennaio del 1980. Quel giorno un gruppo di contadini indigeni del Comitato per l'unit\u00e0 contadina occup\u00f2 la sede diplomatica e la successiva irruzione della polizia provoc\u00f2 un incendio che distrusse l'edificio e caus\u00f2 la morte di 36 persone.\nFormazione e ministero sacerdotale.\nNel 1974 \u00e8 entrato nel noviziato della Compagnia di Ges\u00f9 nella Repubblica Dominicana. Ha studiato filosofia presso il Libero istituto di filosofia in Messico dove si \u00e8 laureato in discipline umanistiche. Ha ottenuto la specializzazione in filosofia presso l'Universit\u00e0 Autonoma del Nicaragua. Ha compiuto gli studi di teologia presso l'Istituto di teologia per religiosi di Caracas. Ha proseguito gli studi in Canada dove ha ottenuto un master pensiero sociale e politico e un diploma di studi latino-americani.\nIl 13 agosto 1983 \u00e8 stato ordinato presbitero a Panama da monsignor Marcos Gregorio McGrath, arcivescovo metropolita di Panama. In seguito \u00e8 stato professore di filosofia all'Universit\u00e0 del Centro America a Managua, professore di religione del Collegio \"Sant'Ignazio\" di Caracas, professore di filosofia e scienze politiche presso l'Universit\u00e0 Rafael Land\u00edvar in Guatemala, professore di filosofia nel seminario maggiore nazionale, vice-decano e e poi decano della Facolt\u00e0 di scienze politiche dell'Universit\u00e0 Rafael Land\u00edvar, delegato del superiore provinciale del suo ordine per l'America Centrale, parroco della parrocchia di Sant'Antonio di Citt\u00e0 del Guatemala, superiore di alcune case del suo ordine in Guatemala e rettore dell'Universit\u00e0 Rafael Land\u00edvar e superiore della comunit\u00e0 di San Borja di Citt\u00e0 del Guatemala. Il 6 febbraio 1993 ha emesso la professione solenne.\nMinistero episcopale.\nIl 9 luglio 2004 papa Giovanni Paolo II lo ha nominato vescovo ausiliare di Santiago di Guatemala e titolare di Rotaria. Ha ricevuto l'ordinazione episcopale il 25 settembre successivo dal cardinale Rodolfo Quezada Toru\u00f1o, arcivescovo metropolita di Santiago di Guatemala, co-consacranti l'arcivescovo Bruno Musar\u00f2, nunzio apostolico in Guatemala, e il vescovo di Suchitep\u00e9quez-Retalhuleu Pablo Vizcaino Prado.\nIl 28 luglio 2007 papa Benedetto XVI lo ha nominato vescovo di Solol\u00e1-Chimaltenango. Ha preso possesso della diocesi il 22 settembre successivo.\nNel marzo del 2008 e nel maggio del 2017 ha compiuto la visita \"ad limina\".\nDal 2 ottobre 2010 al 14 luglio 2011 \u00e8 stato anche amministratore apostolico di Los Altos, Quetzaltenango-Totonicap\u00e1n.\nIl 9 luglio 2020 papa Francesco lo ha promosso arcivescovo metropolita di Santiago di Guatemala.\nDal 20 gennaio 2017 \u00e8 presidente della Conferenza episcopale del Guatemala.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8339291", "revid": "1345932", "url": "https://it.wikipedia.org/wiki?curid=8339291", "title": "Johann von Schraudolph", "text": "Biografia.\nAnche suo fratello Matthias e suo figlio Claudius furono pittori.\nCome allievo e assistente di Heinrich Maria von Hess, dipinse cinque scene della vita di San Bonifacio nell'Abbazia di Monaco.\nSchraudolph dipinse anche diversi quadri devozionali, alcuni di essi divennero molto popolari, tra questi: la Vergine con Ges\u00f9 Bambino, Sant'Agnese, Ges\u00f9 e i bambini.\nSu raccomandazione di Hess ricevette un'importante commissione dal re Ludovico I di Baviera: realizzare gli affreschi del Duomo di Spira. Anche se era gi\u00e0 stato una volta in Italia e aveva fatto numerose copie dei maestri antichi, ritenne comunque necessario fare un nuovo viaggio a Roma, vista l'importanza del lavoro che gli era stato affidato. \nDurante la realizzazione dei lavori nella cattedrale, negli anni compresi fra il 1846 e il 1853, Schraudolph mantenne sempre in stretta subordinazione il gruppo dei suoi assistenti (suo fratello Claudius, Hellweger, Mayer e altri) conservando per s\u00e9 la progettazione di tutte le composizioni principali: la cupola, i tre cori e la maggior parte degli affresci per la navata, disegnando i cartoni pi\u00f9 importanti e dipingendo lui stesso le scene pi\u00f9 difficili.\nLa \"realizzazione del piano divino di salvezza\" \u00e8 la chiave per interpretare tutti gli affreschi con particolare riferimento alla vita della Beata Vergine e a quella degli altri santi patroni della cattedrale: il diacono Stefano, Papa Stefano I e San Bernardo.\nDopo il completamento di questa importante opera, Schraudolph ottenne il favore del re, che spesso si recava nel suo studio per ammirare numerosi dipinti ad olio da lui prodotti, e talvolta li acquistava per s\u00e9 o per la Pinacoteca Antica di Monaco di Baviera."}
{"id": "8339314", "revid": "88740", "url": "https://it.wikipedia.org/wiki?curid=8339314", "title": "Pietre d'inciampo in Campania", "text": "La lista delle pietre d'inciampo in Campania contiene l'elenco delle pietre d'inciampo (in tedesco \"Stolpersteine\") poste in Campania. Esse commemorano le vittime campane della persecuzione del regime nazista nell'ambito di un'iniziativa dell'artista tedesco Gunter Demnig estesa a tutta l'Europa. Le prime pietre d'inciampo in questa regione sono state collocate a Napoli il 7 gennaio 2020.\nCitt\u00e0 metropolitana di Napoli.\nNapoli.\nNapoli accoglie ufficialmente 9 pietre d'inciampo, le quali sono state collocate il 7 gennaio 2020."}
{"id": "8339318", "revid": "1114711", "url": "https://it.wikipedia.org/wiki?curid=8339318", "title": "Pavel Ilyashenko", "text": "Biografia.\nHa rappresentato la ai Giochi olimpici estivi di e di ,classificandosi rispettivamente al 29\u00ba ed al 35\u00ba posto nella gara maschile."}
{"id": "8339319", "revid": "889336", "url": "https://it.wikipedia.org/wiki?curid=8339319", "title": "Stormsvlei", "text": "Stormsvlei \u00e8 una localit\u00e0 abitata sudafricana situata nella municipalit\u00e0 distrettuale di Overberg nella provincia del Capo Occidentale. Il nome, in lingua afrikaans, significherebbe \"acquitrino temporalesco\".\nGeografia fisica.\nStormsvlei \u00e8 situata sulla sponda destra del fiume Sonderend a circa 17 chilometri a sud di Bonnievale e 50 a nord di Bredasdorp."}
{"id": "8339326", "revid": "149485", "url": "https://it.wikipedia.org/wiki?curid=8339326", "title": "Pavel Iliashenko", "text": ""}
{"id": "8339333", "revid": "1543377", "url": "https://it.wikipedia.org/wiki?curid=8339333", "title": "Lega Regionalista", "text": "La Lega Regionalista fu un partito politico catalano conservatore e catalanista, nato dalla fusione dell'Unione Regionalista con il Centro nazionale catalano il 25 aprile 1901. Grazie al trionfo della candidatura dei \"quattro presidenti\" (Sebasti\u00e0 Torres, Albert Rusi\u00f1ol e Prats, Bartomeu Robert e Yarz\u00e1bal e Llu\u00eds Dom\u00e8nech i Montaner), il nuovo partito si consolid\u00f2 e accolse anche la Lega di Catalogna. Il suo primo segretario fu Ferran Agull\u00f3 i Vidal. \nIl programma della Lega era monarchico e conservatore. Nel suo statuto sanciva la finalit\u00e0 di lottare per l'autonomia catalana all'interno della Spagna. Il suo organo era il giornale \"La Voce di Catalogna\" (1899-1936), cui si affianc\u00f2 con la rivista satirica \"Cu-cut! ,\" tra il 1902 e il 1912. \nCreazione della Lega Regionalista (1898-1901).\nL'evento chiave che caus\u00f2 la creazione della Lega regionalista fu il disastro del '98 . La sconfitta spagnola e la perdita di gran parte delle province d'oltremare scossero il regime della Restaurazione e favor\u00ec la presa del potere della fazione \"rigenerazionista\" del Partito Conservatore, guidata da Francisco Silvela. Allo stesso tempo, il generale Camilo Garc\u00eda de Polavieja (che sarebbe stato ministro di guerra nel 1899) riusc\u00ec ad attirare al \"rigenerazionismo\" alcuni settori della borghesia catalana con la promessa di decentralizzare lo stato. Questi crearono nel 1898 il Consiglio Regionale di Adesione al Programma del Generale Polavieja. \nTuttavia, questa consonanza tra il governo centrale e la borghesia catalana non dur\u00f2 molto. Nel 1899, la legge sul bilancio fu approvata dal ministro delle finanze, Raimundo Fern\u00e1ndez Villaverde, che prevedeva un aumento delle tasse per la borghesia, al fine di attuare le riforme del regime. \nQuesto aumento delle tasse fu percepito come un attacco alla Catalogna e port\u00f2 alla creazione di due nuovi gruppi catalanisti: il Centro Nazionale Catalano e l'Unione Regionalista. Il primo includeva fondamentalmente giovani con vocazione politica, come Enric Prat de la Riba o Francesc Camb\u00f3, mentre il secondo era composto da politici pi\u00f9 anziani, esponenti della borghesia industriale e con una notevole influenza tra i commercianti. \nL'altra conseguenza fu la \"chiusura delle casse.\" Dal 20 ottobre 1899 e nei mesi seguenti molti proprietari di industrie e negozi di Barcellona e alcune citt\u00e0 limitrofe si rifiutarono di pagare le tasse al governo Silvela per protesta. \nNel 1900 il Centro Nazionale Catalano e l'Unione Regionalista iniziarono una stretta collaborazione. L'anno successivo i due gruppi si unirono per creare il primo partito politico catalano: la Lega Regionalista, il 25 aprile 1901, considerata il primo partito spagnolo moderno. Col tempo, si unirono anche alcuni politici che avevano militato nei partiti dinastici. \nLa Lega Regionalista era un partito catalanista, conservatore e monarchico, inquadrato nel liberalismo. I suoi obiettivi politici erano ottenere l'autonomia della Catalogna (regionalismo) e modernizzare quest'ultima. La sua base elettorale fu sostanzialmente composta dalla borghesia catalana (sia in citt\u00e0 che in campagna). Godeva anche del sostegno di alcuni elementi della Chiesa e, per estensione, di una parte dei fedeli. \nPoche settimane dopo la sua fondazione, la Lega si candid\u00f2 alle le elezioni generali del 19 maggio: il neonato partito politico ottenne una vittoria inaspettata a Barcellona rompendo per la prima volta il bipolarismo dei partiti dinastici (liberali e conservatori), ottenendo 6 membri alle Corti Generali. \nPrimi successi.\nIl successo delle elezioni del 1901 non si ripet\u00e9 in quelle del 1903 e ci\u00f2 port\u00f2 a una grave crisi, stimolata anche dal Partito repubblicano radicale creato da Alejandro Lerroux. Nel 1904, l'ala liberale della Lega, formata da Jaume Carner i Romeu, Dom\u00e8nech i Montaner e Joaquim Lluh\u00ed i Rissech, si separ\u00f2 dal partito, in disaccordo con la decisione del Prat de la Riba i Camb\u00f3 di accogliere con un discorso di benvenuto il re Alfonso XIII in visita nell'aprile 1904. In questo modo, la Lega divenne un partito essenzialmente di destra favorito dal declino dei partiti monarchici in Catalogna, e offr\u00ec ai settori conservatori un'ideologia accettabile e un programma di mobilitazione come unica alternativa efficace ai partiti repubblicani. Nelle elezioni per il rinnovo del Consiglio comunale di Barcellona nel novembre 1905, la Lega ottenne una clamorosa vittoria, che fu celebrata con il cosiddetto Banchetto della Vittoria, fatto che provoc\u00f2 \"l'affaire Cu-cut!\" e la conseguente promulgazione della Legge sulle Giurisdizioni da parte del governo di Segismundo Moret. \nAl fine di dimostrare la forza elettorale del catalanismo contro la Legge delle Giurisdizioni, i politici regionalisti caldeggiarono l'unit\u00e0 di tutti i partiti catalani (eccetto quello di Lerroux) nella coalizione \"Solidariet\u00e0 Catalana;\" a capo di questo \"rassemblement\" vi era \"de facto\" la Lega, in quanto di gran lunga il partito pi\u00f9 organizzato. Il trionfo delle elezioni del 1907 fu spettacolare, ma presto divennero evidenti le differenze tra la Lega e altri partiti di sinistra: la rottura della coalizione avvenne in concomitanza delle elezioni municipali nel maggio del 1909 e specialmente dello scoppio della Settimana Tragica (luglio 1909), davanti al quale le correnti di sinistra e di destra della Solidariet\u00e0 adottarono atteggiamenti divergenti. La Lega rimase al governo di Antoni Maura, pur continuando a sostenere il mantenimento della Solidariet\u00e0 nelle elezioni dell'ottobre 1909. La Lega perse forza a Barcellona, ma tenne in altri distretti; nelle elezioni del 1910 la Lega non fu in grado di raggiungere un accordo con l'Unione Nazionalista Repubblicana Federale e ci\u00f2 port\u00f2 alla morte definitiva della Solidariet\u00e0 Catalana. \nTuttavia, la Lega ottenne nuovi successi alle elezioni del 1911 e del 1913, quando il presidente del governo spagnolo Eduardo Dato eman\u00f2 un decreto che autorizzava la creazione di confederazioni e associazioni di consigli provinciali, fatto che consolid\u00f2 il prestigio della Lega e le confer\u00ec la leadership effettiva della politica catalana. Quando fu costituita la Mancomunitat de Catalunya, il regionalista Enric Prat de la Riba ne fu eletto all'unanimit\u00e0 presidente. Lo scoppio della prima guerra mondiale, rispetto alla quale la Lega sostenne la neutralit\u00e0 spagnola, con la prosperit\u00e0 economica che comport\u00f2 nei primi anni per la borghesia catalana, rafforz\u00f2 ulteriormente la sua posizione dominante nella politica catalana. Con la caduta del governo Dato (dicembre 1915) e l'ascesa dei liberali, il nuovo ministro dell'interno, Santiago Alba, cerc\u00f2 di indebolire il potere della Lega. Dal canto suo, un mese prima, Prat de la Riba aveva scritto il manifesto P\"er la Catalogna e la Grande Spagna\", firmato dai membri della Lega, che annunciava la nuova politica del partito: la conquista dell'ideale paniberico basato sulla federazione dei popoli peninsulari. \nPartecipazione al governo spagnolo.\nLa crisi della monarchia spinse la Lega a promuovere un'Assemblea parlamentare nel 1917, ma sotto l'impulso Francesc Camb\u00f3 abbandon\u00f2 il progetto e fin\u00ec per accettare di partecipare alla governabilit\u00e0 spagnola, nel novembre 1917. Ramon de Abadal i Calder\u00f3, nuovo presidente della Lega, spinse per estendere l'ideologia federale per il resto della Spagna ed ebbe un certo esito nel Paese Valenzano, in Galizia, nei Paesi Baschi e nelle Isole Baleari; con Joan Ventosa i Calvell, Pere Rahola e Francesc Camb\u00f3 organizz\u00f2 incontri e conferenze per predicare il regionalismo e ottenere supporto per la politica della Lega. Tuttavia, i risultati delle elezioni del 1918 mostrarono scarso sostegno al di fuori della Catalogna e una nuova crisi di governo tra Santiago Alba e Camb\u00f3, allora Ministro dello Sviluppo, caus\u00f2 un allontanamento della Lega dal potere e un ritorno all'opposizione, da dove collabor\u00f2 con movimento a favore del progetto di statuto di autonomia della Catalogna del novembre 1918. Tre uomini della Lega fecero parte della commissione che scrisse un progetto di statuto: quando esso fu consegnato al governo, la cosa fu presa a pretesto per una nuova crisi. \nFrancesc Camb\u00f3 cerc\u00f2 di tenere la Lega lontana dalla lotta tra la sinistra catalana e la monarchia con la frase \"Monarchia?\" \"Repubblica?\" \"Catalogna!\", ma le rivolte operaie culminate nello sciopero della Canadese (febbraio-marzo 1919) e nella nascita dell'Unione Monarchica Nazionale, fondata e presieduta da Alfons Sala i Argem\u00ed, lo misero in una posizione piuttosto difficile. Nonostante la crisi industriale degli anni '20, la Lega vinse ancora le elezioni del 1920, 1921 e 1922. Dopo il disastro della Battaglia di Annual del 1921, Francesc Camb\u00f3 fu nominato Ministro delle Finanze di un nuovo governo. Ci\u00f2, tuttavia, caus\u00f2 la scissione del settore pi\u00f9 nazionalista della Lega nel giugno 1922, che costitu\u00ec l'Azione catalana, la quale ottenne molti voti alle elezioni provinciali del giugno 1923. \nQuesto caus\u00f2 presso la Lega una certa simpatia per il colpo di stato di Primo de Rivera del 13 settembre 1923, poich\u00e9 in esso videro una opportunit\u00e0 di liquidare le politiche avviate da Antonio C\u00e1novas del Castillo e una garanzia contro il problema operaio. Ma quando Primo de Rivera mostr\u00f2 le sue reali intenzioni catalanofobiche e centralizzatrici, cercarono inutilmente di protestare presso Alfonso XIII; la Lega fu illegalizzata, le sue sedi chiuse e il giornale La Voce di Catalogna sottoposto a censura preventiva.\nPerdita di egemonia in Catalogna.\nLa caduta della dittatura di Primo de Rivera nel gennaio 1930 permise il ritorno del partito sulla scena politica, ma la malattia di Francesc Camb\u00f3 da un lato e il carisma di Francesc Maci\u00e0 dall'altro ne ridussero la popolarit\u00e0. Il partito fu ristrutturato e la sua strategia fu rinnovata, concentrandosi sulle tesi che Camb\u00f3 aveva esposto nel libro \"Per la Concordia\" (1930; scritto nel 1927). Partecip\u00f2, attraverso Joan Ventosa i Cavell (Finanze) all'ultimo governo della monarchia. Ma i risultati delle elezioni del 12 aprile 1931, che sancirono la vittoria della Sinistra Repubblicana di Catalogna, la fuga del Re e la proclamazione della Repubblica costrinsero la Lega a cambiare tattica. Ramon d'Abadal i Calder\u00f3 offr\u00ec il suo sostegno a Francesc Maci\u00e0 nella lotta per l'autonomia catalana e accett\u00f2 la fine del regime monarchico. \nLa Lega fece in campagna a favore dello Statuto nel plebiscito dell'agosto 1931 e approfitt\u00f2 del crollo di Alejandro Lerroux e delle divisioni all'interno di Azione Catalana per migliorare le posizioni elettorali, raggruppando i settori conservatori catalani. Nel 1933 cambi\u00f2 nome in Lega Catalana. "}
{"id": "8339349", "revid": "767487", "url": "https://it.wikipedia.org/wiki?curid=8339349", "title": "Thomas Daniel", "text": "Biografia.\nHa rappresentato la ai Giochi olimpici estivi di , dove ha concluso al sesto posto nell'individuale."}
{"id": "8339350", "revid": "1480390", "url": "https://it.wikipedia.org/wiki?curid=8339350", "title": "Cape Fold Belt", "text": ""}
{"id": "8339353", "revid": "729019", "url": "https://it.wikipedia.org/wiki?curid=8339353", "title": "Legione romana dell'et\u00e0 regia", "text": "Per tutta l'et\u00e0 regia di Roma l'esercito romano fu costituito da un'unica legione, tanto da identificarsi con quest'ultima e viceversa. Fu solo in seguito, con l'avvento della Repubblica e del doppio comando consolare, che l'esercito necessariamente si sdoppi\u00f2, risultando composto da due legioni. Per la verit\u00e0 sembra che ci\u00f2 sia avvenuto anche in precedenza, al tempo della riforma serviana, quando alla legione di \"iuniores\" ne venne affiancata un'altra di \"seniores\". In quest'ultimo caso, per\u00f2, si trattava solo di una seconda legione potenzialmente arruolabile, che mai nella realt\u00e0 si verific\u00f2.\nStruttura.\nRomolo: le origini (VIII-VI secolo a.C.).\nSecondo la tradizione fu Romolo a creare, durante la Prima epoca regia, la legione romana sull'esempio della falange greca. Questa era formata da fanti (\"pedites\") e 300 cavalieri (\"equites\"), scelti tra la popolazione.\nFanti e cavalieri erano arruolati tra le tre trib\u00f9 romane ( fanti e 100 cavalieri ciascuna) che formavano la primitiva popolazione di Roma: i \"Tities\", i \"Ramnes\" e i \"Luceres\". In epoca regia era formata da cittadini compresi tra i 17 e i 46 anni, in grado di potersi permettere il costo dell'armamento.\nSi dice anche che Romolo, quando la citt\u00e0 di Roma si ingrand\u00ec e i Romani si unirono ai Sabini, abbia deciso di raddoppiare il numero dei suoi armati in: fanti e 600 cavalieri.\nLa riforma di Servio Tullio (VI secolo a.C.).\nCirca nel 570 a.C. fu eseguita, secondo la tradizione da Servio Tullio, sesto re di Roma, una riforma timocratica che divise tutta la popolazione romana in cinque classi in base al censo (secondo altre fonti 6 classi), ognuna delle quali divisa a sua volta in tre categorie:\"seniores\" (maggiori di 46 anni: \"anziani\"), \"iuniores\" (tra 17 e 46 anni, ovvero i pi\u00f9 adatti a combattere: \"giovani\") e \"pueri\" (di et\u00e0 inferiore ai 17 anni: \"ragazzi\"); se la prima classe, la pi\u00f9 facoltosa, poteva permettersi l'equipaggiamento da legionario (il costo del tributo per gli armamenti veniva stabilito in base al censo), quelle inferiori avevano armamenti via via pi\u00f9 leggeri. L'esercito serviano era formato da 193 centurie\nAl di sotto di un reddito di assi si era dispensati dall'assolvere agli obblighi militari. I membri di questa sesta classe erano chiamati \"proletarii, poich\u00e9\" \"destinati a far prole\" o \"capite censi\", tranne nel caso in cui non vi fossero particolari pericoli per la citt\u00e0 di Roma. In quest'ultimo caso, venivano armati a spese dello Stato, servendo in formazioni speciali estranee all'ordinamento legionario.\nServio Tullio oltre a creare una nuova \"legione\", mise da parte le curie.\nUnit\u00e0 complementari.\nCavalleria.\nFu Romolo a creare un primo contingente militare di 300 cavalieri, dove ciascun squadrone di cavalleria (100 per ciascuna trib\u00f9) era alle dipendenze di un \"tribunus celerum\". Quando in seguito la citt\u00e0 di Roma si ingrand\u00ec e i Romani si unirono ai Sabini, Romolo decise di raddoppiare il numero dei suoi armati, compresi i cavalieri, che furono cos\u00ec portati a 600. E da ultimo, sempre Romolo costitu\u00ec una guardia personale di trecento cavalieri chiamata \"Celeres\", in seguito eliminata da Numa Pompilio.\nTarquinio Prisco (VII secolo a.C.- prima met\u00e0 del VI secolo a.C.), quinto re di Roma, riordin\u00f2 l'ordine equestre, tornando a raddoppiare il numero dei cavalieri e aggiungendo tre nuove centurie (oltre a quelle costituite dalle trib\u00f9 dei \"Ramnes\", \"Tities\" e \"Luceres\"), a cui fu dato l'appellativo di \"posteriores\" o \"sex suffragia\". Ci\u00f2 port\u00f2 nuovamente gli \"equites\" al numero di 600.\nCon la riforma serviana, anche i cavalieri (oltre alla prima classe) dovevano disporre di un reddito di pi\u00f9 di assi.\nPer l'acquisto dei cavalli l'erario stabil\u00ec, inoltre, lo stanziamento annuo di assi a centuria, mentre sanc\u00ec che fossero le donne non sposate a pagarne il mantenimento degli stessi con assi annui a centuria. Tale costo fu pi\u00f9 tardi trasferito alle classi pi\u00f9 ricche.\nInoltre, Servio Tullio aggiunse alle 6 centurie di \"equites\" stanziate dal predecessore altre dodici centurie, per un totale di diciotto centurie di \"equites\".\nGenio militare.\nSi sa che in seguito alla riforma militare di Servio Tullio, la prima classe disponeva di due centurie aggiuntive di fabbri, armaioli, falegnami e operai, che avevano il compito di costruire e trasportare le prime e rudimentali macchine da guerra romane (secondo altre fonti erano, invece, schierate insieme alla seconda classe).\nCenturie di \"Accensi\".\nSempre a seguito della riforma serviana, vengono inquadrate nella classe due centurie di suonatori di tromba (\"tubicines\") e suonatori di corno (\"cornicines\"). Questo squadrone era formato da \"accensi\", vale a dire coloro che avevano il compito di esortare l'esercito alla battaglia.\nSecondo altre fonti le due centurie di suonatori appartenevano alla classe.\nGerarchia interna.\nLa massa di cittadini romani arruolabile, era formata da uomini, che avevano un'et\u00e0 compresa tra i 17 e i 46 anni (\"iuniores\"), in grado di potersi permettere il costo dell'armamento. A questi, in seguito alla riforma serviana, vennero aggiunti tutti gli uomini di et\u00e0 superiore ai 46 anni (i cosiddetti \"seniores\"), anch'essi in grado di potersi permettere l'armamento, i quali vennero per\u00f2 raramente impiegati, costituendo di fatto una riserva strategica. Erano, infatti, utilizzati in caso di estrema necessit\u00e0, quando la citt\u00e0 di Roma era minacciata da forze nemiche.\nIl \"Rex\" era il comandante supremo dell'esercito romano, a cui spettava il compito di scioglierlo al termine della campagna militare dell'anno. A lui erano subordinati tre \"tribuni militum\", ciascuno dei quali posto a capo di una delle tre trib\u00f9 o file di fanti; gli squadroni di cavalleria erano invece sottoposti al comando di \"tribuni celerum\".\nCon la riforma serviana, vi fu un'importante novit\u00e0: coloro i quali si erano distinti in battaglia diventavano centurioni.\nDisposizione tattica.\nFanteria.\nLa legione si disponeva su tre file, nella tipica formazione a falange, con la cavalleria ai lati, chiamate \"alae\". Vi era la consuetudine di lanciare un potente grido di guerra per intimorire l'avversario, prima dello scontro, come del resto in tutto il mondo antico. A ci\u00f2 si aggiunga il fatto che spesso, sempre per scoraggiare il nemico, venivano battute le aste o le spade contro gli scudi, generando un grande fragore.\nIl combattimento, in verit\u00e0, prevedeva, sulla base delle tradizioni omeriche, una serie di duelli tra i \"campioni\" dei rispettivi schieramenti, in genere tra i guerrieri pi\u00f9 nobili, dotati di maggior coraggio e abilit\u00e0 (vedi ad esempio l'episodio tramandatoci degli Orazi e Curiazi), equipaggiati con il miglior armamento.\nCon la riforma serviana dell'esercito romano, la prima classe risultava la pi\u00f9 avanzata schiera rispetto alle altre. Gli opliti della prima fila formavano un \"muro di enormi scudi rotondi\" parzialmente sovrapposti, in modo che il loro fianco destro venisse protetto dallo scudo del vicino commilitone. Sostenevano un addestramento costante. Effettuavano il combattimento in modo estremamente compatto, armati di lancia e spada, difesi da scudo, elmo e corazza (o comunque con una protezione pettorale). Dietro la prima classe, in battaglia era posizionata la seconda, poi la terza classe che chiudeva lo schieramento. Quarta e quinta classe costituivano la fanteria leggera che solitamente era disposta al di fuori dallo schieramento.\nL'obiettivo rimaneva quello di far cedere lo schieramento opposto, cercando di incunearsi nel punto in cui l'avversario era in maggiori difficolt\u00e0, e spezzare cos\u00ec le file nemiche. La spinta avveniva anche grazie alla pressione delle formazioni pi\u00f9 arretrate che si accalcavano, premendo con grande impeto e sospingendo la propria prima fila contro il \"muro\" umano nemico. Sembrava di assistere a una gara di forza, dove dopo alcuni ondeggiamenti iniziali di due \"muri umani\" ormai a stretto contatto, una delle due parti subiva l'inevitabile sfondamento e successivo travolgimento, fino alla sconfitta finale. Da qui l'importanza che i comandanti delle retroguardie assumevano per dirigere la spinta da tergo.\nCavalleria.\nLa funzione tattica della cavalleria si basava su: mobilit\u00e0, compiti di avanguardia ed esplorazione, quale scorta, oltre che per azioni di disturbo o di inseguimento al termine della battaglia, infine per spostarsi pi\u00f9 rapidamente sul campo di battaglia e prestare soccorso a quei reparti di fanteria in difficolt\u00e0. I cavalieri usavano briglie e morsi, ma le staffe e la sella erano sconosciuti: non \u00e8 quindi ipotizzabile una cavalleria \"da urto\". Quei cavalieri che, nelle stele funerarie appaiono armati di lancia e spada, protetti da un elmo, magari con scudo e piastra pettorale, erano molto probabilmente una sorta di fanteria oplitica mobile. Tito Livio racconta che ancora nel 499 a.C., il dittatore Aulo Postumio Albo Regillense, ordin\u00f2 ai cavalieri di scendere dai cavalli e aiutare la fanteria contro quella dei Latini in prima linea.\nSi trattava delle fasi conclusive della battaglia del lago Regillo. I cavalieri romani risalirono, infine, sui loro destrieri e si diedero ad inseguire i nemici in fuga. La fanteria tenne dietro e cos\u00ec venne conquistato il campo latino.\nModello strategico.\nCon la riforma serviana dell'esercito romano, gli armati arruolabili nella legione romana passarono dai fanti + 300 cavalieri dell'epoca di Romolo, ai fanti + cavalieri (oltre a 500 uomini tra \"fabri\" e \"tubicines/cornicines\"). Va specificato che, alla legione \"da campagna militare\" (formata da \"iuniores\") poteva essere ora affiancata una seconda legione, almeno sulla carta, \"a difesa dell'Urbe\" (formata da quei \"seniores\" che costituivano la riserva strategica dell'esercito romano), anticipando, almeno nelle intenzioni, ci\u00f2 che sarebbe divenuto il doppio comando consolare repubblicano.\nAlcuni storici moderni hanno preferito fare una netta distinzione tra ci\u00f2 che era il potenziale numero di armati messo a disposizione dai comizi centuriati e gli effettivi realmente utilizzati. Se consideriamo, infatti, che quasi mai i \"seniores\" (con et\u00e0 superiore ai 46 anni, gli \"anziani\") furono impiegati (avendo il solo compito di difendere Roma, mai seriamente minacciata fino al sacco gallico del 390-386 a.C.), gli unici ad essere arruolati annualmente risultarono i soli \"iuniores\" (con et\u00e0 inferiore ai 46 anni, i \"giovani\"). Alcuni storici moderni hanno, perci\u00f2, ipotizzato:"}
{"id": "8339354", "revid": "1071652", "url": "https://it.wikipedia.org/wiki?curid=8339354", "title": "Orahovac", "text": ""}
{"id": "8339359", "revid": "1123126", "url": "https://it.wikipedia.org/wiki?curid=8339359", "title": "Santiago Jaime Silva Retamales", "text": "Biografia.\nSantiago Jaime Silva Retamales \u00e8 nato a La Calera il 15 luglio 1955.\nFormazione e ministero sacerdotale.\nHa frequentato la scuola primaria nel collegio \"San Giuseppe\" a La Calera e la scuola media nel collegio \"Marcelino Champagnan\" di Villa Alemana. Ha vissuto un'esperienza di vita religiosa nella congregazione dei fratelli maristi delle scuole e poi \u00e8 entrato nel seminario maggiore \"San Rafael de Lo V\u00e1squez\".\nIl 24 ottobre 1980 \u00e8 stato ordinato presbitero per la diocesi di Valpara\u00edso da monsignor Emilio Tagle Covarrubias nella cattedrale della Madonna del Carmine a Valpara\u00edso. Ha conseguito la licenza in teologia dogmatica presso la Pontificia universit\u00e0 cattolica del Cile. In seguito \u00e8 stato parroco della parrocchia di Nostra Signora della Candelora ad Algarrobo. Nel 1988 \u00e8 stato inviato a Roma per studi. Nel 1991 ha conseguito la licenza in Sacra Scrittura presso il Pontificio Istituto Biblico. Tornato in patria \u00e8 stato professore, formatore, vice-rettore e poi rettore del seminario maggiore \"San Rafael de Lo V\u00e1squez\" dal 1998 e professore di Sacra Scrittura presso la Facolt\u00e0 di teologia della Pontificia universit\u00e0 cattolica del Cile e presso la Pontificia universit\u00e0 cattolica di Valpara\u00edso. Ha inoltre collaborato alla cura pastorale del liceo \"Jos\u00e9 Cort\u00e9s Brown\", con sede a Recreo e Cerro Castillo, e del Collegio Seminario \"San Raffaele\" a Vi\u00f1a del Mar.\nMinistero episcopale.\nIl 16 febbraio 2002 papa Giovanni Paolo II lo ha nominato vescovo ausiliare di Valpara\u00edso e titolare di Bela. Ha ricevuto l'ordinazione episcopale il 29 giugno successivo nella cattedrale della Madonna del Carmine a Valpara\u00edso dal vescovo di Valpara\u00edso Gonzalo Duarte Garc\u00eda de Cort\u00e1zar, co-consacranti il cardinale Francisco Javier Err\u00e1zuriz Ossa, arcivescovo metropolita di Santiago del Cile, e il vescovo di Rancagua Francisco Javier Prado Ar\u00e1nguiz.\nHa partecipato alla V conferenza episcopale latinoamericana che si \u00e8 tenuta ad Aparecida dal 13 al 31 maggio 2007 come esperto di questioni bibliche.\nHa partecipato alla XII assemblea generale ordinaria del Sinodo dei vescovi che ha avuto luogo nella Citt\u00e0 del Vaticano dal 5 al 26 ottobre 2008 sul tema \"La Parola di Dio nella vita e nella missione della Chiesa\".\nNel dicembre del 2008 ha compiuto la visita \"ad limina\".\nNel dicembre del 2008 la 96\u00aa assemblea plenaria della Conferenza episcopale del Cile lo ha eletto segretario generale per il periodo 2008-2011.\nIl 19 maggio 2011 la 33\u00aa assemblea ordinaria del Consiglio episcopale latinoamericano tenutasi a Montevideo, in Uruguay, lo ha eletto segretario generale per il periodo 2011-2015.\nIl 7 luglio 2015 papa Francesco lo ha nominato ordinario militare per il Cile.\nNel febbraio del 2017 ha compiuto una seconda visita \"ad limina\".\nIl 23 dicembre 2020 papa Francesco lo ha nominato vescovo di Valdivia. Ha preso possesso della diocesi il 19 marzo 2021.\nDall'11 novembre 2016 al 28 luglio 2021 \u00e8 stato presidente della Conferenza episcopale del Cile. In seno alla stessa \u00e8 stato presidente della commissione nazionale per la pastorale biblica. Inoltre, \u00e8 vescovo responsabile del Centro pastorale biblico per l'America latina (CEBIPAL) del Consiglio episcopale latinoamericano.\nGenealogia episcopale.\nLa genealogia episcopale \u00e8:"}
{"id": "8339360", "revid": "203463", "url": "https://it.wikipedia.org/wiki?curid=8339360", "title": "Tragedia del Vajont", "text": ""}
{"id": "8339362", "revid": "123811372", "url": "https://it.wikipedia.org/wiki?curid=8339362", "title": "Massimo Sestini", "text": "Biografia.\nAlternando l'attivit\u00e0 di reporter infiltrato e di fotografo ufficiale, Massimo Sestini ha raccontato costume, politica e societ\u00e0 a partire dal 1978. La sua prima mostra, a Firenze nel 1980, riguardava ritratti di musicisti rock: \"Un diciassettenne ed il suo obiettivo\". I suoi primi scoop risalgono alla met\u00e0 degli anni Ottanta: da Carlo d'Inghilterra fotografato a Recanati mentre dipinge un acquerello, a Licio Gelli ripreso a Ginevra mentre \u00e8 portato in carcere, appena costituitosi dopo la fuga in Argentina. Seguono le immagini dell'attentato al Rapido 904 nella galleria di San Benedetto Val di Sambro, con cui Sestini ottiene la sua prima copertina sul settimanale tedesco Stern. Da quel momento, oltre a mantenere una costante attenzione per la cronaca, fondando l\u2019agenzia che porta il suo nome e allevando numerosi fotoreporter, Sestini si \u00e8 dedicato ai grandi avvenimenti d\u2019attualit\u00e0. Sua caratteristica, quella di essere sempre sulla notizia, qualunque sia il mezzo per arrivarci, anche quando pare impossibile. Le fotografie di Massimo Sestini sono uscite sulle prime pagine dei principali giornali italiani e internazionali (\"Stern\", \"Paris Match\", \"Time\", \"Life\", \"Newsweek\", \"The New York Times\", \"Herald Tribune\", \"El Pais\", \"Ol\u00e0\", \"Le Monde\", \"Le Figaro\", \"Hello\", \"Sun\", \"The Times\") . Con le sue fotografie ha testimoniato della tragedia della Moby Prince ed \u00e8 autore delle foto dall\u2019alto degli attentati a Giovanni Falcone e a Paolo Borsellino.\nLe foto aeree sono diventate parte integrante del suo lavoro, premessa a quelle zenitali pi\u00f9 recenti. Nel corso degli anni si sono sommate le esclusive: gli scatti aerei del Giubileo, degli scontri al G8 di Genova, i funerali di papa Giovanni Paolo II. Inizia anche una lunga stagione di ritrattista: inviato dai principali magazine italiani e internazionali, fotografa in esclusiva i principali esponenti di politica, cultura, imprenditoria e spettacolo. Sin dal 2007 Sestini collabora con istituzioni e corpi militari italiani. Nel 2012 si \u00e8 immerso con i sommozzatori della Marina Militare dentro la Costa Concordia appena affondata. Nel 2014, a bordo della Fregata Bergamini, \u00e8 stato testimone delle operazioni di salvataggio Mare Nostrum, al largo delle coste libiche. Dopo dodici giorni di tempesta, \u00e8 riuscito a riprendere dall\u2019elicottero un barcone alla deriva con un carico di 500 migranti, poi tratti in salvo. La fotografia ha vinto il prestigioso \"World Press Photo\" nel 2015, nella sezione General News. Nel 2020, il New York Times ha incluso questo stesso scatto insieme ad altri 115 come i pi\u00f9 rappresentativi dell'ultimo decennio, selezionati tra 500.000 immagini. La stessa cosa ha fatto il Sunday Times includendo la fotografia del barcone di migranti tra le pi\u00f9 rappresentative del decennio. \nDa questo Premio \u00e8 nato il progetto \"Where Are You\" : nel corso del quinquennio successivo, Sestini ha rintracciato e fotografato (dall'alto e perpendicolarmente esattamente come la foto del barcone) una decina dei migranti che erano su quella barca, ritraendoli nella loro nuova vita, in vari Paesi europei. Su questo lavoro \u00e8 stato realizzato un documentario con National Geographic trasmesso in tutto il mondo. Negli ultimi anni Massimo Sestini ha realizzato i calendari ufficiali di Marina Militare, Polizia, Carabinieri, Vigili del Fuoco e ha collaborato con l\u2019Aeronautica Militare. Da un ritratto aereo dell\u2019Italia \u2013 da Lampedusa alle Dolomiti \u2013 realizzato a bordo degli elicotteri della Polizia nell'arco di un lavoro durato due anni, \u00e8 nata la mostra \u201cOrizzonti d\u2019Italia dagli elicotteri della Polizia di Stato\u201d, inaugurata al Palazzo del Quirinale nel maggio 2016 alla presenza del Presidente della Repubblica, Sergio Mattarella. Nel 2019 la mostra \u00e8 stata al MAM di Mosca, in Vietnam e in Australia.\nNel panorama dei fotoreporter internazionali, Massimo Sestini \u00e8 noto per la sua capacit\u00e0 di imbarcarsi con reparti speciali, sporgersi da elicotteri sostenuto da un\u2019imbracatura, immergersi per riprendere l\u2019esplosione di ordigni, volare su ogni tipo di aeromobile militare e civile. Nel 2018 un\u2019ampia scelta delle sue fotografie aeree \u00e8 stata pubblicata nel volume \"L\u2019Aria del Tempo\" (Contrasto Books editore); le immagini ripercorrono gli ultimi quarant\u2019anni di storia italiana, vista esclusivamente dal cielo.\nNel giugno 2020, in occasione del 732\u00ba anniversario della nascita dell'ospedale di Santa Maria Nuova di Firenze, il suo reportage sull'attivit\u00e0 degli infermieri durante l'emergenza Covid-19, \u00e8 diventato un libro, \"Indispensabili\" (Centro Di editore), e una mostra, \"Indispensabili infermieri\", ospitata sia nell'ospedale sia nella Sala d'arme di Palazzo Vecchio.\nIl 15 settembre 2020 Massimo Sestini ha inaugurato al Forte Belvedere di Firenze una sua mostra di fotografie di dimensioni monumentali, Bellezza oltre il limite. Venti opere di 5 metri per 3 sulla Toscana, vista in modo zenitale da 2.000 piedi d'altezza. Una pi\u00f9 ampia raccolta di queste opere \u00e8 pubblicata nel volume \"Toscana Rinascimento senza fine\" (Centro Di editore). \nIn occasione delle celebrazioni del settecentesimo anno dalla morte di Dante Alighieri, nell'ottobre 2020 Massimo Sestini ha realizzato \"Dante 700\", una mostra fotografica inaugurata al Quirinale dal Presidente della Repubblica Sergio Mattarella. La mostra racconta la presenza di Dante ai giorni nostri con immagini effettuate tramite tecnologie innovative riprese da punti di vista insoliti.\nNello stesso periodo inaugura \"Insieme, i bambini tornano a scuola\"., mostra allestita nel Museo dell'Istituto degli Innocenti a Firenze con le fotografie esposte in dialogo con opere del Ghirlandaio, di Luca della Robbia e di Sandro Botticelli.\nMassimo Sestini \u00e8 tra i fotoreporter Canon Ambassador Europe.\nControversie.\nNel corso della sua carriera, Massimo Sestini si \u00e8 battuto pi\u00f9 volte per la protezione del diritto d'autore sulle immagini. In particolare, la sua fotografia pi\u00f9 celebre, \"Mediterraneum\", che ha meritato il World Press Photo nel 2015, \u00e8 stata pi\u00f9 volte utilizzata impropriamente, strumentalizzata e manipolata da personaggi politici. Nell'ottobre 2020, Sestini \u00e8 intervenuto a \"Propaganda Live\" per difendere l'integrit\u00e0 del suo lavoro."}
{"id": "8339363", "revid": "1071652", "url": "https://it.wikipedia.org/wiki?curid=8339363", "title": "Mali\u0161evo", "text": ""}
{"id": "8339366", "revid": "1071652", "url": "https://it.wikipedia.org/wiki?curid=8339366", "title": "Kosovska Kamenica", "text": ""}
{"id": "8339384", "revid": "767487", "url": "https://it.wikipedia.org/wiki?curid=8339384", "title": "Nicholas Woodbridge", "text": "Biografia.\nHa rappresentato la ai Giochi olimpici estivi di e di , classificandosi rispettivamente al 25\u00ba ed al 10\u00ba posto nella gara individuale maschile."}
{"id": "8339395", "revid": "1924342", "url": "https://it.wikipedia.org/wiki?curid=8339395", "title": "Hani i Elezit", "text": "Hani i Elezit ( o \"Hani i Elezit\"; ; ufficialmente ) \u00e8 una citt\u00e0 e un comune situato nel distretto di Ferizaj del Kosovo. Secondo il censimento del 2011, la citt\u00e0 di Hani i Elezit conta abitanti, mentre il comune ne conta .\n\u00c8 uno dei nuovi comuni formati costituiti nel settembre 2005. Precedentemente faceva parte del comune di Ka\u00e7anik. La citt\u00e0 si trova nella parte sud-orientale del Kosovo. Il comune si estende su una superficie di 82,9 chilometri quadrati. Confina con il comune di Ka\u00e7anik a nord e con la Macedonia del Nord, i comuni di Jegunovce (ovest), \u010cu\u010der-Sandevo (est), Saraj e Gjor\u010de Petrov (sud).\nStoria.\nLa citt\u00e0 \u00e8 abitata sin dal 1500. La citt\u00e0 fu ribattezzata con il nome del generale serbo Bo\u017eidar Jankovi\u0107 nel 1914 con una decisione del Consiglio dei ministri serbo. Nel 2012, l'Assemblea del Kosovo ha approvato la ridenominazione della citt\u00e0 in Hani i Elezit.\nSociet\u00e0.\nEvoluzione demografica.\nNel 2011, la popolazione era di 9.389 abitanti. Oltre ai 30 bosniaci del Kosovo, l'unit\u00e0 municipale \u00e8 etnicamente omogenea (albanesi del Kosovo). Il comune ha dieci villaggi, due dei quali disabitati."}
{"id": "8339398", "revid": "767487", "url": "https://it.wikipedia.org/wiki?curid=8339398", "title": "Samuel Weale", "text": "Biografia.\nHa rappresentato la ai Giochi olimpici estivi di e di , classificandosi rispettivamente al 10\u00ba ed al 13\u00ba posto nella gara individuale maschile."}
{"id": "8339401", "revid": "125873890", "url": "https://it.wikipedia.org/wiki?curid=8339401", "title": "Abe (film)", "text": "Abe \u00e8 un film del 2019 diretto da Fernando Grostein Andrade.\nTrama.\nAbe \u00e8 un bambino dodicenne per met\u00e0 israeliano e met\u00e0 palestinese di Brooklyn con una grande passione per il cibo e la cucina. Fuggito da un campo estivo culinario, Adam insieme allo chef afro-brasiliano \"Chico\" si specializza nel realizzare e servire cibi in occasione di fiere gastronomiche."}
{"id": "8339408", "revid": "481666", "url": "https://it.wikipedia.org/wiki?curid=8339408", "title": "Charles Kenyon", "text": ""}
{"id": "8339409", "revid": "729019", "url": "https://it.wikipedia.org/wiki?curid=8339409", "title": "Ferrovia Cosenza-Pietrafitta", "text": "La ferrovia Cosenza-Pietrafitta era un tronco di 9 km del progetto di una ferrovia da Cosenza a Nocera Terinese che doveva essere il prolungamento della Ferrovia Cosenza-Sibari.\nStoria.\nLa linea fu costruita nel 1897 con l'intenzione di giungere con il capolinea presso la marina di Nocera Terinese dove si sarebbe congiunta con la Ferrovia Tirrenica Meridionale. La costruzione della ferrovia si ferm\u00f2 presso Pietrafitta, che divenne capolinea. Nel 1916 la ferrovia fu chiusa e concessa alla Societ\u00e0 per le Strade Ferrate del Mediterraneo, che la utilizz\u00f2 come primo tronco di una linea ferrata a scartamento ridotto per Catanzaro. Ad oggi la linea ha uno scartamento di 950mm e fa parte dalla Ferrovia Cosenza-Catanzaro Lido (a Pedace c'\u00e8 il bivio per San Giovanni in Fiore, della Ferrovia Cosenza-San Giovanni in Fiore) gestita dalla societ\u00e0 Ferrovie della Calabria. La stazione di Pietrafitta ad oggi risulta essere abbandonata, nessun treno effettua servizio viaggiatori.\nCaratteristiche.\nLa linea era a binario unico con trazione a vapore, partiva dalla stazione di Cosenza, dove si distaccava dalla Ferrovia Cosenza-Sibari per proseguire nel quartiere Casali e Bosco di [Cosenza. A met\u00e0 linea vi era la stazione di Pedace dove cominciava una lunga galleria, al termine di essa vi era la stazione di Pietrafitta. All'epoca la stazione di Pietrafitta presentava due binari pi\u00f9 un'asta di manovra per garantire la manovra delle locomotive a vapore. Nel 1916 il secondo binario venne smantellato, l'ex capolinea divent\u00f2 una fermata a richiesta per anni, fino al 2019, quando senza nessun comunicato scomparve dagli orari dei treni. Fino al 1989 rimase la tratta della Ferrovia a 1435mm dalla stazione di Cosenza fino a quella di Cosenza Casali con doppio scartamento della ferrovia a 950mm per Catanzaro. Infatti veniva usata come asta di manovra per i treni nella stazione di Cosenza. Con la costruzione della nuova stazione di Cosenza verr\u00e0 cacciato il doppio scartamento, rimarr\u00e0 qualche traccia presso il tronchino della stazione di Cosenza Casali.\nCuriosit\u00e0.\nQuesta Ferrovia \u00e8 stata la prima linea ferrata ad essere stata soppressa al servizio totale in Italia."}
{"id": "8339410", "revid": "287204", "url": "https://it.wikipedia.org/wiki?curid=8339410", "title": "Supercoppa del Brasile 2020", "text": "La Supercoppa del Brasile 2020 (ufficialmente in portoghese Supercopa do Brasil 2020) \u00e8 stata la terza edizione della Supercoppa del Brasile. Questa \u00e8 la prima edizione dal 1991, ultimo anno in cui venne disputata.\nSi \u00e8 svolta il 16 febbraio 2020 allo Stadio nazionale Man\u00e9 Garrincha di Brasilia tra il , vincitore della S\u00e9rie A 2019, e l'Athletico Paranaense, vincitore della coppa nazionale.\nIl Flamengo ha vinto la competizione per la prima volta battendo l'Athletico Paranaense 3-0.\nFormula.\nPartita in gara unica. In caso di parit\u00e0 dopo i 90 minuti regolamentari sono previsti i tiri di rigore."}
{"id": "8339414", "revid": "767487", "url": "https://it.wikipedia.org/wiki?curid=8339414", "title": "Fifi Young", "text": "Filmografia.\nYoung recit\u00f2 in pi\u00f9 di ottantasei pellicole in trentaquattro anni di carriera. Di fatto lei stessa nel 1972 ammise di non sapere esattamente quante fossero. Sicuramente fu presente nelle seguenti:"}
{"id": "8339423", "revid": "767487", "url": "https://it.wikipedia.org/wiki?curid=8339423", "title": "Nobody's Wife (film 1918)", "text": "Nobody\u2019s Wife \u00e8 un film muto del 1918 diretto da Edward J. Le Saint.\nProduzione.\nIl film fu prodotto dall'Universal Film Manufacturing Company.\nDistribuzione.\nDistribuito dalla Universal Film Manufacturing Company, il film usc\u00ec nelle sale statunitensi il 4 marzo 1918."}
{"id": "8339427", "revid": "110894421", "url": "https://it.wikipedia.org/wiki?curid=8339427", "title": "Luca Formenton Macola", "text": ""}
{"id": "8339435", "revid": "767487", "url": "https://it.wikipedia.org/wiki?curid=8339435", "title": "The Fighting Grin", "text": "The Fighting Grin \u00e8 un film muto del 1918 diretto da Joseph De Grasse. La sceneggiatura di Charles Kenyon si basa su\"The Catamount\", racconto di Robert North Bradbury e Frank Howard Clark di cui non si conosce la data di pubblicazione.\nProdotto dalla Bluebird Photoplays (una branca dell'Universal), il film aveva come interpreti Franklyn Farnum, Edith Johnson, J. Morris Foster e, nel ruolo dei padri, Charles H. Mailes e Fred Montague.\nTrama.\nBilly Kennedy ha scommesso diecimila dollari con suo padre Otis che, entro una settimana, riuscir\u00e0 a sposare Margie, la sua ragazza, anche se sia Otis che il padre di lei, Amos, si oppongono a quel matrimonio. I due innamorati, lasciandosi dietro i rispettivi genitori che disputano tra di loro, scappano via e salgono su un treno diretto all'ovest, dove hanno intenzione di sposarsi in un ranche di Silverspur, in Arizona. Otis e Amos, scoperto il piano dei figli, riescono a bloccare Billy, che si \u00e8 vestito da vagabondo, su un treno merci. Un bandito gli ruba i vestiti e Billy scopre che Margie, nel frattempo, \u00e8 stata costretta dal padre a sposarsi con Harold De Vanderveer. Ma la cerimonia non \u00e8 valida, perch\u00e9 il pastore che l'ha celebrata non era altri che il bandito ladro di vestiti. Billy e Margie rapiscono allora un vero pastore e si vanno a sposare. Billy vince la sua scommessa e i due padri non possono fare altro che dirimere le loro questioni e accettare filosoficamente la nuova situazione.\nProduzione.\nIl film fu prodotto dalla Bluebird Photoplays.\nDistribuzione.\nIl copyright del film, richiesto dalla Bluebird Photoplays, Inc., fu registrato il 9 gennaio 1918 con il numero LP11916.&lt;br&gt;\nDistribuito dalla Bluebird Photoplays, il film usc\u00ec nelle sale statunitensi il 28 gennaio 1918.\nCopia della pellicola si trova conservata negli archivi della Library of Congress di Washington."}
{"id": "8339436", "revid": "72396", "url": "https://it.wikipedia.org/wiki?curid=8339436", "title": "Killruddery House", "text": "Killruddery House \u00e8 una grande casa di campagna nella periferia sud di Bray nella Contea di Wicklow, Irlanda, a circa 20\u00a0km a sud di Dublino. L'attuale struttura \u00e8 una villa a pi\u00f9 vani esposta a sud, originariamente risalente al XVII secolo, ma ristrutturata ed ampliata nel 1820 in stile elisabettiano. \u00c8 costruito come vari piani a due, tre, quattro e quattro piani a forma di quadrangolo irregolare che racchiude un cortile. A nord un'ala per uffici incorpora la parte del XVII secolo e a sud e ovest c'\u00e8 un grande giardino d'inverno a cupola. La casa si trova all'interno di un grande giardino paesaggistico che presenta un paio di lunghi canali paralleli di fronte alla casa.\nStoria.\nNel 1534, Sir William Brabazon del Leicestershire fu inviato in Irlanda per ricoprire il ruolo di Vice-Tesoriere. Pi\u00f9 tardi, nel 1539, dopo aver sostenuto con forza gli sforzi del re Enrico VIII per rompere con Roma e la dissoluzione dei monasteri, Sir William si assicur\u00f2 la propriet\u00e0 dell'Abbazia di San Tommaso, Dublino, le cui terre includevano Killruddery. Nel 1627 il suo pronipote, William Brabazon (c.1580-1651), fu nominato 1\u00ba Conte di Meath. Il 2\u00ba Conte di Meath (1610-1675) costru\u00ec una nuova casa a Killruddery nel 1651 per sostituire una bruciata nella guerra civile sei anni prima. Le immagini contemporanee mostrano un edificio rivolto a est di cinque baie.\nIl decimo Conte di Meath esegu\u00ec una vasta ricostruzione della casa tra il 1820 e il 1830. Gli architetti Sir Richard Morrison e suo figlio William Vitruvius Morrison furono incaricati di costruire un palazzo Tudor Revival che incorporava la dimora originale del XVII secolo. Il risultato fu un grande edificio, con un'entrata esposta a nord con una cupola, dietro la quale erano raggruppate alcune ali che formavano un quadrangolo irregolare attorno a un cortile centrale. L'interno della casa originariamente presentava elaborati camini di Giacinto Micali, damasco di seta cremisi di Spitalfields, vetrate di John Milner, un soffitto a cupola di Henry Popje e un soffitto del salotto di Simon Gilligan. Una torre dell'orologio nel piazzale ospita un orologio ad acqua progettato e costruito dal 13\u00ba Conte di Meath con un pendolo alimentato da un getto d'acqua.\nInsieme ad altre sezioni della casa, la grande entrata e la cupola originali furono demolite negli anni '50, e la casa fu rimodellata da Claud Phillimore (che in seguito successe, nel 1990, come 4\u00ba Barone Phillimore).\n la tenuta si estende per 800 acri ed \u00e8 di propriet\u00e0 del 15\u00ba Conte e della Contessa di Meath. \u00c8 usato come casa di campagna, giardino e fattoria. La tenuta \u00e8 stata utilizzata come location per le riprese di numerosi film e miniserie televisive, tra cui \"Il mio piede sinistro\", \"Cuori ribelli\", \"Le ceneri di Angela\", \"I Tudors\", \"Into the Badlands\", \"The Turning - La casa del male\" e \"Camelot\". I giardini di Killruddery ospitano anche l'annuale Groove Festival."}
{"id": "8339438", "revid": "799790", "url": "https://it.wikipedia.org/wiki?curid=8339438", "title": "Mas Sardi", "text": ""}
{"id": "8339457", "revid": "767487", "url": "https://it.wikipedia.org/wiki?curid=8339457", "title": "Pi\u00f9 duro \u00e8, pi\u00f9 forte cade", "text": "Pi\u00f9 duro \u00e8, pi\u00f9 forte cade (conosciuto anche con il titolo originale \"The Harder They Come\") \u00e8 un film del 1972, diretto da Perry Henzell, con Jimmy Cliff. Il film \u00e8 particolarmente conosciuto per la sua colonna sonora, della quale si \u00e8 detto che \"ha portato il reggae al mondo intero.\" Enormemente popolare in Giamaica, la pellicola ha raggiunto il mercato internazionale, ed \u00e8 stata definita \"probabilmente il film giamaicano pi\u00f9 rinomato e uno dei pi\u00f9 importanti dell'area caraibica.\"\nTrama.\nAlla morte della nonna, con la quale egli abitava nella campagna giamaicana, Ivan si porta nella capitale, e cerca lavoro. Dopo infruttuosi tentativi, egli viene indirizzato verso un predicatore cristiano, della cui figlia adottiva, Elsa, si invaghisce.\nIvan in seguito incide la propria canzone The Harder They Come presso gli studi di un produttore discografico, che si appropria surrettiziamente dei diritti del pezzo. A Ivan non resta che impegnarsi nello spaccio di marijuana. A seguito di ci\u00f2 egli viene ripetutamente in contrasto con le forze dell'ordine, macchiandosi anche di alcuni delitti nei loro confronti.\nIn procinto di lasciare il paese e di imbarcarsi verso Cuba, Ivan viene per l'ultima volta braccato dalla polizia, e verosimilmente ucciso nello scontro.\nProduzione.\nProtagonista del film \u00e8 il cantante reggae Jimmy Cliff, nella parte di Ivanhoe Martin, un personaggio basato sul criminale giamaicano pi\u00f9 noto come Rhyging, che ha acquistato fama negli anni '40. Il titolo di lavorazione era stato inizialmente \"Rhygin\", poi cambiato in \"Hard Road to Travel\" ed infine in \"The Harder They Come\", titolo che ha inidotto Cliff a comporre la canzone omonima. La storia si basa vagamente sulla vera vita di Martin/Rhyging, adattata agli anni '70, e considerato il fatto che il Rhyging reale non fosse n\u00e9 un musicista n\u00e9 un trafficante di droga.\nCliff aveva maturato esperienza come attore solo nell'ambito di recite scolastiche. Nel film fa un cameo il noto musicista ska Cecill Bustamente Campbell.\nColonna sonora.\nLa colonna sonora del film segna l'inizio della popolarit\u00e0 internazionale del reggae; \u00e8 stata pubblicata in Inghilterra nel 1972 e nel Nord America nel febbraio 1973. Vi sono incluse le canzoni che Cliff interpreta nel film, e che erano gi\u00e0 uscite come singoli in precedenza, con in pi\u00f9 la title track ed altri tre pezzi.\nDistribuzione.\nIl film ha fatto scalpore in Giamaica per la raffigurazione della popolazione nera dell'isola in location della vita reale, e per l'uso del patois giamaicano, la lingua creola locale. Secondo Henzell \"La reazione del pubblico \u00e8 stata incredibile quando i neri si sono visti per la prima volta sul grande schermo.\"\nDopo un'anteprima alla 33\u00aa Mostra internazionale d'arte cinematografica di Venezia nel 1972, il film \u00e8 uscito l'9 febbraio 1973 negli Stati Uniti, a cura della New World Pictures di Roger Corman, destando poca attenzione. Ha acquisito popolarit\u00e0 dopo la sua presentazione televisiva come midnight movie nell'aprile successivo. La popolarit\u00e0 del film era tuttavia circoscritta all'interno della Giamaica, perch\u00e9 il dialetto locale parlato dai protagonisti lo rendeva \"l'unico film nella storia del cinema di lingua inglese a necessitare di sottotitoli negli Stati Uniti.\"\nNel 2006 la Prassad Corporation ha eseguito il restauro digitale del film, fotogramma per fotogramma (in numero di 14.000), eliminando ogni traccia di polvere, umidit\u00e0, scalfiture, in modo da restituirne l'aspetto originario.\nAccoglienza.\nIl film ha avuto apprezzamenti positivi da parte della critica.\nSul sito Rotten Tomatoes, a dicembre 2019, il film ha un gradimento del 91% (basato su 33 recensioni).\nRoger Ebert del \"Chicago Sun-Times\" assegna al film 2 stelle e \u00bd (su 4), aggiungendo che \"il finale del film \u00e8 una mera esercitazione nell'ordine della trama; il suo inizio e la sua musica avrebbero meritato di pi\u00f9.\"\nLo staff di \"Variety\" ritiene che \"il film\" abbia \"un ritmo accattivante e spigoloso, come la musica sincopata dell'isola, ed in pi\u00f9 un tema sociale sottostante narrato come in una fiaba.\"\nIn \"Die Zeit\" del 25 ottobre 1974 si legge: \"Questa prima produzione filmica giamaicana (finanziata da Roger Corman) narra l'odissea dell'ingenuo lavoratore agricolo Ivan attraverso gli slum di Kingston. Nel mezzo di preti autoritari, cinici produttori discografici e trafficanti di marijuana, Ivan si fa strada, dopo diversi assassinii di poliziotti, fino a diventare eroe popolare dei bassifondi. Uno studio sociologico realistico realizzato con le tecniche del cinema indipendente underground americano.\"\nAltri media.\nLetteratura.\nNel 1980 lo scrittore giamaicano-statunitense Michael Thelwell ha pubblicato un romanzo sul film, mantenendone il titolo, ed inserendovi diversi proverbi giamaicani di cui non si era fatto uso nella pellicola.\nTeatro.\n\"Pi\u00f9 duro \u00e8, pi\u00f9 forte cade\" \u00e8 stato adattato nel 2005 per un musical (\"The Harder They Come\") a cura del Theatre Royal Stratford East di Stratford (Londra) e di UK Arts International, con un copione con supervisione di Henzell. Lo spettacolo ha debuttato il 25 marzo 2006, utilizzando la colonna sonora originale con un paio di aggiunte, fra cui \"The Ganja Song\", di Geraldine Connor; Rolan Bell impersonava Ivan. L'allestimento si \u00e8 pi\u00f9 avanti trasferito al Playhouse Theatre di Londra, ed in seguito si sono avute repliche a Toronto e a Miami.\nAltro.\nLa traccia \"Hitz\" dell'album del 2011 \"No More Idols\" dei Chase &amp; Status \u00e8 basata su un campionamento preso dal film, come pure il pezzo \"Sunday Dub\" dei Tino Corp. (inclusa in \"Tino's Breaks Volume 5 (Dub)\"). Si fa riferimento al film nella canzone dei Clash \"The Guns of Brixton\" (inclusa nell'album del 1979 \"London Calling\"); il brano \u00e8 poi stato fatto oggetto di innumerevoli cover. "}
{"id": "8339460", "revid": "120543755", "url": "https://it.wikipedia.org/wiki?curid=8339460", "title": "DC Focus", "text": "DC Focus \u00e8 un marchio della casa editrice di fumetti statunitense DC Comics. Esordisce nel 2004 con la serie \"Hard Time\" di Steve Gerber e Brian Hurtt. La data del primo albo \u00e8 aprile 2004. L'obbiettivo dell'etichetta \u00e8 quello di pubblicare storie che abbiano per protagonisti persone con superpoteri ma al di fuori degli schemi del tradizionale genere supereroistico. Risponde quindi alla necessit\u00e0 di diversificazione della proposta editoriale di un publisher storico come la \"DC\", gi\u00e0 editore leader (insieme alla Marvel) del genere sui supereroi.\nIl nuovo marchio editoriale non trova per\u00f2 il consenso dei lettori e chiude dopo un anno con soli 4 titoli pubblicati: si tratta di \"Hard Time\", \"Kinetic\", \"Fraction\" e \"Touch\"."}
{"id": "8339491", "revid": "1310927", "url": "https://it.wikipedia.org/wiki?curid=8339491", "title": "Dejan Babi\u0107", "text": "Carriera.\nHa giocato nella massima serie dei campionati serbo e bosniaco."}
{"id": "8339494", "revid": "767487", "url": "https://it.wikipedia.org/wiki?curid=8339494", "title": "Igor Andronic", "text": ""}
{"id": "8339513", "revid": "481666", "url": "https://it.wikipedia.org/wiki?curid=8339513", "title": "Egyptian Theatre", "text": ""}
{"id": "8339519", "revid": "149485", "url": "https://it.wikipedia.org/wiki?curid=8339519", "title": "Magomedchabib Kadimagomedov", "text": ""}
{"id": "8339524", "revid": "775372", "url": "https://it.wikipedia.org/wiki?curid=8339524", "title": "Sterlina neozelandese", "text": "La sterlina neozelandese (simbolo \u00a3, o NZ \u00a3 per distinzione) fu la valuta della Nuova Zelanda dal 1840 al 1967, quando venne sostituita dal dollaro neozelandese."}
{"id": "8339525", "revid": "599013", "url": "https://it.wikipedia.org/wiki?curid=8339525", "title": "Samuel Scherrer", "text": "Biografia.\n\u00c8 nipote del lottatore Rolf Scherrer, che rappresent\u00e0 la ai Giochi olimpici estivi di e .\nAi campionati europei di Roma 2020 ha vinto la medaglia d'argento nel torneo dei 92 chilogrammi, perdendo in finale contro il turco S\u00fcleyman Karadeniz."}
{"id": "8339526", "revid": "648716", "url": "https://it.wikipedia.org/wiki?curid=8339526", "title": "Rolf Scherrer", "text": "Biografia.\nAnche il nipote Samuel Scherrer \u00e8 lottatore di caratura internazionale.\nRappresent\u00f2 la ai Giochi olimpici estivi di e , concludendo rispettivamente al decimo posto nel torneo dei 97 chilogrammi ed al sedicesimo posto in quello dei 96 chilogrammi.\nPartecip\u00f2 a diverse edizioni degli europei e dei mondiali, senza riuscire a vincere medaglie."}
{"id": "8339536", "revid": "599013", "url": "https://it.wikipedia.org/wiki?curid=8339536", "title": "S\u00fcleyman Karadeniz", "text": "Biografia.\nAi campionati europei di Roma 2020 ha vinto la medaglia d'oro nel torneo dei 92 chilogrammi, sconfiggendo in finale lo svizzero Samuel Scherrer."}
{"id": "8339539", "revid": "149485", "url": "https://it.wikipedia.org/wiki?curid=8339539", "title": "S\u00fcleyman Mustafa Karadeniz", "text": ""}
{"id": "8339541", "revid": "149485", "url": "https://it.wikipedia.org/wiki?curid=8339541", "title": "Suleyman Mustafa Karadeniz", "text": ""}
{"id": "8339542", "revid": "149485", "url": "https://it.wikipedia.org/wiki?curid=8339542", "title": "Suleyman Karadeniz", "text": ""}
{"id": "8339544", "revid": "124123", "url": "https://it.wikipedia.org/wiki?curid=8339544", "title": "Ann Goldstein", "text": "Biografia.\nAnn Goldstein \u00e8 cresciuta a Maplewood e si \u00e8 successivamente trasferita dal New Jersey al Vermont per studiare lettere classiche al Bennington College. Dopo la laurea si trasfer\u00ec a Londra per specializzarsi in filologia comparata all'University College London. Nel 1973 torn\u00f2 negli Stati Uniti, dove fu assunta come correttrice di bozze per \"Esquire\". Nel 1974 cominci\u00f2 a lavorare nel copy department di \"The New Yorker\", di cui divenne direttrice nel 1980. Tra il 1987 e il 1990 ha studiato italiano e due anni dopo ha pubblicato la sua prima traduzione dell'italiano all'inglese, un capitolo del diario di viaggio di Aldo Buzzi \"Chekhov in Sondrio\". \nNel 2004 le fu commissionato dall'Europa Editions la traduzione in inglese de \"I giorni dell'abbandono\" di Elena Ferrante, di cui successivamente tradusse anche i quattro romanzi della saga de \"L'amica geniale\", pubblicati in inglese tra il 2012 e il 2015. Nel 2015 port\u00f2 a termine anche un'altra significativa impresa letteraria, la traduzione dell'opera omnia di Primo Levi. La realizzazione del progetto occup\u00f2 diciassette anni e vide la Godstein supervisionare un team di nove traduttori, oltre a tradurre personalmente tre libri di Levi. Ha tradotto, tra gli altri, anche lo \"Zibaldone\" di Leopardi, \"Seta\" di Baricco e \"Ragazzi di vita\" di Pasolini. Nel corso della sua carriera ha ricevuto la Guggenheim Fellowship e il premio PEN Renato Poggioli alla traduzione."}
{"id": "8339555", "revid": "122656149", "url": "https://it.wikipedia.org/wiki?curid=8339555", "title": "Toyota Supra (2019)", "text": "La Toyota Supra (chiamata anche Toyota GR Supra, Toyota Supra A90 o Toyota Supra V) \u00e8 un'autovettura sportiva prodotta dalla casa automobilistica giapponese Toyota a partire dal marzo 2019.\nStoria e sviluppo.\nLa vettura riprende il nome dell'omonima coup\u00e8 prodotta dalla Toyota dal 1979 al 2002. Viene assemblata a Graz in Austria, negli stabilimenti della Magna Steyr.\nLa vettura \u00e8 stata sviluppata attraverso una joint venture tra la BMW e la casa nipponica. Partendo dalla piattaforma BMW CLAR, le due case in sinergia tra di loro hanno deciso di realizzare un modello sportivo dalle dimensioni compatte, con caratteristiche e componenti condivise seguendo lo schema meccanico motore anteriore/longitudinale e trazione posteriore, con abitacolo a due posti secchi.\nLa collaborazione tra le due aziende si \u00e8 concretizzata il 24 gennaio 2013, portando alla progettazione di una nuova piattaforma condivisa per auto sportive, su cui la casa tedesca avrebbe realizzato una spider con tetto in tela (erede della BMW Z4) e la casa giapponese una coup\u00e9 dal tetto rigido (erede dell'originaria Toyota Supra). Per preservare la tradizione del modello originale, anche la GR Supra adotta un 6 cilindri in linea, ma diversamente \u00e8 di origine BMW.\nPrima della presentazione ufficiale del modello, la Toyota ha presentato vari \"concept car\" della vettura per anticiparne la linea. Un primo concept car vicino al modello di serie chiamato \"GR Supra concept\" \u00e8 stato presentato al Salone di Ginevra nel 2018. La versione definitiva, ma ancora in stadio prototipale e con pesanti camuffature, viene svelata l'11 luglio 2018 al Goodwood Festival of Speed nel Regno Unito. La versione definitiva di produzione viene presentata il 14 gennaio 2019 al Salone di Detroit, dove viene svelato il suo nome ufficiale, \"Toyota GR Supra\", con la sigla GR che fa riferimento al reparto sportivo della casa \"Gazoo Racing\".\nIl primo modello di produzione \u00e8 stato messo all'asta a un prezzo di 2,1 milioni di dollari nel gennaio 2019, con il 100% del denaro destinato all'American Heart Association e alla Bob Woodruff Foundation. L'auto dell'asta si caratterizza per un colore esterno grigio opaco, unico che non viene offerto sulla Supra standard, cos\u00ec come gli interni di colore rosso, specchietti retrovisori rossi e la firma del CEO di Toyota Akio Toyoda sul cruscotto.\nNel 2021 viene presentata la \"Jarama Racetrack Edition\" in edizione limitata con il sei cilindri in linea da 340 CV 3.0 litri turbo, colore Horizon Blue e interni in Alcantara.\nSpecifiche.\nLa Supra condivide gran parte della componentistica BMW con la sorella Z4, come i motori, il cambio, la meccanica e alcuni elementi interni come la console centrale; ma si differenzia da quest'ultima per la carrozzeria coup\u00e9 con tetto rigido, per il volante, sedili plancia e cruscotto e per la taratura delle assetto e delle sospensioni, pi\u00f9 rigida e sportiva per la Supra, pi\u00f9 morbida e turistica per la Z4.\nLa Supra \u00e8 equipaggiata con due motori di origine BMW tutti turbocompressi: un 2.0 litri in quattro cilindri in linea e un sei cilindri in linea. Il motore da 2,0 litri ha una potenza di 258 CV, mentre il motore da 3,0 litri ha una potenza di 340. Entrambe le motorizzazioni sono abbinate a un cambio automatico ZF a 8 velocit\u00e0. \nLa strumentazione \u00e8 digitale al 100% ed \u00e8 composta da un pannello da 8,8 pollici nella console centrale e uno dalla stessa dimensione nel cruscotto.\nLa Supra \u00e8 dotata di cerchi in lega forgiati da 19 pollici con pneumatici Michelin Pilot Super Sport, pi\u00f9 larghi nella parte posteriore che nella parte anteriore (rispettivamente 275/35 255/35) e un sistema frenante della Brembo con pinze all'anteriore a quattro pistoncini. La distribuzione del peso \u00e8 50/50 sugli assi anteriore e posteriore."}
{"id": "8339559", "revid": "729019", "url": "https://it.wikipedia.org/wiki?curid=8339559", "title": "Annibale Del Mare", "text": "Biografia.\nNato da una famiglia molto religiosa, nel 1937 si laure\u00f2 in lettere all'Universit\u00e0 Cattolica di Milano. Durante il secondo conflitto mondiale si trov\u00f2 a Bari come corrispondente di guerra per La Gazzetta del Mezzogiorno dove nell'ottobre del 1943, facendo parte dell'ufficio stampa del Governo di Pietro Badoglio, pubblic\u00f2 un famoso articolo in cui annunciava il ripristino della libert\u00e0 di stampa.\nTrasferitosi a Milano nel 1945, inizi\u00f2 ad occuparsi intensamente degli italiani emigrati all'estero e nel gennaio del 1948 pubblic\u00f2 il primo numero del giornale d'informazione \"Cronache dall'Italia\" destinato ai connazionali all'estero, con l'obiettivo di mantenere un collegamento tra questi e la madrepatria. Il giornale, pubblicato fino a dicembre del 1963, fu spedito mensilmente agli italiani sparsi per il mondo ai quali forniva notizie sull'Italia del dopoguerra. Le 40.0000 lettere ricevute dalla rivista nel corso degli anni sono conservate nel fondo Annibale Del Mare presso l'Archivio di Stato di Milano.\nIl suo impegno per gli emigrati italiani all'estero lo port\u00f2 a promuovere varie iniziative culturali come la \u201cNave del ricordo fraterno\u201d, grazie alla quale raccolse e sped\u00ec in dono in circa 60 paesi 500.000 volumi che avrebbero costituito 2500 piccole biblioteche e \u201cTricolori nel mondo\u201d, un'iniziativa che fece arrivare pi\u00f9 di 6000 bandiere ad associazioni, istituzioni e circoli di emigrati."}
{"id": "8339562", "revid": "767487", "url": "https://it.wikipedia.org/wiki?curid=8339562", "title": "Jay e Silent Bob - Ritorno a Hollywood", "text": "Jay e Silent Bob - Ritorno a Hollywood (\"Jay and Silent Bob Reboot\") \u00e8 un film del 2019 diretto da Kevin Smith.\nTrama.\nJay e Silent Bob (Jason Mewes e Kevin Smith) perdono un caso giudiziario contro Saban Films, che sta realizzando un nuovo film di Bluntman e Chronic, Bluntman V Chronic. I due apprendono anche di aver perso i diritti di denominazione e non possono pi\u00f9 identificarsi come \"Jay e Silent Bob\".\nJay e Bob visitano Brodie Bruce (Jason Lee), che racconta loro il riavvio di Bluntman e Chronic, diretto da Kevin Smith. Il film \u00e8 in gran parte completato, ma una scena importante deve essere girata alla convention annuale dei fan \"Chronic-Con\" a Hollywood. Jay e Bob hanno tre giorni per arrivare a Los Angeles per fermare il film e riconquistare la loro identit\u00e0. I due partono per la California.\nArrivano a Chicago, dove Jay scopre che la sua ex fidanzata Justice (Shannon Elizabeth) lavora come meteorologo locale. Jay e Bob visitano Justice, che dice a Jay di averle spezzato il cuore non visitandola mai in prigione. Da allora si \u00e8 sposata e dato alla luce la loro figlia Millennium \"Milly\" Faulken (Harley Quinn Smith). Presenta Jay alla loro figlia e alla sua migliore amica Soapy (Treshelle Edmond), ma lo esorta a non rivelarle mai la sua identit\u00e0.\nJustice parte per le vacanze e Milly costringe Jay a portare lei e Soapy a Hollywood con lui e Bob. Milly droga Jay e Bob e i due si svegliano su un'autostrada a New Orleans, dove incontrano gli altri due amici di Milly, Jihad (Aparna Brielle) e Shan Yu (Alice Wen). Dicono a Jay che vogliono visitare il Chronic-Con perch\u00e9 Shan Yu \u00e8 un grande fan del primo film di Bluntman e Chronic ed \u00e8 il suo sogno partecipare al Chronic-Con. Rubano un furgone e vanno in California. Milly ammette a Jay che il suo cattivo comportamento \u00e8 dovuto al fatto che non ha mai conosciuto suo padre.\nJay e Bob vengono abbandonati dal gruppo e partono alla ricerca del furgone. Lo trovano in un'area libera, dove alcuni componenti del Ku Klux Klan hanno rapito le ragazze e stanno organizzando una manifestazione. Bob ruba un cappuccio e si spaccia per il nuovo Grand Dragon per distrarli mentre Jay salva le ragazze. Gettano un bagno portatile contro i Klansmen e fuggono.\nIl gruppo arriva al Chronic-Con e si intrufola. Jay e Bob hanno in programma di rovinare le riprese, mentre le ragazze vogliono essere comparse nel film per realizzare il sogno di Shan Yu. Accettano di separarsi, con Jay che abbraccia Milly e le fa sapere che \u00e8 orgoglioso di lei.\nDopo aver tentato di sgattaiolare oltre una familiare guardia di sicurezza (Diedrich Bader), Jay e Bob vengono perseguitati per tutto il tempo. Si nascondono in una stanza vuota dove vengono accolti da Holden McNeil (Ben Affleck), che ha appena finito di registrare un podcast con Alyssa Jones (Joey Lauren Adams). Holden ha donato il suo sperma ad Alyssa e sua moglie (Virginia Smith) in modo che possano avere un figlio, che aiuta co-genitore. Holden dice a Jay che la paternit\u00e0 gli ha dato un nuovo scopo. Questo ispira Jay a interrompere la loro missione e diventare padre di Milly. Holden d\u00e0 loro badge VIP, che garantisce a lui e alle ragazze l'accesso al pannello con Kevin Smith.\nNotando che Bob ha una somiglianza con Smith, Milly si insinua nel backstage e mette fuori combattimento Smith, dando i vestiti di Smith a Bob sotto mentite spoglie. Portano Milly e Shan Yu sul palco per filmare la scena, ma Shan Yu capisce il loro stratagemma e fa uscire da dietro le quinte il vero Kevin Smith. Bob viene buttato fuori dalla sala e Shan Yu si rivela una spia russa, intenzionata a distruggere le convenzioni della cultura pop americana. Jay rivela a Milly che \u00e8 suo padre. Bob riacquista conoscenza e ruba un grande abito di metallo \"Iron Bob\" che doveva essere usato nelle riprese della scena. Controllando la tuta, Bob incita una rivolta al pannello e disarma Shan Yu e i suoi scagnozzi.\nDopo essere tornato a casa, Jay mostra a Milly il Quick Stop e le racconta le storie delle sue avventure e di Bob, incluso l'incontro con Justice. Dante Hicks (Brian O'Halloran) arriva ad aprire Quick Stop e si lamenta del fatto che le persiane in acciaio siano nuovamente chiuse.\nIn una scena post-crediti, Jay dice a Milly che negli ultimi venticinque anni, lui e Bob hanno fatto uno scherzo a Dante bloccando la gomma nelle serrature."}
{"id": "8339565", "revid": "2006282", "url": "https://it.wikipedia.org/wiki?curid=8339565", "title": "Duchanino", "text": "Duchanino \u00e8 un centro abitato haitiano del comune di Anse-d'Ainault, situato nell'arrondissement di Anse-d'Ainault, nel dipartimento di Grand'Anse."}
{"id": "8339567", "revid": "1613689", "url": "https://it.wikipedia.org/wiki?curid=8339567", "title": "Si vuole scappare", "text": "Si vuole scappare \u00e8 il secondo album in studio del gruppo musicale italiano Siberia, pubblicato il 23 febbraio 2018 per l'etichetta Maciste Dischi."}
{"id": "8339569", "revid": "1613689", "url": "https://it.wikipedia.org/wiki?curid=8339569", "title": "In un sogno \u00e8 la mia patria", "text": "In un sogno \u00e8 la mia patria \u00e8 il primo album in studio del gruppo musicale italiano Siberia, pubblicato il 15 aprile 2016 per l'etichetta Maciste Dischi e distribuito da Sony Music."}
{"id": "8339572", "revid": "818367", "url": "https://it.wikipedia.org/wiki?curid=8339572", "title": "Bubo ascalaphus", "text": "Il gufo reale del deserto (\"Bubo ascalaphus\") \u00e8 un uccello rapace della famiglia Strigidae diffuso nell'Africa subsahariana."}
{"id": "8339573", "revid": "110896969", "url": "https://it.wikipedia.org/wiki?curid=8339573", "title": "Contea di Bojano", "text": ""}
{"id": "8339575", "revid": "110896979", "url": "https://it.wikipedia.org/wiki?curid=8339575", "title": "Spaghetti, insalatina e una tazzina di caff\u00e8 a Detroit", "text": ""}
{"id": "8339576", "revid": "1632387", "url": "https://it.wikipedia.org/wiki?curid=8339576", "title": "Fontana dello Zodiaco (Terni)", "text": "La fontana dello Zodiaco si trova in piazza Tacito a Terni, di cui rappresenta uno dei monumenti simbolici.\nStoria e descrizione.\nRealizzata tra il 1932 e il 1936 su progetto degli architetti Mario Fagiolo e Mario Ridolfi, secondo il linguaggio del Razionalismo italiano allora in voga; le decorazioni policrome in vetro veneziano, coni segni dello zodiaco, sono state eseguite dall'artista anconetano Corrado Cagli, uno dei pi\u00f9 significativi esponenti del movimento artistico Novecento. \nMario Ridolfi e Mario Fagiolo nel 1932 vinsero il concorso per la costruzione di una monumentale fontana in piazza Tacito, centro della citt\u00e0 umbra. Utilizzarono il porfido rosso per il bordo della vasca circolare (19,90 metri) e la pavimentazione, l'acciaio inossidabile di Terni per lo stelo o pennone, il granito grigio e il marmo di Carrara per gli altri elementi.\nCorrado Cagli, invece, disegn\u00f2 nel 1934 i cartoni preparatori con i dodici segni zodiacali e le allegorie sui mestieri, cui si bas\u00f2 la vetreria Salviati di Venezia per la creazione dei mosaici vivacemente colorati (soprattutto nelle tonalit\u00e0 del rosso, arancione e giallo) che saranno posizionati nel grande catino inferiore. Il 21 aprile 1936 l'opera era terminata.\nTerni, importante polo industriale, sub\u00ec pesanti bombardamenti da parte degli aerei inglesi il 14 ottobre 1943: la fontana risult\u00f2 gravemente danneggiata. Dopo la fine del conflitto mondiale si pens\u00f2 subito alla sua ristrutturazione e lo stesso Corrado Cagli ripropose i temi originari e ridisegn\u00f2 i segni zodiacali impiegando, per\u00f2, il mosaico tipico dell'antica Roma: il 24 giugno 1961 il monumento era pronto. \nCon il trascorrere degli anni, tuttavia, la manutenzione errata e altri problemi causarono un forte degrado dell'opera con lo sbiadimento dei colori e l'alterazione dei materiali adoperati, e si rese necessaria la pianificazione di un primo importante restauro, avvenuto tra il giugno 1994 ed il marzo 1995. Nonostante ci\u00f2, a causa di svariati incidenti che hanno colpito la fontana nei primi anni 2010, si rese necessario un ulteriore restauro. I lavori presero il via il 16 luglio 2013, terminando otto anni dopo; la fontana fu infatti restituita alla citt\u00e0 il 29 dicembre 2021. "}
{"id": "8339584", "revid": "889336", "url": "https://it.wikipedia.org/wiki?curid=8339584", "title": "Barrydale", "text": "Barrydale \u00e8 una cittadina sudafricana situata nella municipalit\u00e0 distrettuale di Overberg nella provincia del Capo Occidentale. Prende il nome da Joseph Barry, un conosciuto mercante locale del XIX secolo."}
{"id": "8339586", "revid": "1957733", "url": "https://it.wikipedia.org/wiki?curid=8339586", "title": "Love Rollercoaster (Red Hot Chili Peppers)", "text": "Love Rollercoaster \u00e8 un singolo del gruppo musicale statunitense Red Hot Chili Peppers, pubblicato nel 1996 come estratto dall'album \"Beavis And Butt-Head Do America - Original Motion Picture Soundtrack\", colonna sonora del film \"Beavis &amp; Butt-Head alla conquista dell'America\".\nDescrizione.\nIl brano \"Love Rollercoaster\" \u00e8 una cover dell'omonimo singolo degli Ohio Players del 1975.\nPer il singolo venne realizzato un video musicale."}
{"id": "8339587", "revid": "287204", "url": "https://it.wikipedia.org/wiki?curid=8339587", "title": "Rally di Svezia 2020", "text": "Il Rally di Svezia 2020, ufficialmente denominato 68th Rally Sweden, \u00e8 stata la seconda prova del campionato del mondo rally 2020 nonch\u00e9 la sessantottesima edizione del Rally di Svezia e la quarantaquattresima con valenza mondiale. La manifestazione si \u00e8 svolta dal 13 al 16 febbraio sugli sterrati innevati che attraversano le foreste della contea di V\u00e4rmland con sconfinamenti nella vicina Norvegia.\nIl rally \u00e8 stato accorciato a causa della scarsit\u00e0 di neve sulle strade, passando da un percorso di circa costituito da 19 prove speciali a uno di suddiviso in 11 prove, le quali hanno mantenuto la stessa numerazione rispetto all'itinerario originale; sono inoltre state cancellate la PS1 e la PS16 per analoghi motivi.\nL'evento \u00e8 stato vinto dal britannico Elfyn Evans, navigato dal connazionale Scott Martin, al volante di una Toyota Yaris WRC della squadra ufficiale Toyota Gazoo Racing WRT, davanti alla coppia estone formata da Ott T\u00e4nak e Martin J\u00e4rveoja, su Hyundai i20 Coupe WRC del team Hyundai Shell Mobis WRT, e a quella finlandese composta da Kalle Rovanper\u00e4 e Jonne Halttunen, compagni di squadra dei vincitori ed entrambi al primo podio in carriera.\nCon il podio conquistato all'ultima prova speciale ai danni del sei volte campione del mondo nonch\u00e9 compagno di scuderia S\u00e9bastien Ogier, Rovanper\u00e4 stabil\u00ec il nuovo record del pi\u00f9 giovane pilota a podio nella storia del mondiale rally, all'et\u00e0 di 19 anni e 139 giorni.\nI norvegesi Mads \u00d8stberg e Torstein Eriksen, su Citro\u00ebn C3 R5 della squadra PH Sport, hanno invece conquistato il successo nel campionato WRC-2, mentre i finlandesi Jari Huttunen e Mikko Lukka hanno vinto nella serie WRC-3 alla guida di una Hyundai i20 R5. In Svezia si disputava anche la prova inaugurale del campionato Junior WRC, che ha visto vincere la coppia locale composta da Tom Kristensson e Joakim Sj\u00f6berg su Ford Fiesta R2. \nRisultati.\nClassifica.\nLegenda\nProve speciali.\nNonostante l'itinerario ridotto da 19 a 11 prove speciali, le stesse hanno mantenuto la medesima numerazione che avevano nel percorso originario.\nPower stage.\nPS18: \"Liken\u00e4s 2\" di 21,19\u00a0km, disputatasi domenica 16 febbraio 2020 alle ore 12:18 (UTC+1)."}
{"id": "8339588", "revid": "128334", "url": "https://it.wikipedia.org/wiki?curid=8339588", "title": "Piccola falce", "text": ""}
{"id": "8339591", "revid": "1938155", "url": "https://it.wikipedia.org/wiki?curid=8339591", "title": "Legge Anselmi", "text": ""}
{"id": "8339594", "revid": "791427", "url": "https://it.wikipedia.org/wiki?curid=8339594", "title": "Giuseppe Piergili", "text": "Durante gli anni di permanenza a Recanati, riordin\u00f2 la biblioteca della famiglia Leopardi e scopr\u00ec particolari inediti su Giacomo Leopardi che furono alla base di una serie di numerose pubblicazioni. Come Prospero Viani e Giuseppe Cugnoni, fu tra gli studiosi che maggiormente si dedicarono all'assidua opera di ricostruzione degli scritti e della vita del Leopardi.\nBiografia.\nStudi\u00f2 presso il seminario di Cingoli. Inizi\u00f2 a lavorare ad Apiro in qualit\u00e0 \"magister grammaticalis\" e nel 1862 insegn\u00f2 nel Ginnasio inferiore di Terni.\nNel 1865 si trasfer\u00ec a Recanati, dove rimase per diciassette anni, per assumere il ruolo di professore e direttore del Ginnasio Leopardi di Recanati.\nConobbe il conte Giacomo Leopardi, nipote del poeta, che gli apr\u00ec le porte della biblioteca di famiglia ed ebbe modo di incontrare anche il fratello, Carlo Leopardi e la moglie Teresa Teja.\nNel 1867 spos\u00f2 Maria Luigia dei conti Cappellari di Fano. Nel 1869 nacque il primogenito Boezio, a cui seguirono Alighiero nel 1872 ed Anna nel 1876.\nSuccessivamente svolse il ruolo di preside di Ginnasio e Liceo in numerose citt\u00e0: a Spoleto dal 1882 al 1900, a Matera dal 1901 al 1903; a L'Aquila dal 1903 al 1905; ad Ascoli Piceno dal 1905 al 1908, ad Ancona nell'anno 1908-1909, a Spoleto nel Regio Liceo Pontano Sansi (1882-94 e 1909-12) ed infine a Perugia dal 1912 al 1918. Terminata l'attivit\u00e0 lavorativa, si trasfer\u00ec prima ad Albano e poi, dopo la morte della moglie nel 1920, a Roma.\nNel 1892 pubblic\u00f2 dei documenti inediti che sconfessarono la tesi di Antonio Ranieri, che aveva scritto di aver dovuto mantenere il Leopardi a causa della mancanza di aiuti economici da parte della famiglia Leopardi: in particolare, riport\u00f2 il testo dell'ultima cambiale di mano del Ranieri sottoscritta da Leopardi, di 35 scudi incassata 4 giorni prima della morte del Poeta"}
{"id": "8339595", "revid": "2519", "url": "https://it.wikipedia.org/wiki?curid=8339595", "title": "Ahuriri", "text": "L'Ahuriri \u00e8 un fiume che attraversa la regione di Canterbury nell'Isola del Sud della Nuova Zelanda.\nDescrizione.\nLe sorgenti del fiume si trovano sul versante orientale delle Alpi meridionali. Il fiume scorre per 70 chilometri attraverso la parte pi\u00f9 meridionale del bacino del Mackenzie prima di raggiungere il lago Benmore, uno dei laghi del progetto idroelettrico Waitaki. Da l\u00ec, le acque si uniscono a quelle del Waitaki, per poi sfociare nell'Oceano Pacifico.\nUn tratto considerevole della parte superiore del fiume si trova nell'Ahuriri Conservation Park. Il fiume \u00e8 rinomato per la pesca della trote brune e delle trote arcobaleno.\nPoco prima della confluenza con il lago, il fiume viene attraversato dalla State Highway 8; anche la State Highway 83 segue alcuni tratti dell'Ahuriri. A circa a ovest dell'estuario c'\u00e8 Omarama, l'unico insediamento posto lungo il corso del fiume."}
{"id": "8339603", "revid": "28057", "url": "https://it.wikipedia.org/wiki?curid=8339603", "title": "Tomba di Gaio Publicio Bibulo", "text": ""}
{"id": "8339604", "revid": "367445", "url": "https://it.wikipedia.org/wiki?curid=8339604", "title": "Fiume Ahuriri", "text": ""}
{"id": "8339608", "revid": "1345932", "url": "https://it.wikipedia.org/wiki?curid=8339608", "title": "Koubikoularios", "text": ""}
{"id": "8339611", "revid": "469589", "url": "https://it.wikipedia.org/wiki?curid=8339611", "title": "Abbazia di Ebrach", "text": "L'abbazia di Ebrach (in tedesco \"Kloster Ebrach\") \u00e8 un ex monastero cistercense di Ebrach a Oberfranken, in Germania.\nLa costruzione dell'odierna chiesa inizi\u00f2 nel 1200 e fu per lo pi\u00f9 completata nel 1285.\nL'abbazia fu sciolta durante la secolarizzazione nel 1803. La chiesa dell'abbazia divenne la chiesa parrocchiale locale.\nGalleria di foto.\n&lt;br&gt;"}
{"id": "8339623", "revid": "599013", "url": "https://it.wikipedia.org/wiki?curid=8339623", "title": "Architettura ostile", "text": "Per architettura ostile o architettura difensiva si intende una strategia di progettazione urbanistica mirata a impedire i comportamenti ritenuti vandalici o che lederebbero l'ordine pubblico.\nStoria.\nSebbene il termine \"architettura ostile\" sia recente, l'uso dell'ingegneria civile mirata a finalit\u00e0 sociali risale a molti anni fa. Fra gli antecedenti degli espedienti architettonici \"ostili\" si possono segnalare i cosiddetti \"deflettori di urina\", applicati in vari edifici durante il diciannovesimo secolo. Le prime espressioni moderne di architettura ostile furono concepite partendo dalle teorie della prevenzione del crimine attraverso la progettazione ambientale (in inglese \"Crime prevention through environmental design\") formulate negli anni 1970 dal criminologo C. Ray Jeffery, che voleva migliorare la vivibilit\u00e0 degli spazi urbani attraverso tre metodi noti come \"sorveglianza naturale\", \"controllo degli accessi naturale\" e \"applicazione territoriale\". A partire dal 2004, coloro che adottano i principi della CPTED si basano esclusivamente sulla teoria secondo cui la corretta progettazione e l'uso efficace dell'ambiente urbano possano ridurre i crimini, la paura della delinquenza e di migliorare la qualit\u00e0 della vita.\nEsempi.\nGli esempi pi\u00f9 comuni di architettura ostile sono mirati a impedire alle persone di sedersi o coricarsi fra cui i cosiddetti \"spuntoni anti-senzatetto\" collocati su superfici piane, davanzali inclinati, panchine con braccioli mediani che impediscono alle persone di distendersi su di esse e irrigatori il cui unico fine \u00e8 quello di dissuadere i senza fissa dimora. In altri casi, questo tipo di architettura \u00e8 finalizzata a impedire alle persone di usare lo skateboard, sporcare o imbrattare alcune aree.\nControversie.\nAlcuni sostengono che l'architettura ostile favorisca le divisioni sociali e crei disagi ai cittadini, specialmente agli anziani, ai disabili e ai bambini. Altri asseriscono che questo tipo di design urbano annulli ogni tipo di \"controtendenza differente dal pensiero dominante\", sostituendo cos\u00ec gli spazi pubblici con \"luoghi commerciali o 'pseudo-pubblici' e permettendo cos\u00ec all'architettura di far rispettare le divisioni sociali\". Il sociologo Robert Park si chiede \"quale auto-concezione collettiva ci abbia istigato a creare citt\u00e0 coperte di punte di metallo e illuminate da luci blu che ronzano ad alte frequenze\", e definisce l'architettura ostile \"un design paranoico e ansiogeno.\" Il progettista urbano Malcolm MacKay afferma che \"storicamente, l'architettura difensiva veniva utilizzata per affrontare il nemico senza combattere\" e afferma che l'ansia \u00e8 oggi \"rivolta verso l'interno\"."}
{"id": "8339625", "revid": "827882", "url": "https://it.wikipedia.org/wiki?curid=8339625", "title": "Architettura difensiva", "text": ""}
{"id": "8339631", "revid": "1872194", "url": "https://it.wikipedia.org/wiki?curid=8339631", "title": "Battaglia di Cerami", "text": "La battaglia di Cerami fu un evento bellico svoltosi in Sicilia nei pressi del fiume Cerami (un affluente del Salso) durante la campagna di conquista dell'isola, in mano agli arabi, da parte dei normanni.\nLa battaglia, vinta dallo schieramento normanno, segn\u00f2 l'inizio del dominio normanno sulla Sicilia.\nLa leggenda racconta che il Conte Ruggero, prima dell'inizio della battaglia, fece recitare dei versi del vangelo ai suoi soldati. Durante la prima parte della battaglia i saraceni ebbero la meglio, il Conte, vistosi in difficolt\u00e0, invoc\u00f2 l'aiuto dei Santi Michele e Giorgio, i quali, all'improvviso, apparvero sul campo di battaglia. I soldati, alla vista dei Santi, furono presi dall'entusiasmo e con vigore contrattaccarono, cogliendo una schiacciante vittoria."}
{"id": "8339634", "revid": "619191", "url": "https://it.wikipedia.org/wiki?curid=8339634", "title": "Il deserto dei Tartari (romanzo)", "text": ""}
{"id": "8339635", "revid": "188116", "url": "https://it.wikipedia.org/wiki?curid=8339635", "title": "Corpo di spedizione", "text": ""}
{"id": "8339639", "revid": "125289502", "url": "https://it.wikipedia.org/wiki?curid=8339639", "title": "Justyna Krzy\u017canowska", "text": "Biografia.\nOriginaria della piccola nobilt\u00e0 di Cuiavia, \u00e8 la figlia di Jakub Krzy\u017canowski (1729-1805), agricoltore della tenuta D\u0142ugie al momento della nascita di Justyna, dopo essere stato amministratore della tenuta di Izbica, entrambi appartenenti al conte Kacper Skarbek (1763-1823). Riceve una buona educazione, sa suonare il piano e cantare con la sua voce da soprano. \nIntorno al 1800 ebbe luogo la separazione di Kacper Skarbek e sua moglie Ludwika Fengerowa; lei vendette le tenute di Cujavia per saldare i debiti di suo marito, che and\u00f2 all'estero e con il resto acquist\u00f2 un'area vicino a Varsavia, \u017belazowa Wola. Non \u00e8 noto se Justyna vivesse a Zelazowa Wola in quel momento o solo dopo la morte di suo padre. Justyna ha il ruolo di governante della casa, di controllo dei domestici e di dama di compagnia. L\u00ec incontra il precettore dei figli della contessa (in particolare di Fryderyk Skarbek), Nicolas Chopin, assunto nel 1802. Nicolas e Justyna si sposano nel Giugno del 1806. Non vivevano pi\u00f9 quindi nel maniero della contessa, ma in una casetta accanto (ora un museo: \"Dom Urodzenia Fryderyka Chopina\"), ma la accompagnavano tuttavia quando si recava a Varsavia. \nA quel tempo, dal 1795, l'intera regione si trovava nell'area annessa dalla Prussia durante la terza spartizione della Polonia, formando la provincia della Prussia meridionale. Ma, alla fine del 1806, dopo la vittoria di Jena, ci fu l'arrivo delle truppe francesi e nel luglio 1807, la creazione da parte di Napoleone del ducato di Varsavia a partire da questa provincia prussiana. \nNel 1807 nacque (a Varsavia) una prima figlia, Ludwika, un secondo all'inizio del 1810: Fryderyk Franciszek. Gli Chopin lasciarono Zelazowa Wola nell'ottobre del 1810, Nicolas divenne professore al liceo di Varsavia. Nacquero altre due bambine: Izabela (1811) ed Emilia (1812). I bambini Chopin ebbero una buona istruzione, soprattutto perch\u00e9 Justyna detenne per alcuni anni una pensione per giovani nobili, tra i quali Fryderyk trov\u00f2 amici (in particolare i fratelli Wodzinski) mentre suo marito divent\u00f2 professore ordinario al Liceo, poi professore all'\u00c9cole du G\u00e9nie, in un regno di Polonia ormai sotto il dominio della Russia. \nLa vita di Justyna \u00e8 stata segnata dal lutto: dopo Emilia, che mor\u00ec di tubercolosi nel 1827, Nicolas, in pensione dal 1837, mor\u00ec nel 1844, Fryderyk nel 1849 e Ludwika nel 1855. Solo Izabela sopravvisse a sua madre fino al 1881. \nPoich\u00e9 Fryderyk non torn\u00f2 mai in Polonia dopo la sua partenza per Vienna nel novembre 1830, Justyna (cos\u00ec come Nicolas) lo rivide solo una volta, nell'agosto 1835, durante un soggiorno nella citt\u00e0 termale di Carlsbad, allora nell'impero austriaco (ora Karlovy Vary, nella Repubblica ceca), passando con lui un mese intero dopo cinque anni di lontananza.\nJustyna mor\u00ec il 1\u00ba ottobre 1861 a Varsavia; \u00e8 stata sepolta insieme al marito al Cimitero Pow\u0105zki."}
{"id": "8339645", "revid": "183694", "url": "https://it.wikipedia.org/wiki?curid=8339645", "title": "Manfred F. Fischer", "text": " \nBiografia.\nFischer ha studiato storia dell'arte, storia e germanistica a Erlangen e Gottinga, dove ha conseguito il dottorato nel 1964 con una tesi su \"L'ex monastero cistercense di Heilsbronn vicino Ansbach\". Dopo aver lavorato presso l'Istituto centrale di storia dell'arte di Monaco di Baviera e presso la Bibliotheca Hertziana di Roma, nel 1970 \u00e8 diventato curatore dell'amministrazione bavarese di palazzi, giardini e laghi di stato a Monaco. Dal 1973 al 1998 ha infine diretto l'ufficio di protezione dei monumenti della citt\u00e0 libera e anseatica di Amburgo. Insegna anche all'Universit\u00e0 di Amburgo dal 1974. \nHa pubblicato numerosi libri e articoli sull'arte europea e storia dell'architettura, in particolare di Amburgo, cos\u00ec come la storia e la teoria della conservazione del patrimonio. "}
{"id": "8339653", "revid": "1938155", "url": "https://it.wikipedia.org/wiki?curid=8339653", "title": "Video CD", "text": ""}
{"id": "8339661", "revid": "122717529", "url": "https://it.wikipedia.org/wiki?curid=8339661", "title": "Goodwood Revival", "text": "Il Goodwood Revival \u00e8 un festival di tre giorni che si tiene ogni settembre sul circuito di Goodwood dal 1998 per le auto e motociclette da corsa che gareggiarono durante il periodo di attivit\u00e0 del circuito 1948-1966.\nStoria.\nIl primo Revival ebbe luogo 50 anni dopo che il nono duca di Richmond e Gordon aprirono la pista automobilistica nel 1948, guidando intorno al circuito in una Bristol 400, l\u2019allora berlina sportiva all'avanguardia della Gran Bretagna. Molte persone vestono con abiti d'epoca. \u00c8 uno degli incontri automobilistici pi\u00f9 famosi al mondo ed \u00e8 l'unico evento del Regno Unito che ricrea l'era del motorsport degli anni '50 e '60.\nC'\u00e8 stata una certa opposizione alla reintroduzione delle corse sul circuito, ma una lobby numericamente forte sotto forma di Goodwood Supporters Association ha aiutato infine per ottenere l'approvazione.\nIl festival \u00e8 una vetrina per eccezionali corse ruota a ruota attorno a un circuito classico, intoccato dagli sviluppi pi\u00f9 moderni, e rivive i giorni di gloria del circuito di Goodwood, il quale si \u00e8 classificato al fianco di circuito di Silverstone come sede di corse leader della Gran Bretagna durante i suoi anni attivi. Tra il 1948 e il 1966 Goodwood ha ospitato corse contemporanee di ogni tipo, tra cui la Formula 1, la gara delle Nove Ore di Goodwood e la corsa di auto sportive Tourist Trophy. \nIl festival comprende vetture Grand Prix degli anni '50 e '60, auto sportive e GT, nonch\u00e9 berline storiche e auto da Formula Juniors poco viste. Molte di queste importanti auto da corsa storiche sono guidate da nomi famosi del passato e del presente degli sport motoristici. I piloti famosi che hanno preso parte includono Sir Stirling Moss, John Surtees, Kenny Br\u00e4ck, Sir Jack Brabham, Phil Hill, Derek Bell, David Coulthard, Damon Hill, Gerhard Berger, Martin Brundle, Bobby Rahal, Johnny Herbert, Wayne Gardner, Giacomo Agostini, Jean Alesi, Barry Sheene e Peter Brock, cos\u00ec come celebrit\u00e0 come Chris Rea e Rowan Atkinson (Mr. Bean) nel 2009. C'\u00e8 una corsa in auto a pedali per ragazzi chiamata Settrington Cup, con Auto a pedali Austin J40.\nA parte l'inclusione di una chicane sul rettilineo di partenza/arrivo, il circuito restaurato \u00e8 rimasto invariato dal suo massimo splendore e molti visitatori indossano abiti d'epoca adeguati. Non sono ammessi veicoli moderni all'interno del perimetro del circuito per tutto il fine settimana, ad eccezione dei moderni veicoli antincendio e di soccorso. Ci sono anche scenografie teatrali che riportano in vita il passato, cos\u00ec come molti aerei storici."}
{"id": "8339676", "revid": "400694", "url": "https://it.wikipedia.org/wiki?curid=8339676", "title": "Galaxy (BUCK-TICK)", "text": ""}
{"id": "8339677", "revid": "486946", "url": "https://it.wikipedia.org/wiki?curid=8339677", "title": "Bugfix", "text": ""}
{"id": "8339679", "revid": "729019", "url": "https://it.wikipedia.org/wiki?curid=8339679", "title": "Justin Eveson", "text": "Biografia.\nEveson \u00e8 nato il 10 giugno 1980, e proviene dal sobborgo di Perth di Victoria Park . Nel 1993, all'et\u00e0 di 12 anni, la sua gamba destra fu amputata al di sotto del ginocchio dopo un incidente con l'aeratore del prato. Prima del suo incidente, aveva giocato a basket. Nel 2010, \u00e8 stato il promotore dei Giochi universitari australiani . Lavora come istruttore di fitness, e suo padre \u00e8 il suo eroe personale. Ricopre anche la carica di membro e di responsabile della partecipazione agli sport in carrozzina nell'Australia occidentale. Al di fuori del basket e nuoto agonistico, gioca a golf.\nNuoto.\nEveson ha iniziato a competere negli sport per disabili nel 1995, facendo nuoto e pallacanestro in carrozzina. In quel periodo, decise di concentrarsi sul nuoto. Dal 1996 al 1999, ha fatto parte del programma Junior Sports Star promosso dall'Associazione Sportiva per disabili su sedia a rotelle. Ha partecipato alle Paralimpiadi estive del 2000, dove ha vinto una medaglia d'argento nei 4 \u00d7 100 m stile libero e una medaglia di bronzo 4 \u00d7 100 m misti.\nPallacanestro.\nLa classificazione del giocatore Eveson \u00e8 di 4.5 e gioca in avanti. Eveson ha iniziato a giocare a pallacanestro in carrozzina nel 1995. La sua capacit\u00e0 di giocare \u00e8 stata sostenuta dal Individual Athlete Support Program. Nel 2009, le squadre di basket per le quali Eveson ha giocato, hanno vinto tutti i tornei di cui facevano parte a livello di club e a livello nazionale.\nNazionale.\nNel 2002, Eveson fece la sua prima apparizione nella squadra nazionale australiana di pallacanestro su sedia a rotelle .\nEveson faceva parte della squadra maschile nazionale di pallacanestro in carrozzina che vinse la medaglia d'argento alle Paralimpiadi estive 2004, e la medaglia d'oro alle Paralimpiadi estive 2008, grazie alle quale ha ricevuto una medaglia dell'Ordine dell'Australia . Era il capocannoniere della squadra.\nNel 2012 faceva parte della squadra di sedie a rotelle che ha vinto l'argento alle Paralimpiadi estive.\nNel 2006, Eveson fece parte della squadra che vinse la medaglia di bronzo ai Campionati del mondo. Nel 2008, fece parte del team che vinse l'argento al test-evento paralimpico di Pechino. Quell'anno, fu il capitano della squadra australiana vincitrice dell'oro ai Mondiali Paralimpici che si sono tenuti a Manchester, in Inghilterra. Nel 2009 ha fatto parte della squadra australiana vincitrice dell'oro ai campionati IWBF dell'Asia-Oceania e del team Rollers World Challenge che ha vinto l'oro nel 2009.. In questo torneo segn\u00f2 25 punti, esegu\u00ec 5 assist e 13 rimbalzi. Fu un membro della squadra nazionale australiana di pallacanestro su sedia a rotelle che ha partecipato al Campionato mondiale di basket su sedia a rotelle del 2010 che ha vinto una medaglia d'oro. Lui e il compagno di squadra australiano Shaun Norris sono stati premiati per la loro prestazione al torneo essendo nominati come due dei World All-Star Five del torneo. Era un membro del team Rollers che ha vinto la medaglia d'oro ai Campionati del mondo di basket in carrozzina 2014 .\nClub.\nEveson ha giocato a pallacanestro professionistico in carrozzina in Australia, Italia, Spagna e Turchia. Nel 2001, Eveson ha fatto il suo debutto nel basket con il Perth Wheelcats della National Wheelchair Basketball League (NWBL). Ha vinto tre Coppe della Champions League di fila. Nel 2007, giocava a basket per i Perth Wheelcats, in Australia . La sua squadra vinse il campionato del campionato quell'anno e Evenson fu nominato MVP del campionato. Quell'anno, i Wheelcats furono anche i campioni del World Club. Nel 2008, gioc\u00f2 a basket in Turchia nel Galatasaray . Quell'anno, la sua squadra vinse la Coppa dei Campioni. \u00c8 stato nominato come MVP della partita di campionato e nominato parte della All-Star Five del torneo. Nel 2010, ha giocato per la squadra Perth Wheelcats quando ha vinto il campionato della lega. Nel 2011, giocava per i Perth Wheelcats. Nella prima partita della stagione ha segnato 35 punti contro i Wollongong Roller Hawks.\nRiconoscimenti.\nEveson ha vinto il \"Western Australian Wheelchair Sports Star of the year\" insieme a Brad Ness nel 2003. Nel 2008, ha ricevuto la medaglia Sandy Blythe come Giocatore internazionale della pallacanestro in carrozzina dell'anno. Nel 2009, Laureus World Athlete of the Year Awards lo ha nominato come uno dei finalisti. Nel 2010, \u00e8 stato inserito tra i nominati dell'ANZ Sports Star dell'Australia occidentale nella categoria della pallacanestro in carrozzina."}
{"id": "8339680", "revid": "827882", "url": "https://it.wikipedia.org/wiki?curid=8339680", "title": "Black Swan Records", "text": ""}
{"id": "8339683", "revid": "400694", "url": "https://it.wikipedia.org/wiki?curid=8339683", "title": "Razzle Dazzle (BUCK-TICK)", "text": ""}
{"id": "8339685", "revid": "1543377", "url": "https://it.wikipedia.org/wiki?curid=8339685", "title": "Vermin Supreme", "text": "Supreme \u00e8 noto per lo stivale che indossa come cappello e per il gigantesco spazzolino da denti che porta con s\u00e9. Promette che qualora venisse eletto presidente degli Stati Uniti, approverebbe una legge che impone alle persone di lavarsi i denti. Le sue principali campagne riguardano la sensibilizzazione delle apocalissi zombi e la promozione delle ricerche sui viaggi nel tempo, Inoltre, Vermin ha promesso un pony gratuito per ogni americano.\nNel 2011, ha partecipato alle proteste di Occupy Boston. \u00c8 il protagonista del documentario del 2014, \"Who Is Vermin Supreme?\" \"An Outsider Odyssey\", che segue la sua campagna del 2012 ed esplora la sua vita da attivista e provocatore politico.\nVita privata.\nSupreme \u00e8 cresciuto vicino a Boston, nel Massachusetts e pare sia il pi\u00f9 grande di tre figli. Si \u00e8 diplomato alla Gloucester High School nel 1979, per poi trasferirsi a Baltimora dove ha frequentato una scuola d'arte. Abbandonata questa scuola in un secondo momento, Vermin ha iniziato a lavorare come booker di gruppi, nei club underground.\nNel 1986, si \u00e8 unito alla grande marcia per il disarmo nucleare e la pace, in segno di protesta contro le armi nucleari. Nel 1987, ha iniziato a candidarsi per cariche pubbliche. Ha cambiato legalmente il suo nome in Vermin Supreme negli anni '90 mentre era ancora a Baltimora.\nNel 2006, Supreme ha donato uno dei suoi reni per salvare sua madre. \u00c8 sposato e non ha figli.\nPosizioni politiche.\nSupreme ha discusso le sue opinioni politiche in un video promozionale nel 2008. Ha dichiarato di essere stato registrato come repubblicano, con inclinazioni verso l'anarchismo . Ha affermato che i libertari americani non lo convincevano riguardo alla progressiva abolizione del governo. Pi\u00f9 tardi sosterr\u00e0 che l'affermazione si basava su un \"pregiudizio\" per \"mancanza di conoscenza\", e che \"[il] partito libertario \u00e8 l'unico partito in linea con i miei principi fondamentali di anti-stato, anti-guerra e anti-autorit\u00e0\". Ha anche affermato che i repubblicani sembrano tendere all'abolizione del governo, ma \"non offrono alternative per i bisognosi, diverse dalla carit\u00e0\". Supreme chiede un graduale smantellamento del governo, cosicch\u00e9 i cittadini prendano il sopravvento. Ha affermato che gli americani non sanno pi\u00f9 essere cittadini, attribuendo una parte della colpa alle scuole che insegnano in modo \"molto contorto e jingoistico \".\nNel video del 2008, Supreme ha discusso anche della sua campagna presidenziale. Descrive la sua campagna uno \"scherzo umoristico\" che serva da risposta alle bugie che la gente assorbe dai media e dal governo.\nCampagne presidenziali statunitensi.\n2004.\nSupreme fece una campagna nelle primarie presidenziali di Washington, DC nel 2004, dove ricevette 149 voti.\n2008.\nSupreme fece una campagna nelle primarie repubblicane del New Hampshire nel 2008 . Ha ricevuto 41 voti (0,02%). Secondo la Federal Election Commission (FEC), ha invece ricevuto 43 voti a livello nazionale.\n2012.\nVermin Supreme ha fatto una campagna come democratico nelle elezioni presidenziali statunitensi del 2012 .\nDi seguito sono riportate alcune delle pietre miliari di questa campagna:\n2016.\nSupreme ha tentato un'altra corsa presidenziale nel 2016 . Ha intrapreso un tour di 20 citt\u00e0. Ha presentato la candidatura alle primarie presidenziali democratiche del New Hampshire il 21 novembre 2015 e ha ricevuto 259 voti nelle primarie il 9 febbraio 2016, arrivando quarto dopo Martin O'Malley . Non \u00e8 stato invitato a tornare al Forum presidenziale dei candidati democratici meno conosciuti, in parte a causa del fatto che ha tirato dei glitter a Randall Terry all'evento nel 2011. Poco prima della primaria, \u00e8 stato visto polemizzare contro i candidati repubblicani Chris Christie e Ted Cruz con un megafono. Il 4 marzo 2016 si \u00e8 candidato con il Partito libertario. Ha ricevuto il voto di un solo delegato nel primo turno delle elezioni presidenziali alla Convention nazionale libertaria 2016.\n2020.\nSupreme si \u00e8 di nuovo candidato alla presidenza degli Stati Uniti nel 2020, ancora con il partito Libertario . Ha vinto le primarie delle presidenziali libertarie nel New Hampshire l'11 febbraio 2020, svoltasi secondo \"autofinanziamento al di fuori del controllo dello Stato del New Hampshire\".\n\"Diritto al Pony\".\nNel dicembre 2017 Hillary Clinton ha programmato di visitare Concord, nel New Hampshire, per presentare un libro. Supreme ha programmato una manifestazione davanti alla libreria. La dimostrazione doveva essere una \"protesta da pony\" e includere almeno un pony. Supreme ha infatti una storia di promesse elettorali, in cui sostiene di voler elargire pony ai costituenti e ha affermato che alla Clinton non piacciono abbastanza i pony. Quando Supreme chiese un permesso di protesta per la sua manifestazione, la polizia neg\u00f2 la sua richiesta.\nIn risposta, Supreme afferm\u00f2 il suo \"diritto al pony\" e si trov\u00f2 un avvocato esperto del Primo Emendamento, per rappresentarlo contro la citt\u00e0 di Concord riguardo al permesso negato. La corte ha dato ragione a Supreme, emettendo un'ingiunzione secondo cui la citt\u00e0 era obbligata a dargli il permesso di protestare contro l'evento, portando anche dei pony. Una clausola diceva per\u00f2 che Supreme avrebbe dovuto pagare per il parcheggio del pony al prezzo di auto.\nAltra attivit\u00e0 politica.\nNel marzo 2018, Vermin si \u00e8 candidato come procuratore generale, sfidando per l'ex presidente repubblicano Derek Schmidt. La mancanza di requisiti per candidarsi, come indicato nella Costituzione dello stato, \u00e8 stata annunciata da Supreme: \"Questa \u00e8 davvero una scappatoia molto particolare\", ha detto. \"Penso che sia un'ottima cosa per la democrazia\".\nCarriera cinematografica.\nSupreme ha scritto e interpretato il film del 2009 \"Vote Jesus: The Chronicles di Ken Stevenson\", in cui si pone come candidato politico di destra per ottenere l'accesso al mondo del fondamentalismo americano.\nNel 2012, Supreme ha recitato in una serie web intitolata \"Learnin 'with Vermin\" che utilizza una versione immaginaria della sua campagna presidenziale come piattaforma per insegnare concetti politici come i metodi di voto."}
{"id": "8339687", "revid": "599013", "url": "https://it.wikipedia.org/wiki?curid=8339687", "title": "Fernando Aguilera", "text": "Carriera.\nClub.\nTalento precoce, Aguilera viene tesserato non ancora maggiorenne dall' e inserito nella squadra satellite del in Segunda Divisi\u00f3n. Nell'arco di quattro stagioni vince per due volte il campionato giovanile nazionale nonch\u00e9 il campionato di Segunda Divisi\u00f3n 2015-16. Dopo aver debuttato in prima squadra al termine della stagione 2013-14, nell'estate del 2016 viene integrato stabilmente nella rosa dell'ElPozo, venendo premiato come giocatore rivelazione del campionato 2016-17. Per due anni consecutivi (2017 e 2018) vince inoltre il Futsal Awards riservato al miglior giovane del panorama internazionale. Con la squadra di Murcia vince una Supercoppa di Spagna (2016) e due Coppe del Re (2016 e 2017).\nNazionale.\nPunto fermo delle selezioni giovanili spagnole, nel settembre del 2018 viene convocato per la prima volta in nazionale maggiore dal nuovo commissario tecnico Federico Vidal. Nella prima delle due amichevoli giocate contro la , il 24 settembre Aguilera debutta con le \"furie rosse\" mettendo a segno inoltre la sua prima marcatura."}
{"id": "8339688", "revid": "827882", "url": "https://it.wikipedia.org/wiki?curid=8339688", "title": "Black Swan (etichetta discografica)", "text": ""}
{"id": "8339689", "revid": "212348", "url": "https://it.wikipedia.org/wiki?curid=8339689", "title": "Petrozavodsk Karelian Gunners 2019", "text": "Questa voce raccoglie le informazioni riguardanti i Petrozavodsk Karelian Gunners nelle competizioni ufficiali della stagione 2019."}
{"id": "8339692", "revid": "72396", "url": "https://it.wikipedia.org/wiki?curid=8339692", "title": "Saint-Martin-sur-Ocre (Val-d'Ocre)", "text": ""}
{"id": "8339694", "revid": "1480390", "url": "https://it.wikipedia.org/wiki?curid=8339694", "title": "Palazzo del Parlamento del Qu\u00e9bec", "text": "Il Palazzo del Parlamento del Qu\u00e9bec (in francese: \"H\u00f4tel du Parlement du Qu\u00e9bec\"; in inglese: \"Qu\u00e9bec Parliament Building\") \u00e8 un edificio situato a Qu\u00e9bec, che ospita la sede del Parlamento del Quebec.\nStoria.\nL'edificio fu progettato dall'architetto Eug\u00e8ne-\u00c9tienne Tach\u00e9 e fu costruito dal 1877 al 1886.\nDescrizione.\nL'edificio, alto 8 piani per 52 metri, si trova in Place de l'Assembl\u00e9e nationale, appena fuori le mura dell'antica Qu\u00e9bec; questa zona fa parte del comune di La Cit\u00e9-Limoilou."}
{"id": "8339695", "revid": "446353", "url": "https://it.wikipedia.org/wiki?curid=8339695", "title": "Progetto 22160", "text": ""}
{"id": "8339699", "revid": "400694", "url": "https://it.wikipedia.org/wiki?curid=8339699", "title": "Cosmos (BUCK-TICK)", "text": ""}
{"id": "8339708", "revid": "762947", "url": "https://it.wikipedia.org/wiki?curid=8339708", "title": "Justyna Krzyzanowska", "text": ""}
{"id": "8339710", "revid": "1452073", "url": "https://it.wikipedia.org/wiki?curid=8339710", "title": "Acido eleninolico", "text": "L'acido eleninolico \u00e8 un acido grasso a catena lineare con diciotto atomi di carbonio contenente un doppio legame in posizione 10=11, un triplo legame in posizione 12\u226113 e un gruppo ossidrilico in posizione 9.\n\u00c8 stato isolato per la prima volta dai gliceridi dell'olio dei semi di elicriso, \"Helichrysum bracteatum\" o \"Xerochrysum bracteatum\" della famiglia delle \"Asteraceae\", da R.G. Powell e altri nel 1965. La concentrazione in questo olio va dal 4,4 al 7,2% sul totale degli acidi grassi. La sua presenza \u00e8 stata confermata anche tra i lipidi del \"Helicrysum italicum\" e nelle piante \u00e8 stato ipotizzata la biosintesi con un percorso analogo a quello dell'acido dimorfecolico S-9-OH-18:2\u039410t,12t con un riarrangiamento di acidi grassi epossidici coniugati."}
{"id": "8339712", "revid": "110898905", "url": "https://it.wikipedia.org/wiki?curid=8339712", "title": "Ella Mai Howell", "text": ""}
{"id": "8339715", "revid": "767487", "url": "https://it.wikipedia.org/wiki?curid=8339715", "title": "Le Val d'Ocre", "text": "Le Val d'Ocre \u00e8 un comune francese di 566 abitanti, situato nel dipartimento della Yonne, nella regione della Borgogna-Franca Contea.\n\u00c8 stato istituito il 1\u00ba gennaio 2016 attraverso la fusione degli ex comuni di Saint-Aubin-Ch\u00e2teau-Neuf e Saint-Martin-sur-Ocre."}
{"id": "8339718", "revid": "1938155", "url": "https://it.wikipedia.org/wiki?curid=8339718", "title": "Dispositivi informatici", "text": ""}
{"id": "8339724", "revid": "2024225", "url": "https://it.wikipedia.org/wiki?curid=8339724", "title": "The Best in Me", "text": "The Best in Me (noto anche come Mon alli\u00e9e) \u00e8 un singolo del cantante francese Tom Leeb, pubblicato il 16 febbraio 2020 su etichetta discografica Roy Music. Il brano \u00e8 scritto dallo stesso cantante con John Lundvik, Amir Haddad, L\u00e9a Ivanne, e Peter Bostr\u00f6m.\nIl brano \u00e8 stato selezionato internamente dall'ente radiotelevisivo nazionale France T\u00e9l\u00e9visions per rappresentare la Francia all'Eurovision Song Contest 2020 a Rotterdam, nei Paesi Bassi. Tom Leeb ha presentato il brano cantandolo dal vivo presso la Tour Eiffel; l'esibizione \u00e8 stata trasmessa dal vivo su France 2 e seguita da 4.130.000 telespettatori. Facendo la Francia parte dei Big Five, il brano avrebbe gareggiato direttamente alla serata finale del 16 maggio 2020. Il brano ha sub\u00ecto anche alcuni revamp, uno dei quali uscito dopo la cancellazione effettiva dell'evento, annunciata il 18 marzo 2020 a causa dell'emergenza sanitaria dovuta al COVID-19."}
{"id": "8339726", "revid": "915030", "url": "https://it.wikipedia.org/wiki?curid=8339726", "title": "Wild Light", "text": "Wild Light \u00e8 il quinto album in studio del gruppo 65daysofstatic, pubblicato nel 2013."}
{"id": "8339731", "revid": "281944", "url": "https://it.wikipedia.org/wiki?curid=8339731", "title": "Diacono Paolino", "text": ""}
{"id": "8339738", "revid": "287204", "url": "https://it.wikipedia.org/wiki?curid=8339738", "title": "Cercando l'imperatore", "text": "Cercando l'imperatore \u00e8 il romanzo d'esordio dell'autore italiano Roberto Pazzi del 1985.\nIl libro ha vinto il Premio Bergamo, il Premio Selezione Campiello e il Premio Hemingway ed \u00e8 stato tradotto in dodici lingue.\nTrama.\nAllo scoppio della Prima guerra mondiale, il Reggimento Preobra\u017eenskij viene inviato, per disposizione dello zar, in una remota regione della Siberia, dove rimane inattivo per anni. Quando si diffondono voci sullo scoppio della rivoluzione e sul fatto che lo zar si troverebbe a Tobol'sk, il principe Ypsilanti, comandante del reggimento, decide di muoversi per andare incontro al sovrano che potrebbe necessitare del suo aiuto. Alla fine del febbraio 1917, con la neve che ricopre ancora il suolo, il Preobra\u017eenskij si mette in marcia, pur tra le perplessit\u00e0 degli ufficiali alle dipendenze di Ypsilanti che temono per i patimenti che saranno inflitti ai soldati, buona parte dei quali cade in effetti durante l'itinerario; il principe per\u00f2 \u00e8 irremovibile. Nella citt\u00e0 pi\u00f9 vicina, Vachitino, il telegrafo non funziona e le notizie arrivano in modo molto frammentario e contraddittorio.\nA Ekaterinburg, nel frattempo, la famiglia imperiale \u00e8 prigioniera in Casa Ipat'ev. Nicola II riflette sul fatto che finch\u00e9 egli era il principe ereditario la sua vita era rigidamente controllata, e si era sentito veramente libero solo al momento di salire al trono; paradossalmente, la reclusione fa s\u00ec che i suoi figli godano di una libert\u00e0 mai provata prima, a partire da Alessio l'emofiliaco, che d\u00e0 ai diversi scorci del parco i nomi di paesi lontani in cui viaggiare con la fantasia, almeno finch\u00e9 le condizioni di salute gli permettono di scendere in giardino. Anastasia vive i suoi giorni in modo relativamente spensierato, mentre Tatiana sembra rimasta in contatto con l'anima nera di Rasputin, fiduciosa che in qualche modo da ci\u00f2 deriver\u00e0 la loro salvezza. L'imperatrice Alice rispolvera vecchie nozioni di erboristeria.\nDurante il viaggio verso Tobol'sk, una tigre siberiana fa strage dei cavalli del reggimento; un soldato di stirpe mongola di nome Kaigi\u00e0r, originario della regione del lago Bajkal, si offre di andarla a cacciare se gli saranno accordati alcuni aiutanti per il tempo necessario. Ypsilanti accetta: la caccia riesce nell'intento di uccidere la tigre, ma in quelle ore convulse gli uomini riassaporano la libert\u00e0 e non sono pi\u00f9 disposti a tollerare la rigida disciplina del reggimento. Uno di questi, il soldato Ignatic, incontra una donna nella taiga e diserta per seguirla. Informato del pericolo di un ammutinamento, il principe Ypsilanti d\u00e0 ai soldati la possibilit\u00e0 di scegliere se restare o andarsene: la truppa si divide circa a met\u00e0, con qualche ufficiale che si unisce ai disertori. Il comandante \u00e8 sollevato per avere scongiurato la ribellione, che l'avrebbe obbligato a ordinare di aprire il fuoco sui suoi uomini.\nA Tobol'sk, dove la popolazione si \u00e8 ribellata al governo bolscevico a causa della diffidenza verso il nuovo denaro messo in circolazione e della brutalit\u00e0 con la quale si \u00e8 voluta reprimere la religione ortodossa, giungono i resti del Reggimento Preobra\u017eenskij, una cinquantina di soldati emaciati e dalle uniformi stracciate, senza il loro comandante che si \u00e8 suicidato prima di entrare in citt\u00e0.\nA Ekaterinburg, lo spirito di Rasputin appare a Nicola II offrendogli la possibilit\u00e0 di fuggire e riconquistare il trono, ma l'imperatore rifiuta sdegnosamente. Una mattina, percependo una strana inquietudine nelle guardie bolsceviche, lo zar e la zarina assumono, con i loro figli inconsapevoli, del veleno, in modo da evitare l'onta della fucilazione."}
{"id": "8339739", "revid": "110899307", "url": "https://it.wikipedia.org/wiki?curid=8339739", "title": "Chiesa del Carmine (Vasto)", "text": ""}
{"id": "8339741", "revid": "599013", "url": "https://it.wikipedia.org/wiki?curid=8339741", "title": "Jim Jodat", "text": "Carriera.\nJodat fu scelto nel corso del 12\u00ba giro (344\u00ba assoluto) del Draft NFL 1976 dai Los Angeles Rams. Vi gioc\u00f2 per tre stagioni correndo 121 yard e segnando un touchdown. Nel 1980 pass\u00f2 ai Seattle Seahawks con cui disput\u00f2 la miglior stagione in carriera correndo 632 yard e segnando 6 touchdown totali (5 su corsa e uno su ricezione). Nel 1982 pass\u00f2 ai San Diego Chargers con cui disput\u00f2 le ultime due stagioni della carriera. Mor\u00ec nel 2015 di cancro."}
{"id": "8339742", "revid": "6923", "url": "https://it.wikipedia.org/wiki?curid=8339742", "title": "Diamond Trading Company", "text": "La Diamond Trading Company (DTC) \u00e8 la filiale per la vendita e la distribuzione di diamanti grezzi da parte del gruppo De Beers. Il DTC classifica, valorizza e vende in valore circa il 75% dei diamanti grezzi. Il DTC ha una combinazione di operazioni interamente di propriet\u00e0 e joint-venture in Sudafrica (DTCSA), Botswana (DTCB), Namibia (NDTC) e nel Regno Unito (DTC).\nIl DTC vende diamanti che provengono principalmente dalle miniere di De Beers in Sudafrica e Canada e attraverso i suoi partner con i governi di Botswana, Namibia e Tanzania. I classificatori di Londra, Kimberley, Windhoek e Gaborone classificano questi diamanti in circa 12.000 categorie diverse in base a dimensioni, forma, qualit\u00e0 e colore. I clienti di DTC sono noti come Sightholder e il processo di selezione si basa sul prodotto della domanda e sui processi di consulenza da parte del \"Supplier of Choice\" (SoC) Sightholder."}
{"id": "8339747", "revid": "1938155", "url": "https://it.wikipedia.org/wiki?curid=8339747", "title": "Politica dell'Islanda", "text": ""}
{"id": "8339749", "revid": "93436", "url": "https://it.wikipedia.org/wiki?curid=8339749", "title": "Cercando l'Imperatore", "text": ""}
{"id": "8339752", "revid": "122721627", "url": "https://it.wikipedia.org/wiki?curid=8339752", "title": "Release Me (Hooverphonic)", "text": "Release Me \u00e8 un singolo del gruppo musicale belga Hooverphonic, pubblicato il 17 febbraio 2020 su etichetta discografica Universal Music Belgium. Il brano \u00e8 stato scritto e composto da Alex Callier e Luca Chiaravalli.\nIl brano \u00e8 stato selezionato internamente l'emittente radiotelevisiva fiamminga VRT per rappresentare il Belgio all'Eurovision Song Contest 2020 a Rotterdam, nei Paesi Bassi.\nDescrizione.\nAttraverso un comunicato dell'emittente fiamminga VRT, Alex Callier ha parlato di come la canzone sia incentrata sul dire addio, in particolare ad un amico, ad un membro della famiglia o ad una persona amata. Lo stesso Callier ha affermato infatti di aver scritto il testo mentre il padre stava morendo."}
{"id": "8339755", "revid": "1310286", "url": "https://it.wikipedia.org/wiki?curid=8339755", "title": "Caister-on-Sea", "text": "Caister-on-Sea o, pi\u00f9 semplicemente, Caister, nota un tempo come Caister-next-Yarmouth, \u00e8 una localit\u00e0 balneare sul Mare del Nord dell'Inghilterra sud-orientale, facente parte della contea del Norfolk e del distretto di Great Yarmouth. Conta una popolazione di circa 8.900 abitanti.\nGeografia fisica.\nCaister-on-Sea si trova tra le localit\u00e0 di Great Yarmouth e Scratby (rispettivamente a nord della prima e a sud della seconda).\nStoria.\nIn epoca romana, il tratto settentrionale della localit\u00e0 era parte di un'isola, nota in seguito come Flegg.\nFino al XIX secolo, Caister era un villaggio di media grandezza, che si svilupp\u00f2 a partire dal XX secolo.\nNel corso della prima guerra mondiale, furono probabilmente effettuati degli interventi per proteggere Caister da possibili attacchi.\nNel 1927, la localit\u00e0, che fino ad allora era nota come Caister-next-Yarmouth, assunse la denominazione attuale.\nIn seguito, nel luglio del 1944, nel corso della seconda guerra mondiale, tre villaggi turistici di Caister servirono da base per preparare le truppe britanniche agli attacchi nell'Europa continentale. Inoltre, come accaduto nel corso del precedente conflitto mondiale, furono intrapresi degli interventi per proteggere Caister-on-Sea da possibili attacchi, poi effettivamente avvenuti.\nNegli anni cinquanta del XX secolo, furono intrapresi nel villaggio vari scavi archeologici.\nMonumenti e luoghi d'interesse.\nArchitetture religiose.\nChiesa della Santa Trinit\u00e0.\nTra i principali edifici religiosi di Caister-on-Sea, vi \u00e8 la chiesa della Santa Trinit\u00e0, risalente al XIII-XV secolo e restaurata nel 1894.\nChiesa di San Edmondo Martire.\nAltro importante edificio religioso di Caister-on-Sea \u00e8 la chiesa di San Edmondo Martire, risalente al 1852.\nArchitetture militari.\nCastello di Caister.\nNei dintorni di Caister-on-Sea, segnatamente nel vicino villaggio di West Caister, si trovano poi le rovine del castello di Caister, che fu costruito per Sir John Fastolf in un periodo compreso tra il 1433 e il 1446 per Sir John Fastolf.\nSiti archeologici.\nForte romano di Caister.\nTra i principali luoghi d'interesse di Caister-on-Sea, figurano inoltre i resti di un forte romano, risalente al III secolo d.C.\nSociet\u00e0.\nEvoluzione demografica.\nNel 2018, la popolazione stimata della parrocchia civile di Caister-on-Sea era pari a 8911 abitanti, di cui 4586 erano donne e 4325 erano uomini.\nLa popolazione al di sotto dei 18 anni era pari a 1381 unit\u00e0 (di cui 740 erano i bambini al di sotto dei 10 anni), mentre la popolazione dai 60 anni in su era pari a 3646 unit\u00e0 (di cui 857 erano le persone degli 80 anni in su).\nLa localit\u00e0 ha conosciuto un incremento demografico rispetto al 2011, quando la popolazione censita era pari a 8901 unit\u00e0, e al 2001, quando la popolazione censita era pari a 8756 unit\u00e0."}
{"id": "8339759", "revid": "666668", "url": "https://it.wikipedia.org/wiki?curid=8339759", "title": "Miguel \u00c1ngel Cobeta Atienza", "text": ""}
{"id": "8339760", "revid": "767487", "url": "https://it.wikipedia.org/wiki?curid=8339760", "title": "Tokimonsta", "text": "Ha collaborato con vari artisti tra cui Anderson Paak, Isaiah Rashad, Selah Sue, e Zhu. Ha anche remixato brani di Beck, Duran Duran, \u00d3lafur Arnalds e Odesza. Nel 2019 \u00e8 stata nominata al Grammy Award al miglior album dance/elettronico per \"Lune Rouge\"."}
{"id": "8339763", "revid": "661526", "url": "https://it.wikipedia.org/wiki?curid=8339763", "title": "Replicr, 2019", "text": "replicr, 2019 \u00e8 il sesto album in studio del gruppo 65daysofstatic, pubblicato nel 2019."}
{"id": "8339765", "revid": "2184720", "url": "https://it.wikipedia.org/wiki?curid=8339765", "title": "Danzando Danzando", "text": "Danzando Danzando \u00e8 un singolo di Cristiano Malgioglio feat. Fernando Proce del 2018, estratto dall'album \"Danzando\". \nLa canzone \u00e8 una cover del brano \"Dan\u00e7ando\" portato al successo dalla cantante brasiliana Ivete Sangalo nel 2013.\nIl video.\nIl video, pubblicato il 1 giugno 2018, \u00e8 stato girato in Puglia tra Trani, Gallipoli, Cerignola, Andria e Castel del Monte.\nAccoglienza.\nDopo il successo dell'estate precedente col brano \"O maior golpe do mundo (mi sono innamorato di tuo marito)\" anche \"Danzando Danzando\" ha spopolato sul web, arrivando a registrare oltre 5 milioni di visualizzazioni sulla piattaforma YouTube. Inoltre il brano viene presentato alla manifestazione canora \"Battiti Live 2018\" e gode di molti passaggi televisivi."}
{"id": "8339769", "revid": "736476", "url": "https://it.wikipedia.org/wiki?curid=8339769", "title": "Caister", "text": ""}
{"id": "8339770", "revid": "298229", "url": "https://it.wikipedia.org/wiki?curid=8339770", "title": "Golf Magazine", "text": "Golf Magazine \u00e8 una rivista mensile di golf. Fu creata nell'aprile 1959 da Universal Publishing and Distributing, che lo vendette a Times Mirror nel 1972. Time Inc. l'ha acquisita nel 2000. \u00c8 stata acquisita da Howard Milstein nel 2018. \u00c8 stata la pubblicazione di golf pi\u00f9 letta al mondo dall'agosto 2006 al gennaio 2007. La rivista \u00e8 dedicata ai golfisti di tutti i livelli. Alcune caratteristiche che include sono le istruzioni dei 100 migliori insegnanti in America, interviste con famosi golfisti, consigli sui migliori valori per i campi da golf in cui andare in vacanza e un test annuale del club."}
{"id": "8339774", "revid": "963244", "url": "https://it.wikipedia.org/wiki?curid=8339774", "title": "Pierre-Joseph Rey", "text": "Biografia.\nNacque nel Chiablese, provincia dello stato sabaudo.\nFu prete diocesano e poi vicario generale a Chambery.\nEletto vescovo di Pinerolo, fu consacrato nella cattedrale di Chamb\u00e9ry il 1\u00ba agosto 1824 dall'arcivescovo Fran\u00e7ois-Marie Bigex: introdusse in diocesi le suore di San Giuseppe di padre M\u00e9daille. Nel concistoro del 2 luglio 1832 fu trasferito alla sede di Annecy: vi istitu\u00ec un nuovo ramo delle suore di San Giuseppe.\nNel 1834 fu insignito da Carlo Alberto di Savoia del gran-cordone dell'Ordine dei Santi Maurizio e Lazzaro.\nSostenne l'idea di Pierre-Marie Mermier di formare una compagnia di missionari con vita comune dedita alla predicazione nelle parrocchie della diocesi; ratific\u00f2 anche il progetto di Mermier di una comunit\u00e0 di suore per il servizio alla giovent\u00f9 femminile delle campagne. \nMor\u00ec ad Annecy e fu sepolto in cattedrale.\nGenealogia episcopale.\nLa genealogia episcopale \u00e8:"}
{"id": "8339781", "revid": "110899849", "url": "https://it.wikipedia.org/wiki?curid=8339781", "title": "Silvio Coco", "text": ""}
{"id": "8339794", "revid": "8660", "url": "https://it.wikipedia.org/wiki?curid=8339794", "title": "Podolsk Vityaz 2019", "text": "Questa voce raccoglie le informazioni riguardanti i Podolsk Vityaz nelle competizioni ufficiali della stagione 2019."}
{"id": "8339795", "revid": "767487", "url": "https://it.wikipedia.org/wiki?curid=8339795", "title": "Markus Fugger", "text": "Biografia.\nFiglio di Anton Fugger, nipote di Jacob Fugger iniziatore delle vere fortune della casata di commercianti e banchieri tedeschi, alla morte del genitore nel 1560 coi suoi fratelli Hans e Jacob prese le redini della gestione degli affari di famiglia. Quando i tre decisero di dividere i rami d'affare della loro famiglia nel 1575, Markus prese la divisione settentrionale. Con altri membri della famiglia, ottenne la sua parte della \"Fuggerh\u00e4user\" di Augsburg. Interessato alla storia della chiesa, fu patrono di artisti e collezionista di libri ed antichit\u00e0, contribuendo al successo di Nikolaus Juvenel come ritrattista ad Augusta. Organizz\u00f2 feste sontuose con fuochi d'artificio che divennero memorabili nella Germania della sua epoca. Nel 1595 venne colpito da un infarto da cui non si riprese mai completamente e pass\u00f2 pertanto da quella data la gestione dei suoi affari a suo fratello Hans.\nMatrimonio e figli.\nNel 1557, Markus spos\u00f2 la contessa Sibylla von Eberstein (1531\u20131589), alleando cos\u00ec i Fugger con un gran numero di famiglie aristocratiche della Germania sud-occidentale come ad esempio i margravi di Baden-Sponheim, i conti di Hanau-Lichtenberg ed i conti di Eberstein. Il matrimonio produsse 13 figli (8 femmine e 5 maschi), dando vita ad una linea che si estinse nel 1671."}
{"id": "8339815", "revid": "767487", "url": "https://it.wikipedia.org/wiki?curid=8339815", "title": "The Dead C", "text": "The Dead C \u00e8 un gruppo musicale neozelandese.\nDiscografia.\nAutoproduzioni\nEP\nLive"}
{"id": "8339817", "revid": "125657654", "url": "https://it.wikipedia.org/wiki?curid=8339817", "title": "Pietre d'inciampo in Lombardia", "text": "La lista delle pietre d'inciampo in Lombardia contiene l'elenco delle pietre d'inciampo (in tedesco \"Stolpersteine\") poste in Lombardia. Esse commemorano le vittime lombarde della persecuzione del regime nazista nell'ambito di un'iniziativa dell'artista tedesco Gunter Demnig estesa a tutta l'Europa.\nLa prima pietra d'inciampo in Lombardia \u00e8 stata collocata a Collebeato il 23 novembre 2012 in onore di Enrico Brognoli.\nProvincia di Bergamo.\nBergamo.\nA Bergamo si trovano 7 pietre d'inciampo, posate tra il 2021 e il 2022.\nPremolo.\nPremolo accoglie ufficialmente una sola pietra d'inciampo, la quale \u00e8 stata collocata il 17 gennaio 2016.\nTreviglio.\nA Treviglio \u00e8 presente una pietra d'inciampo, posta il 26 gennaio 2022.\nProvincia di Brescia.\nIn provincia di Brescia sono presenti ufficialmente 54 pietre d'inciampo. La prima pietra venne collocata a Brescia il 26 gennaio 2019. \nProvincia di Como.\nAppiano Gentile.\nAppiano Gentile accoglie ufficialmente una sola pietra d'inciampo, la quale \u00e8 stata collocata il 16 gennaio 2020.\nComo.\nComo accoglie ufficialmente una sola pietra d'inciampo.\nMariano Comense.\nMariano Comense accoglie ufficialmente una sola pietra d'inciampo, la quale \u00e8 stata collocata il 26 gennaio 2020.\nProvincia di Lecco.\nLecco.\nLecco accoglie ufficialmente 2 pietre d'inciampo, le quali sono state collocate il 27 gennaio 2019. Esse sono dedicate a Lino e Pietro Ciceri, i quali sono stati ricordati attraverso una cerimonia in Acquate, alla presenza delle autorit\u00e0 e degli studenti.\nProvincia di Lodi.\nSant'Angelo Lodigiano.\nSant'Angelo Lodigiano accoglie ufficialmente una sola pietra d'inciampo, la quale \u00e8 stata collocata il 16 gennaio 2017.\nProvincia di Mantova.\nMantova.\nMantova accoglie ufficialmente 4 pietre d'inciampo, le quali sono state collocate il 10 gennaio 2020. Tra coloro a cui sono state dedicate le pietre, Luisa Levi risulta essere la pi\u00f9 giovane ebrea deportata da Mantova. L'iniziativa \u00e8 stata promossa da Luigi Levi, unico sopravvissuto della famiglia.\nCitt\u00e0 metropolitana di Milano.\nNella citt\u00e0 metropolitana di Milano sono presenti 168 pietre d'inciampo. La prima pietra d'inciampo venne collocata a Milano il 19 gennaio 2017 e fu dedicata ad Alberto Segre, padre di Liliana Segre.\nCassano d'Adda.\nA Cassano d'Adda sono presenti 9 pietre d'inciampo, tutte posate il 27 gennaio 2022.\nLegnano.\nA Legnano sono presenti 7 pietre d'inciampo, tutte posate il 10 gennaio 2022.\nMilano.\nA Milano sono presenti 134 pietre d'inciampo. La prima pietra d'inciampo venne collocata a Milano il 19 gennaio 2017 e fu dedicata ad Alberto Segre, padre di Liliana Segre.\nProvincia di Monza e Brianza.\nIn provincia di Monza e Brianza sono presenti ufficialmente 40 pietre d'inciampo. La prima pietra d'inciampo venne collocata il 26 gennaio 2019. \nProvincia di Pavia.\nIn provincia di Pavia sono presenti ufficialmente 31 pietre d'inciampo. La prima pietra d'inciampo venne collocata il 14 gennaio 2018 a Varzi.\nProvincia di Varese.\nSolbiate Olona.\nA Solbiate Olona sono presenti due pietre d'inciampo, entrambe posate il 27 gennaio 2022.\nTradate.\nA Tradate sono presenti tre pietre d'inciampo, tutte posizionate il 19 gennaio 2017."}
{"id": "8339818", "revid": "287204", "url": "https://it.wikipedia.org/wiki?curid=8339818", "title": "Diagnostica artistica", "text": "La diagnostica applicata ai dipinti \u00e8 la scienza che si propone di analizzare le opere attraverso tecniche e metodi fisico-chimici al fine di caratterizzare le tecniche artistiche, i materiali, studiare il processo di produzione dell\u2019opera e fornire dati funzionali alla conservazione e al restauro.\nLe tecniche di indagine si dividono in tecniche non invasive e invasive. Mentre le prime non vanno a modificare l\u2019oggetto in analisi, le seconde hanno un carattere manipolativo. \nMetodi.\nPer studiare un quadro esistono diverse tecniche che spesso vengono combinate per avere una comprensione maggiore dell'opera.\nTecniche di indagine nella regione della luce visibile.\nFotografia in luce visibile.\nLa fotografia in luce visibile \u00e8 una tecnica di \"imaging\" non invasiva che utilizza l\u2019intervallo del visibile dello spettro elettromagnetico.\nLa fotografia in luce visibile \u00e8 utilizzata per la documentazione e l\u2019identificazione dei dipinti. Il limite di questa tecnica \u00e8 la possibile distorsione dei colori, delle dimensioni dell\u2019oggetto, della struttura della superficie e della percezione del dipinto.\nPossono essere applicate diverse tipologie di ripresa fotografica: macrofotografia, luce radente, luce diffusa, spettrofotometria in luce visibile.\nFotografia con luce radente.\nLa fotografia in luce radente serve per ricavare informazioni sulla superficie del quadro. Infatti \u00e8 possibile ricavare dati utili sulla tecnica pittorica oppure caratteristiche pi\u00f9 tecniche come lo stato del supporto (rigonfiamenti, lacerazioni, impronte del telaio). Questo metodo di indagine si basa sulla combinazione di foto molto definite di ogni regione del quadro e una illuminazione che colpisce il quadro in maniera quasi parallela ad esso. Questa illuminazione (che viene effettuata su tutti i 4 i lati del quadro) accentua l\u2019aspetto tridimensionale del quadro, mostrando le zone d\u2019ombra che si creano con una luce cos\u00ec angolata.\nTecniche di indagine nella regione dell'infrarosso.\nFotografia infrarossa.\nLa fotografia in infrarosso \u00e8 una tecnica di \"imaging\" non invasiva che si avvale dell\u2019intervallo delle radiazioni infrarosse dello spettro elettromagnetico. Essa utilizza le radiazioni con una lunghezza d\u2019onda compresa tra 900 e 1000 nm.\nLa radiazione infrarossa \u00e8 in grado di penetrare la maggior parte degli strati pittorici. Questa capacit\u00e0 dipende dallo spessore, dalla composizione degli strati pittorici e dalla lunghezza d\u2019onda delle radiazioni infrarosse incidenti. Grazie al fatto che le radiazioni infrarosse sono assorbite dai media pittorici ricchi di carbonio, questa tecnica permette di vedere sotto la superficie pittorica.\n\u00c8 particolarmente adatta per individuare i disegni preparatori. Il grado con cui essi vengono registrati dipende dalla presenza di pigmenti di nero di carbone in questo strato, oltre che dallo spessore e dai pigmenti impiegati nello strato pittorico e dal colore della preparazione. La fotografia in infrarosso pu\u00f2, inoltre, fornire informazioni relative al processo di realizzazione del dipinto, alla tecnica usata dal pittore e agli eventuali precedenti restauri. \nRiflettografia infrarossa.\nLa riflettografia infrarossa \u00e8 una tecnica non invasiva che utilizza l\u2019intervallo non visibile dello spettro elettromagnetico (ovvero quello della regione infrarossa).\nLa radiazione IR pu\u00f2 penetrare attraverso il dipinto. Maggiore \u00e8 la lunghezza d\u2019onda, maggiori sono gli strati che essa riesce a penetrare. Questa metodologia d\u2019indagine \u00e8 molto simile alla fotografia IR. Le due tecniche differiscono tra loro per il sistema con cui la radiazione riflessa \u00e8 catturata, influenzando il risultato dell'analisi. Il dispositivo ottico in grado di captare la radiazione riflessa \u00e8 costituito da telecamere sensibili all'infrarosso. Oggi la tecnologia pi\u00f9 avanzata \u00e8 quella che usa sensori InGaAs (Arseniuro di Indio-Gallio), sensibile alle lunghezze d\u2019onda infrarosse fino a circa 1700 nm. o al tellurio di cadmio. Utilizzando questi sensori sono stati costruiti alcuni scanner a singolo punto, che consentono di acquisire immagini calibrate e metricamente corrette.. Questa tecnica \u00e8 particolarmente adatta per la rilevazione del disegno e degli abbozzi preliminari. Il grado a cui sono rilevabili dipende dalla presenza di pigmenti scuri e di pigmenti ricchi in carbonio negli schizzi del disegno/dipinto, dallo spessore degli strati pittorici e dal colore degli strati della preparazione.\nLa riflettografia infrarossa ci fornisce informazioni riguardo alla realizzazione del dipinto, alle tecniche adottate dal pittore e alle condizioni del dipinto.\nInfrarosso falso colore.\nL\u2019infrarosso falso colore \u00e8 una tecnica di imaging non invasiva che utilizza l\u2019intervallo non visibile dello spettro elettromagnetico (ovvero quello della regione infrarossa).\nLa tecnica della fotografia infrarosso falso colore viene utilizzata per analizzare la superficie o gli strati sottostanti di un\u2019opera, inclusa la vernice originale, i pigmenti, e altri materiali che compongono lo strato filmogeno come leganti, smalti e le vernici applicate in un secondo momento.\u00c8 una tecnica utile per differenziare le aree dipinte che in luce visibile appaiono simili nel colore, ma sono costituite da materiali diversi e che, quindi, riflettono in maniera diversa le lunghezze d\u2019onda della regione spettrale dell\u2019IR. Questa tecnica si basa sulla sovrapposizione di due fotografie, una scattata nella regione dell\u2019infrarosso e l\u2019altra nel visibile. La fotografia infrarossa viene riportata su una scala di grigi mentre quella scattata nella luce visibile viene divisa nelle su tre componenti primarie (RGB). I canali RGB nel visibile vengono traslati in modo che il canale verde si sostituisca al canale blu e che il canale rosso si sostituisca al verde. Il canale libero nell\u2019immagine visibile, cio\u00e8 il canale rosso, viene sostituito dall\u2019immagine infrarossa. \nTecniche di indagine nella regione dei raggi x.\nRadiografia.\nLa radiografia \u00e8 una tecnica di imaging non invasiva che usa l\u2019intervallo non visibile dello spettro elettromagnetico (quello della radiazione di R\u00f6ntgen).\nLa radiografia \u00e8 usata per esaminare ogni oggetto artistico posto su un supporto mobile che permette ai raggi x di penetrare l\u2019opera. Il modo con cui la radiazione penetra l\u2019opera in esame dipende dal peso atomico dei materiali che compongono l\u2019opera stessa. I materiali con un basso peso atomico sono attraversati facilmente dai raggi x e di conseguenza appaiono scuri nell\u2019immagine. Al contrario i materiali con peso atomico maggiore appaiono chiari perch\u00e9 bloccano i raggi x. La radiografia \u00e8 un metodo fondamentale per avere una concreta idea del dipinto nel suo complesso, fornendo informazioni sulla struttura del supporto e del telaio e anche dati utili riguardanti il disegno originale, mostrando cos\u00ec i pentimenti o le idee iniziali. La radiografia a raggi x \u00e8 utile per visualizzare le strutture che sono al di sotto degli strati pittorici, come le revisioni del dipinto preliminare, le modifiche di composizione, le variazioni nello spessore degli strati pittorici. Questa tecnica fornisce informazioni riguardo alla manutenzione preventiva e la preservazione e i dettagli del supporto. \u00c8 utile per guardare il disegno preparatorio quando questo \u00e8 inciso o realizzato con pigmenti che contengono elementi ad alto peso atomico. Inoltre, pu\u00f2 rilevare informazioni relative alla tecnica dell\u2019artista e al metodo di lavoro. Questo \u00e8 possibile solo in certi materiali contenenti elementi pesanti come il piombo, il mercurio e il rame. \nTecniche di indagine nella regione ultravioletta.\nFluorescenza indotta da luce ultravioletta.\nLa fluorescenza indotta da luce ultravioletta \u00e8 una tecnica di analisi non invasiva e non distruttiva.\nQuesta tecnica richiede una sorgente di luce ultravioletta come fonte di eccitazione. L\u2019alta energia nei materiali pittorici causa il fenomeno della fluorescenza, il quale \u00e8 percepibile sia nella regione del visibile, sia in quella dell\u2019infrarosso. La fluorescenza avviene quando una componente assorbe una radiazione elettromagnetica caratterizzata da una piccola lunghezza d\u2019onda. Questa causa il passaggio degli elettroni a un livello energetico pi\u00f9 alto. Gli elettroni, cos\u00ec eccitati, prima di tornare allo stato elettronico originale emettono una luce caratterizzata dalla stessa lunghezza d\u2019onda di quella assorbita. Questo fenomeno si manifesta in molti pigmenti inorganici, ma si pu\u00f2 anche osservare nei coloranti organici. La luminescenza pu\u00f2 essere registrata con una fotocamera a cui viene aggiunto un filtro in grado di bloccare la luce visibile impedendo che le radiazioni sotto i 715 nm siano rilevate. "}
{"id": "8339826", "revid": "446353", "url": "https://it.wikipedia.org/wiki?curid=8339826", "title": "Philadelphia Style", "text": "Philadelphia Style \u00e8 una rivista di moda, bellezza, viaggi, filantropia, intrattenimento, decorazioni per la casa, architettura e propriet\u00e0 immobiliari per i lettori nella regione metropolitana di Filadelfia. \u00c8 una guida per gli affari, le persone, i luoghi e gli eventi che definiscono il carattere di questa citt\u00e0 storica e ricca di cultura.\nStoria e profilo.\nPhiladelphia Style \u00e8 stata fondata nel 1997 da John M. Colabelli, editore e CEO. Faceva parte di DLG Media Holdings. Niche Media, fondata da Jason Binn nel 1992, ha acquisito la pubblicazione. Viene pubblicata sette volte all'anno. Niche Media \u00e8 stata ribattezzata GreenGale Publishing nel 2018. GreenGale \u00e8 stata acquisita da Modern Luxury nel 2017."}
{"id": "8339832", "revid": "1022840", "url": "https://it.wikipedia.org/wiki?curid=8339832", "title": "Prefissi della lingua italiana", "text": ""}
{"id": "8339835", "revid": "287204", "url": "https://it.wikipedia.org/wiki?curid=8339835", "title": "Caprioglio", "text": ""}
{"id": "8339849", "revid": "775372", "url": "https://it.wikipedia.org/wiki?curid=8339849", "title": "Gianluca Grioli", "text": "Biografia.\nHa iniziato la carriera come presidente della sezione provinciale del CGSI messinese.\nHa esordito come attore in due film di Antonio Bottari per il cinema dei sordi.\nNel tempo libero, per la stagione 2019-2020, \u00e8 calciatore della squadra del Real Gazzi per la categoria dei dilettanti del calcio a 5 per sordi."}
{"id": "8339851", "revid": "1938155", "url": "https://it.wikipedia.org/wiki?curid=8339851", "title": "Storia del diritto medievale", "text": ""}
{"id": "8339854", "revid": "1431409", "url": "https://it.wikipedia.org/wiki?curid=8339854", "title": "Treadstone", "text": "Treadstone \u00e8 una serie televisiva statunitense, collegata e basata sulla serie di film \"Bourne\". Una \"anteprima speciale\" del pilota \u00e8 andata in onda su USA Network il 24 settembre 2019, in vista della premiere del 15 ottobre 2019. La serie \u00e8 stata creata da Tim Kring, che \u00e8 anche produttore esecutivo insieme a Ramin Bahrani, Ben Smith, Jeffrey Weiner, Justin Levy, Bradley Thomas e Dan Friedkin. La serie \u00e8 stata cancellata nel maggio 2020, dopo una stagione.\nTrama.\n\"Treadstone\" esplora la storia delle origini e le azioni attuali di un programma fittizio di operazioni segrete della CIA conosciuto come Operazione Treadstone; un programma segreto che utilizza un protocollo di modifica del comportamento per trasformare le reclute in assassini quasi sovrumani. La serie segue gli agenti dormienti in tutto il mondo mentre vengono misteriosamente \"svegliati\" per riprendere le loro missioni mortali. Il programma scompone le personalit\u00e0 di questi assassini, cancella i loro ricordi ed elimina il loro codice morale in modo che possano effettivamente uccidere obiettivi in tutto il mondo.\nLa serie esplora l'eredit\u00e0 di Treadstone e inizia con un incidente avvenuto a Berlino Est nel 1973. Si tratta di John Randolph Bentley, uno degli agenti del programma, che sfugge ai suoi rapitori sovietici. La storia poi si spinge fino ai giorni nostri, seguendo un gruppo di risorse che vengono \"attivate\" con la forza o risvegliate dopo un momento di forte tensione.\nProduzione.\nRegia.\nIl 12 aprile 2018 \u00e8 stato annunciato che la USA Network aveva dato alla produzione un ordine pilota. L'episodio \u00e8 stato scritto da Tim Kring e dovrebbe essere diretto da Ramin Bahrani, entrambi destinati ad agire come produttori esecutivi insieme a Ben Smith, Jeffrey Weiner, Justin Levy e Bradley Thomas. Le societ\u00e0 di produzione coinvolte nel progetto pilota erano composte da Universal Content Productions, Captivate Entertainment e Imperative Entertainment. Il 16 agosto 2018, \u00e8 stato riferito che USA Network aveva deciso di rinunciare al processo pilota e di emettere invece un ordine di produzione della serie. Inoltre, \u00e8 stato riferito che Dan Friedkin si stava unendo alla serie come produttore esecutivo.\nIl 17 dicembre 2019 la serie \u00e8 stata cancellata, dopo una stagione.\nCast.\nL'8 novembre 2018 \u00e8 stato annunciato che Jeremy Irvine e Brian J. Smith hanno avuto un ruolo da protagonisti. Il 14 gennaio 2019, \u00e8 stato annunciato che Omar Metwally, Tracy Ifeachor, Han Hyo-joo, Gabrielle Scharnitzky ed Emilia Sch\u00fcle si erano uniti al cast principale. Michelle Forbes, Michael Gaston e Shruti Haasan sono stati aggiunti successivamente, insieme a Patrick Fugit e Tess Haubrich che appaiono anche in veste ricorrente.\nRiprese.\nLa riprese principali della serie sono state iniziate a gennaio 2019 a Budapest.\nDistribuzione.\nFuori dagli Stati Uniti, la serie \u00e8 stata distribuita in anteprima sulla piattaforma Prime Video di Amazon il 10 gennaio 2020.\nAccoglienza.\n\"Treadstone\" ha ricevuto un punteggio metacritic di 47 basato su sette critiche, indicando recensioni contrastanti o medie. Rotten Tomatoes ha dato un punteggio di approvazione del 44% sulla base di 18 critiche, si legge il suo consenso: \"Mentre \"Treadstone\" \u00e8 cos\u00ec ricco di azione e frenetico come ci si aspetterebbe dall'universo di Bourne, gli manca lo slancio narrativo e la coesione necessari per distinguerlo\"."}
{"id": "8339857", "revid": "666668", "url": "https://it.wikipedia.org/wiki?curid=8339857", "title": "Fabi\u00e1n Robledo Calleja", "text": ""}
{"id": "8339860", "revid": "110157", "url": "https://it.wikipedia.org/wiki?curid=8339860", "title": "Civico orto botanico Ulisse Aldrovandi", "text": "Il Civico orto botanico \"Ulisse Aldrovandi\" \u00e8 un orto botanico comunale situato a San Giovanni in Persiceto in vicolo Baciadonne 1. Il suo codice di identificazione internazionale come istituzione botanica \u00e8 \"ULIS\".\nStoria.\nL'orto botanico \u00e8 stato istituito nel 1985, e nominato cos\u00ec in onore del celebre naturalista, botanico ed entomologo Ulisse Aldrovandi.\nCollezioni.\nAl suo interno si possono rinvenire oltre 300 specie specie botaniche della Pianura Padana e dell'Emilia-Romagna, a cui si aggiungono diverse essenze di regioni limitrofe o di interesse storico o testimoniale. L'orto botanico offre poi delle ricostruzioni di ambienti, come una piccola zona umida, una roccera, siepi, un bosco, un'area prativa ad evoluzione spontanea e una sezione di piante officinali. Dal 2006 \u00e8 disponibile una guida con schede monografiche di molte piante presenti nell'orto.\nStrutture.\nAssieme ad un osservatorio astronomico, un planetario e un museo di meteoriti e altri minerali, l'orto botanico fa parte del \"Museo del Cielo e della Terra\"."}
{"id": "8339877", "revid": "287204", "url": "https://it.wikipedia.org/wiki?curid=8339877", "title": "Rijsenburg", "text": "Rijsenburg \u00e8 una localit\u00e0 dei Paesi Bassi, frazione del comune di Utrechtse Heuvelrug, situata nella provincia di Utrecht.\nComune autonomo fino al 1931, si \u00e8 poi fuso nel nuovo comune di Driebergen-Rijsenburg e nel 2006 \u00e8 confluito in quello di Utrechtse Heuvelrug."}
{"id": "8339884", "revid": "486946", "url": "https://it.wikipedia.org/wiki?curid=8339884", "title": "Tanocanario/Sandbox/cammino dei briganti", "text": ""}
{"id": "8339887", "revid": "1565034", "url": "https://it.wikipedia.org/wiki?curid=8339887", "title": "Adalberto Mart\u00ednez Flores", "text": "Biografia.\nAdalberto Mart\u00ednez Flores \u00e8 nato ad Asunci\u00f3n l'8 luglio 1951. \u00c8 il secondo dei quattro fratelli nati dal matrimonio di Aurelio Mart\u00ednez Bar\u00faa ed Esmeralda Flores Eisenhut.\nFormazione e ministero sacerdotale.\nHa compiuto gli studi primari nella scuola \"Colonnello Oviedo\" fino al quinto grado poi alla scuola \"Generale E. Diaz\" dal sesto e gli studi secondari alla scuola nazionale di commercio n. 1 ad Asunci\u00f3n. Si \u00e8 poi iscritto all'Universit\u00e0 Nazionale di Asunci\u00f3n dove per tre anni ha studiato economia. Nel 1973 si \u00e8 recato a Washington dove per due anni ha studiato inglese avanzato e filosofia presso la Facolt\u00e0 di filosofia dell'Oblate College. Nel 1977 ha conseguito un Bachelor of Arts. In quegli anni ha collaborato regolarmente alla pastorale ispanica a sostegno al Centro cattolico ispanico della zona con il suo direttore di allora, il padre cappuccino Sean Patrick O'Malley.\nNel 1977 si \u00e8 trasferito in Italia per entrare nella Scuola Internazionale Sacerdotale del Movimento dei focolari a Frascati. In questo istituto per circa due anni e mezzo si \u00e8 intriso pienamente di spiritualit\u00e0 e fraternit\u00e0 sacerdotale ispirata all'unit\u00e0. Ha partecipato e organizzato numerosi congressi internazionali di spiritualit\u00e0 per sacerdoti, seminaristi maggiori e minori, religiosi, laici consacrati, giovani e famiglie. Nel 1981 ha conseguito il baccalaureato in sacra teologia presso la Pontificia Universit\u00e0 Lateranense. Tra il 1981 e il 1984 ha organizzato numerosi congressi internazionali rivolti ai seminaristi, sia a Roma sia a Buenos Aires.\nIl 7 aprile 1985 \u00e8 stato ordinato diacono per la diocesi di Saint Thomas a Saint Croix da monsignor Sean Patrick O'Malley. Il 24 agosto dello stesso anno \u00e8 stato ordinato presbitero nella chiesa parrocchiale della Piet\u00e0 ad Asunci\u00f3n dallo stesso monsignor Sean Patrick O'Malley. Dal 1985 al 1993 ha esercitato il ministero nelle Isole Vergini americane nella formazione dei seminaristi e degli assistenti dei movimenti apostolici a Saint Croix e poi a Saint Thomas.\nNel 1993 \u00e8 tornato in patria e si \u00e8 incardinato nell'arcidiocesi di Asunci\u00f3n. In seguito \u00e8 stato vicario parrocchiale, parroco, segretario generale del sinodo diocesano e assessore pastorale di Radio Caritas e della pastorale giovanile.\nMinistero episcopale.\nIl 14 agosto 1997 papa Giovanni Paolo II lo ha nominato vescovo ausiliare di Asunci\u00f3n e titolare di Tatilti. Ha ricevuto l'ordinazione episcopale l'8 novembre successivo dall'arcivescovo metropolita di Asunci\u00f3n Felipe Santiago Benitez Avalos, co-consacranti il vescovo di Fall River Sean Patrick O'Malley e quello di Saint Thomas Elliott Griffin Thomas.\nIl 18 maggio 2000 lo stesso papa Giovanni Paolo II lo ha promosso primo vescovo della nuova diocesi di San Lorenzo. Ha preso possesso della diocesi il 9 luglio successivo, il giorno dopo il suo 49\u00ba compleanno, alla presenza di altri vescovi del paese e di altre autorit\u00e0. Come primo ordinario, si \u00e8 occupato di organizzare la nuova diocesi sia a livello amministrativo che pastorale. Ha esercitato instancabilmente questo ministero per quasi sette anni.\nIl 19 febbraio 2007 papa Benedetto XVI lo ha nominato vescovo di San Pedro. Ha preso possesso della diocesi il 14 aprile successivo. In cinque anni di intenso episcopato ha lanciato un nuovo piano pastorale diocesano, riorganizzato e rafforzato le varie aree pastorali, nonch\u00e9 le parrocchie, le vicarie e le cappelle. Allo stesso modo, \u00e8 stato in grado di svolgere compiti di grande impatto sociale attraverso vari progetti. Ha presieduto e organizzato il Coordinamento multi-settoriale Sanpedrano, un'organizzazione che riunisce tutti i settori del dipartimento di San Pedro per pensare allo sviluppo sostenibile ed equo della regione, ricca di risorse naturali.\nNel settembre del 2008 ha compiuto la visita \"ad limina\".\nIl 14 marzo 2012 lo stesso papa Benedetto XVI lo ha nominato ordinario militare per il Paraguay. Lo stesso giorno \u00e8 stato nominato generale di divisione. Ha preso possesso dell'ordinariato il 6 maggio successivo con una cerimonia nella cattedrale castrense ad Asunci\u00f3n alla presenza degli altri vescovi del paese, del presidente della Repubblica Fernando Lugo e di alte autorit\u00e0 delle Forze armate e della polizia. In seguito \u00e8 stato eletto presidente dell'Organizzazione Sociale San Roque Gonz\u00e1lez de Santa Cruz, che si occupa di aiutare i settori vulnerabili della societ\u00e0, in particolare i malati di rene. Attualmente, i servizi sono gestiti attraverso l'ostello \"El Buen Samaritano\", che ha le sue strutture presso l'ospedale nazionale Itaugua. L'organizzazione svolge la sua missione grazie all'aiuto di benefattori e volontari.\nNel novembre del 2017 ha compiuto una seconda visita \"ad limina\".\nIl 23 giugno 2018 papa Francesco lo ha nominato vescovo di Villarrica del Esp\u00edritu Santo. Continua a reggere l'ordinariato militare in Paraguay come amministratore apostolico.\nDal 9 novembre 2018 \u00e8 presidente della Conferenza episcopale paraguaiana. In seno alla stessa \u00e8 stato responsabile del coordinamento nazionale del ministero della giovent\u00f9 dal 1997 al 2007, delegato per la comunicazione, i laici, l'ecumenismo e l'istruzione e segretario generale dal novembre 2011 al 9 novembre 2018.\nIn seno al Consiglio episcopale latinoamericano \u00e8 stato responsabile della sezione giovani dal 2003 al 2007 e presidente del dipartimento per la comunicazione e la stampa dal 2011 al 2015.\nIl 17 febbraio 2022 papa Francesco lo ha nominato arcivescovo metropolita di Asunci\u00f3n; \u00e8 succeduto a Edmundo Ponziano Valenzuela Mellid, dimessosi per raggiunti limiti di et\u00e0.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8339895", "revid": "122298530", "url": "https://it.wikipedia.org/wiki?curid=8339895", "title": "Dolceamaro", "text": "Dolceamaro \u00e8 un singolo di Cristiano Malgioglio, con la partecipazione di Barbara D'Urso, uscito nel 2019.\nSi tratta di un rifacimento del brano \"Dolceamaro\", scritto da Claudio Gizzi e Fernando Ciucci, interpretato da Barbara D'Urso nel 1980.\nIl video.\nIl 6 maggio 2019 esce il video della canzone diretto dal regista Gaetano Morbioli (al suo attivo molti video per grandi nomi come Emma, Tiziano Ferro e Laura Pausini) che in breve tempo raggiunge oltre 6 milioni di visualizzazioni su YouTube. Il video \u00e8 interpretato dagli stessi Cristiano Malgioglio e Barbara D'Urso.\nAccoglienza.\nDopo \"O maior golpe do mundo (mi sono innamorato di tuo marito)\" e \"Danzando Danzando\" per la terza estate consecutiva Cristiano Malgioglio registra ancora una grande accoglienza da parte del pubblico scalando le classifiche di iTunes e totalizzando oltre 6 milioni di visualizzazioni sulla piattaforma YouTube grazie anche alla partecipazione in molte trasmissioni televisive dove presenta \"Dolceamaro\"."}
{"id": "8339901", "revid": "1305772", "url": "https://it.wikipedia.org/wiki?curid=8339901", "title": "Lanaro", "text": ""}
{"id": "8339904", "revid": "1543377", "url": "https://it.wikipedia.org/wiki?curid=8339904", "title": "Piramide dei rifiuti", "text": "La piramide dei rifiuti o gerarchia dei rifiuti \u00e8 uno strumento utilizzato nella valutazione dei processi che proteggono l\u2019ambiente e, in parallelo, al consumo di risorse e di energia dalle azioni pi\u00f9 favorevoli a quelle meno favorevoli. La gerarchia stabilisce le priorit\u00e0 del programma in base alla sostenibilit\u00e0. Per essere sostenibile, lo smaltimento dei rifiuti non pu\u00f2 essere risolto solo con la tecnologia \u201cend-of-pipe\u201d (di fine ciclo) ma \u00e8 necessario un approccio integrato.\nLa gerarchia della gestione dei rifiuti indica un ordine di preferenza per azioni che riducono e trattano i rifiuti, e si presenta di solito nella forma di una piramide. La gerarchia racchiude lo sviluppo dei materiali o dei prodotti attraverso fasi successive di gestione dei rifiuti e rappresenta l\u2019ultimo stadio del ciclo della vita per ogni prodotto.\nLa finalit\u00e0 della gerarchia dei rifiuti \u00e8 ottenere il massimo beneficio concreto dai prodotti e di generare la minima quantit\u00e0 di scarti. La corretta applicazione della gerarchia dei rifiuti pu\u00f2 portare a diversi benefici. Pu\u00f2 aiutare a prevenire le emissioni di gas serra, ridurre gli inquinanti, risparmiare energia, conservare risorse, creare posti di lavoro e stimolare lo sviluppo delle cosiddette tecnologie \u201cGreen\u201d.\nIl ciclo di vita.\nTutti i prodotti e i servizi hanno un impatto ambientale, dall'estrazione dei materiali grezzi per i prodotti all\u2019industria, alla distribuzione, all\u2019utilizzo ed allo smaltimento. Nella maggior parte dei casi, seguire la gerarchia dei rifiuti, porter\u00e0 alla scelta pi\u00f9 efficiente in termini di risorse e pi\u00f9 rispettosa dell'ambiente, ma in alcuni casi rafforzare le decisioni all'interno della gerarchia o discostarsene pu\u00f2 portare a migliori risultati ambientali.\nIl pensiero e la valutazione del ciclo di vita possono essere utilizzati per supportare il processo decisionale nell'area della gestione dei rifiuti e per identificare le migliori opzioni per l\u2019ambiente. Pu\u00f2 aiutare i responsabili politici a comprendere i vantaggi e i compromessi che devono affrontare quando prendono decisioni sulle strategie di gestione dei rifiuti. La valutazione del ciclo di vita fornisce un approccio per garantire che il miglior risultato per l'ambiente possa essere identificato e messo in atto. Si tratta di esaminare tutte le fasi della vita di un prodotto per trovare dove \u00e8 possibile apportare miglioramenti per ridurre l'impatto ambientale e migliorare l'uso o il riutilizzo delle risorse. Un obiettivo chiave \u00e8 quello di evitare le azioni che spostano gli impatti negativi da una fase all'altra. Il concetto di ciclo di vita pu\u00f2 essere applicato alle cinque fasi della gerarchia della gestione dei rifiuti.\nAd esempio, l'analisi del ciclo di vita ha dimostrato che spesso \u00e8 meglio per l'ambiente sostituire una vecchia lavatrice, nonostante i rifiuti prodotti, piuttosto che continuare ad utilizzarne una vecchia, meno efficiente dal punto di vista energetico. Questo perch\u00e9 il maggiore impatto ambientale di una lavatrice \u00e8 durante la fase di utilizzo. L'acquisto di una macchina ad alta efficienza energetica e l'utilizzo di detersivi a bassa temperatura riducono l'impatto ambientale.\nLa direttiva quadro dell'Unione Europea sui rifiuti ha introdotto il concetto di ciclo della vita dei rifiuti. Questo approccio duale offre una visione pi\u00f9 ampia di tutti gli aspetti ambientali e garantisce che qualsiasi azione abbia un vantaggio complessivo rispetto ad altre opzioni. Le azioni per trattare i rifiuti lungo la gerarchia dovrebbero essere compatibili con altre iniziative ambientali.\nUnione Europea.\nLa gerarchia europea dei rifiuti fa riferimento alle 5 fasi incluse nell'articolo 4 della Direttiva Quadro Rifiuti:\nSecondo la direttiva quadro sui rifiuti, la gerarchia europea dei rifiuti \u00e8 giuridicamente vincolante, tranne nei casi in cui pu\u00f2 essere necessario che specifici gruppi di rifiuti si discostino da essa. Ci\u00f2 dovrebbe essere giustificato sulla base del pensare al ciclo di vita.\nStoria.\nLa gerarchia dei rifiuti \u00e8 un concetto apparso attualmente in letteratura e nelle legislazioni di alcuni Stati membri dell\u2019Unione Europea, ma prima della Direttiva Quadro Rifiuti del 2008 non faceva parte della legislazione europea. La direttiva Quadro Rifiuti del 1975 infatti non conteneva nessun riferimento ad essa.\nNel 1975, La direttiva Quadro Rifiuti dell\u2019U.E. (1975/442/EEC) ha introdotto per la prima volta il concetto di gerarchia dei rifiuti nella politica europea dei rifiuti. Essa sottolinea inoltre l\u2019importanza della minimizzazione dei rifiuti e della salvaguardia dell\u2019ambiente e della salute umana come priorit\u00e0 fondamentale.\nSulla base di questa direttiva, la politica e le legislazioni Europee si sono cos\u00ec adattate ai principi della gerarchia dei rifiuti\nNel 1989 si \u00e8 formalizzata come una gerarchia di opzioni di gestione nella Commissione Europea per le strategie comunitarie per la gestione dei rifiuti ed \u00e8 stata ulteriormente approvata da una revisione della commissione nel 1996.\nNella prima proposta di legge del 2006, la Commissione Europea aveva suggerito 3 livelli di gerarchia, cos\u00ec suddivisi: 1- Prevenzione e riutilizzo, 2- Riciclo e recupero (attraverso l\u2019incenerimento), 3-Smaltimento.\nQuesta suddivisione \u00e8 stata fortemente criticata perch\u00e9 poneva il riciclo allo stesso livello dell\u2019incenerimento, in quanto ci\u00f2 era in linea con le disposizioni pro-incenerimento della Commissione Europea. La pressione da parte delle Organizzazioni non governative e dagli Stati membri port\u00f2 dall\u2019iniziale gerarchia a 3 livelli non vincolante ad una gerarchia a 5 livelli pi\u00f9 vincolante.\nNel 2008 questa direttiva (2008/98/EC) \u00e8 stata introdotta anche nella legislazione degli Stati membri e nelle leggi nazionali per la gestione dei rifiuti.\nL\u2019articolo 4 della direttiva declina 5 livelli di gerarchia nella gestione dei rifiuti che deve essere applicata dagli Stati membri come un ordine di altissima priorit\u00e0.\nLa prevenzione dei rifiuti, come opzione preferenziale, \u00e8 seguita dal riutilizzo, dal riciclo, dal recupero, compreso quello dell\u2019energia, e dallo smaltimento sicuro come opzione finale.\nTra gli ingegneri esiste una strategia simile in tema di gestione dei rifiuti, chiamata strategia ARRE: avoid, reduce, recycle, eliminate (Evita, Riduci, Ricicla, Elimina).\nAttuazione pratica.\nIl compito di implementare la gerarchia dei rifiuti all\u2019interno delle pratiche manageriali di uno Stato potrebbe essere delegato a diversi livelli di governo (nazionale, regionale o locale), o ad altri possibili soggetti come le industrie, le compagnie private o le famiglie. Le autorit\u00e0 regionali e locali possono essere messe particolarmente in difficolt\u00e0 da una serie di problemi, di seguito elencati, che potrebbero presentarsi quando ci si approccia a questa gerarchia.\nRiduzione alla fonte.\nLa riduzione alla fonte comporta sforzi per ridurre i rifiuti pericolosi e altri materiali modificando la produzione industriale. I metodi di riduzione alla fonte comportano cambiamenti nella tecnologia di produzione, nell'input di materie prime e nella produzione dei prodotti. A volte, il termine \"prevenzione dell'inquinamento\" pu\u00f2 riferirsi alla riduzione alla fonte.\nUn altro metodo di riduzione alla fonte consiste nell\u2019aumentare gli incentivi al riciclaggio. Molte comunit\u00e0 negli Stati Uniti stanno implementando prezzi a tariffa variabile per lo smaltimento dei rifiuti (noto anche come Pay As You Throw - PAYT, cio\u00e8 paga ci\u00f2 che butti) che si \u00e8 rivelato efficace nel ridurre le dimensioni del flusso dei rifiuti urbani.\nLa riduzione alla fonte \u00e8 tipicamente misurata in termini di efficienza e di riduzione dei rifiuti. La riduzione dell'uso di sostanze tossiche misura la riduzione dell'uso a monte di materiali tossici ed enfatizza gli aspetti pi\u00f9 preventivi della riduzione alla fonte ma \u00e8 stata contestata duramente dai produttori di sostanze chimiche.\nI programmi di riduzione dell'uso di sostanze tossiche sono stati istituiti dalla legislazione di alcuni stati, ad esempio Massachusetts, New Jersey e Oregon."}
{"id": "8339913", "revid": "571594", "url": "https://it.wikipedia.org/wiki?curid=8339913", "title": "Luoghi de La Ruota del Tempo", "text": "Elenco dei luoghi e delle ambientazioni citate nella serie di romanzi fantasy \"La Ruota del Tempo\" di Robert Jordan.\nContinenti e dimensioni.\nRandland.\nIl termine Randland (o Terre Occidentali o Terre Bagnate, in opposizione al vicino ed arido Deserto Aiel) indica il continente sul quale si svolgono le principali vicende narrate nei romanzi. La Randland \u00e8 un continente a clima temperato, che ricorda in parte l'Europa ed in parte il Nord America; \u00e8 suddiviso in numerosi Stati indipendenti, ed inoltre vi sono molte zone un tempo popolate, ma che risultano ormai abbandonate. \n Comunque una scala compare nella mappa globale presente nella cosiddetta \"Guida\", scritta da Teresa Patterson assieme a Robert Jordan (la Guida non \u00e8 ancora stata tradotta in italiano ed il suo titolo originale \u00e8 \"The World of Robert Jordan's The Wheel of Time\"); grazie ad essa, \u00e8 stato ricavato che la Randland misura approssimativamente 5600\u00a0km da ovest a est e 4400\u00a0km da nord a sud, per un totale di circa ventiquattro milioni e seicentomila chilometri quadrati.\nLa Randland ha all'incirca una forma rettangolare (il lato ovest \u00e8 decisamente bombato). A nord \u00e8 separato dalle Terre Inaridite e dal monte di Shayol Ghul dalle Montagne di Dhoom, che corrono da ovest a est per 4200\u00a0km circa; si interrompono al Passo di Tarwin, all'angolo nord-est del continente, e riprendono per altri 50\u00a0km fino ai Passi di Nimph, dove si incrociano con la Dorsale del Mondo. Questa catena delimita Randland al suo lato est e lo separa dal Deserto Aiel; corre da nord a sud per circa 3500\u00a0km, interrotta solo dal Passo di Jangai, ed arriva all'angolo sud-est alle Terre Sommerse, alle citt\u00e0 di Godan e Mayene. A sud Randland si affaccia sul Mare delle Tempeste (che ospita diverse isole: Cindalking, Qaim e le Isole del Popolo del Mare); a sud-ovest la costa, qui chiamata Costa dell'Ombra, compie una larga curva e, quando essa giunge all'altezza della grande isola di Tremalking, il Mare delle Tempeste cambia nome e diventa l'Oceano Aryth, che bagna tutta la costa ovest di Randland. L'Oceano contiene tre arcipelaghi, l'Aile Jafar, l'Aile Somera e l'Aile Dashar; la costa termina a nord-ovest nella landa denominata Fine del Mondo: a nord di essa, le Montagne di Dhoom si allungano in mare separando l'Oceano Aryth dal Mar Morto.\nAll'interno del continente, la catena montuosa pi\u00f9 rilevante \u00e8 quella delle Montagne di Nebbia: essa corre vicino alla costa occidentale di Randland, dalla citt\u00e0 di Amador all'estremit\u00e0 meridionale fino al confine sud della Saldea a quella settentrionale. Ad ovest della catena, stretti tra essa e l'Oceano Aryth, si trovano diversi territori. Nella zona meridionale, di fronte all'Aile Jafar, si trova Tarabon, solcato dal fiume Andahar e dai suoi affluenti: le citt\u00e0 pi\u00f9 importanti di questo Stato sono Tanchico (la capitale, sulla foce dell'Andahar) ed Elmora. Nella fascia centrale si estende la Piana di Almoth, un tempo sede del regno omonimo, oggi contesa tra Tarabon e l'Arad Doman; la costa in questo punto forma una grande penisola, Capo Toman, che ospita la citt\u00e0 portuale di Falme; alla stessa altezza, presso le Montagne di Nebbia, si trovano la citt\u00e0 di Katar e il bosco di Paerish Swar. Nella zona settentrionale, solcata dai fiumi Akuum e Dhagon, si trova lo Stato dell'Arad Doman, la cui capitale, Bandar Eban, si trova su un piccolo promontorio alla foce dell'Akuum. A sud-ovest, la Costa dell'Ombra \u00e8 una terra disabitata.\nAd est di Tarabon si trova il regno di Amadicia, delimitato a nord-ovest dalle Montagne di Nebbia, a nord-est dal fiume Eldar e a sud dal suo affluente, lo Sharia; la capitale \u00e8 la citt\u00e0 di Amador, sede anche dei Figli della Luce. A nord dell'Amadicia si trova il Ghealdan, piccolo Stato solcato da un altro affluente dell'Eldar, il Boern; la capitale, Jehannah, si trova presso la sua sorgente. Ad est di Costa dell'Ombra, Amadicia e Ghealdan si trova l'Altara: a nord questo vasto Stato \u00e8 dominato dal Muro di Garen e dal fiume Manetherendrelle, mentre al sud si trova una delle pi\u00f9 vaste foreste di Randland (seconda solo forse all'Haddon Mirk), contenente il villaggio di Salidar; sulla costa si trova la capitale, Ebou Dar, alla foce dell'Eldar, su una penisola che con i Monti Venir forma la costa occidentale della Baia di Kabal. La costa orientale \u00e8 invece formata dalla lunga penisola del regno di Illian; a nord questo Stato si estende un po' oltre la confluenza dei fiumi Cary e Shal nel Manetherendrelle, mentre a sud termina nel Mare delle Tempeste con la sua foce, che ospita la capitale Illian. A nord di Illian si trova il Murandy, solcato da vari affluenti del Manetherendrelle; sul maggiore di questi, lo Shorn, al centro del paese, si trova la capitale Lugard. Ad est di Illian si trovano le Piane di Maredo, una volta uno Stato ma oggi disabitate (tranne per la citt\u00e0-Stato di Far Madding) e contese tra Illian e Tear; a nord delle Piane e ad est del Murandy si trovano le Colline di Kintara, anch'esse una volta un regno ora scomparso. Sulla costa ad est delle Piane di Maredo si trova il regno di Tear, che si estende dal delta dell'Erinin (chiamato Dita del Drago) ad ovest fino alle Terre Sommerse ad est; le citt\u00e0 pi\u00f9 importanti sono Tear (la capitale, nelle Dita del Drago) e Godan (affacciata su un golfo a sud della Dorsale del Mondo). Dall'altra parte del golfo si trova Mayene, una citt\u00e0-Stato continuamente minacciata da Tear; a nord di Tear invece si trova il bosco di Haddon Mirk, delimitato ad est e ad ovest dalla Dorsale del Mondo e dall'Erinin e solcato da un affluente di quest'ultimo, il Tralel.\nA nord di Ghealdan, Altara, Murandy e Colline di Kintara si trova il vasto regno di Andor, delimitato a ovest dalle Montagne di Nebbia, a est dall'Erinin e a nord dal corso dell'Arinelle, dalle Praterie di Caralain e dal Braem Wood. Nella parte occidentale si trovano la zona dei Fiumi Gemelli, la sorgente del Manetherendrelle e la cittadina di Baerlon; spostandosi ad est si incontrano i boschi tra il Manetherendrelle e l'Arinelle, sulle cui rive \u00e8 nascosta la citt\u00e0 disabitata di Shadar Logoth. Al centro di Andor l'Arinelle piega a sud, tagliando in due il regno, ed in questo punto sorge la citt\u00e0 di Whitebridge; muovendosi ancora verso oriente si incontrano campagne e villaggi (come Quattro Re e Market Sheran) finch\u00e9, nella parte orientale del regno, si trovano il Cary e la capitale, Caemlyn; appena oltre il confine est, sulla sponda occidentale dell'Erinin, si trova il villaggio di Aringill.\nA nord-est di Caemlyn, un po' pi\u00f9 a nord dell'Haddon Mirk, si trova il regno di Cairhien; esso \u00e8 delimitato ad ovest dall'Erinin, a est dalla Dorsale del Mondo e a nord e a sud da due suoi prolungamenti (quello settentrionale chiamato Pugnale del Kinslayer). La parte occidentale \u00e8 coperta di boschi, appendici del Braem Wood; a nord-est, in corrispondenza del Passo di Jangai, nasce il Gaelin, che si getta nell'Alguenya in corrispondenza della capitale, Cairhien; l'Alguenya a sua volta si tuffa nell'Erinin poco oltre il confine meridionale, presso Aringill.\nA nord di Andor e Cairhien si trovano lande pressoch\u00e9 disabitate. Ad est delle Montagne di Nebbia si trovano terre senza nome: esse sono solcate dall'Arinelle ad ovest e da suoi affluenti (Ivo, Haevin) al centro, mentre a nord-est si trovano le Montagne Nere e a sud-est le Praterie di Caralain (sede un tempo di un regno ora estinto) e le propaggini settentrionali del Braem Wood. A est delle Montagne Nere si trovano territori boscosi, solcati dall'Erinin e dai suoi affluenti occidentali che scendono dalle Montagne (il principale \u00e8 il Luan); la parte orientale di queste terre prende il nome di Hardan: un tempo era un regno, e la sua capitale era Harad Dakar, ma oggi vi si trovano solo fattorie sparse. Su un'isola dell'Erinin, presso un monte isolato (Montedrago) sorge l'unica citt\u00e0 abitata della zona, Tar Valon, importantissima in quanto sede della Torre Bianca e delle Aes Sedai.\nAncora pi\u00f9 a nord si trovano quattro regni che combattono l'avanzata della Grande Macchia proveniente da nord dal Tenebroso, le Marche di Confine. La Saldea \u00e8 il pi\u00f9 occidentale e il pi\u00f9 vasto dei quattro: \u00e8 delimitato a sud dall'Ivo e dalle terre oltre l'Arad Doman, ad est dalla Piana delle Lance e ad ovest si affaccia sull'Oceano Aryth nella zona chiamata Fine del Mondo; la sua capitale \u00e8 Maradon. Gli altri tre regni, tra la Piana delle Lance, le Montagne di Dhoom e i boschi a nord di Tar Valon, sono da ovest a est Kandor, Arafel e Shienar; queste terre sono solcate da piccoli affluenti dell'Erinin (il principale, al confine tra Arafel e Shienar, \u00e8 il Mara, che nasce presso il Passo di Tarwin). Le loro capitali sono Chachin, Shol Arbela e Fal Moran; non sono presenti altri centri che non siano villaggi, eccezion fatta per Fal Dara nello Shienar.\nSeanchan.\nIl misterioso continente di Seanchan si trova al di l\u00e0 dell'Oceano Aryth, posto all'estremo occidente delle terre in cui si svolge la storia principale narrata nei romanzi, ha una dimensione paragonabile a quella delle Americhe (e da solo occupa una superficie pari alla somma della Randland, della Desolazione Aiel e di Shara). Sempre con il medesimo termine di Seanchan vengono indicati l'impero che si estende su questo continente ed il popolo che lo abita. \nAl tempo del mitico imperatore Artur Hawkwing, uno dei suoi figli, Luthair Paendrag Mondwin, comand\u00f2 una potente spedizione militare al di l\u00e0 dell'oceano Aryth, della quale non si ebbe pi\u00f9 notizia. Nel secondo libro de La Ruota del Tempo si viene a sapere che, dopo circa mille anni, i discendenti della spedizione di Luthair ritornano nelle terre di origine reclamando l'eredit\u00e0 di Artur Hawkwing (il cosiddetto \"Corenne\" o \"Ritorno\"). Infatti nel frattempo la dinastia di Luthair \u00e8 stata capace di unificare il frammentato continente di Seanchan (il cosiddetto \"Consolidamento\"), abitato da popoli molto differenti tra di loro (sia per cultura, che per tratti somatici, infatti viene sottolineata la presenza di popoli dalle carnagioni chiare, dalle pelli gialle e popoli neri; inoltre popoli pigmei dalla civilt\u00e0 primitiva e popoli dalle civilt\u00e0 molto pi\u00f9 complesse, ecc.) un continente abitato anche da creature molto strane, alcune delle quali sono state addomesticate (tra queste si possono ricordare i \"Raken\", lucertole volanti cavalcate dai soldati Seanchan). Un'altra tipicit\u00e0 dei Seanchan \u00e8 quella riguardante il loro atteggiamento verso gli incanalatori dell'Unico Potere: i maschi, quando sono scoperti, vengono immediatamente messi a morte (prima che impazziscano, procurando seri danni); le donne invece vengono immediatamente rese schiave (diventano \"damane\", cio\u00e8 \"le incatenate\") attraverso l'uso dell\"'a'dam\", un \"ter'angreal\" che forma cerchi involontari. Questo comportamento pu\u00f2 essere compreso a causa dei danni che le incanalatrici avevano provocato nel passato, infatti nel continente di Seanchan, le Aes Sedai sopravvissute alla Frattura del Mondo non si erano riunite in una sola pacifica organizzazione (come la Torre Bianca nel continente di Rand al'Thor), ma si erano divise in gruppi rivali, spesso in lotta tra di loro per la conquista del potere; perci\u00f2 quelle a loro succedute, nel corso dei circa duemila anni prima dell'arrivo di Luthair Paendrag Mondwin, avevano continuato a lottare, usando il potere di \"saidar\" per mettere a ferro e fuoco il continente, per conquistare il potere personale, per rendere schiave intere popolazioni. Non appare perci\u00f2 strano se ora le popolazioni Seanchan considerano tutti gli incanalatori come delle bestie feroci e pericolose, e quindi ritengono giusto il trattamento a loro riservato. La capitale dell'Impero \u00e8 Seandar dove si trova la \"Corte delle Nove Lune\", il nome della sede dell'Imperatrice (da oltre novecento anni sono solo le donne ad ottenere il trono) che siede sul \"Trono di Cristallo\" (un ter'angreal che induce all'obbedienza). L'Impero \u00e8 molto potente dal punto di vista militare, ma di frequente \u00e8 scosso dalla ribellioni dei popoli sottomessi o dagli intrighi dei membri del Sangue (la nobilt\u00e0), che lottano per conquistare il potere. Tra gli altri, gli stessi figli dell'Imperatrice lottano mortalmente tra di loro, per ottenere il titolo di erede al trono.\nAlcune figure nella societ\u00e0 Seanchan:\nTel'aran'rhiod.\nIl termine \"Tel'aran'rhiod\", che nella lingua antica significa Mondo dei Sogni, indica una dimensione parallela, che \u00e8 un riflesso del mondo reale. A questa dimensione possono accedere saltuariamente e per brevissimi istanti tutte le persone e gli animali selvaggi, mentre stanno sognando; ma soprattutto vi accedono e vi possono permanere per periodi molto pi\u00f9 lunghi alcune persone dotate della capacit\u00e0 di \u201cCamminare nei Sogni\u201d. Il mondo dei sogni si presenta come una dimensione parallela che riflette del tutto od in buona parte il mondo reale, pur essendo sottoposto ad una continua mutazione: in questo mondo, dentro una atmosfera di permanente ed innaturale luminosit\u00e0, anche durante la notte, le cose immobili o che si muovono di rado (edifici, mobilia, montagne, foreste) si presentano esattamente come nella realt\u00e0, mentre le cose instabili, che si spostano o vengono spostate di frequente (ad esempio porte, finestre, sedie, utensili, foglie sugli alberi, ecc...) continuano a cambiare posizione o ad apparire ed a sparire a seconda di come vengano mosse nel mondo reale, durante la giornata.\nContrariamente alle persone normali, che possono capitare in questa dimensione solo per caso e brevemente, mentre stanno dormendo, quelle dotate del talento rarissimo di \u201cCamminare nei sogni\u201d possono accedervi facilmente di propria volont\u00e0. Inoltre essi hanno la capacit\u00e0 di plasmare questa dimensione con la forza della propria volont\u00e0. Le persone che hanno questo talento e che si concentrano con la dovuta forza di pensiero, possono infatti viaggiare da un luogo ad un altro in pochi istanti, visitando perci\u00f2 paesi lontani o potendo spiare un luogo; inoltre possono trasformare completamente la propria e l'altrui apparenza, cos\u00ec da travestirsi o nascondersi, persino rendersi trasparenti per non farsi vedere da qualcun altro; inoltre possono ricreare scenari a proprio completo piacimento; infine permette loro di influenzare le condizioni di vita di una persona che \u00e8 presente in quel momento, ad esempio proiettando nella sua mente delle impressioni; addirittura si pu\u00f2 colpire un avversario che risulta presente in questa dimensione o vi viene attirato, e poich\u00e9 le ferite inferte in questo mondo, si ripercuotono su quello reale, chi resta ferito o muore in \"Tel'aran'rhiod\", resta ferito o muore anche nella realt\u00e0.\nL'ultima notevole e conosciuta \u201cCamminatrice nei sogni\u201d tra le Aes Sedai fu Corianin Nedeal, che visse circa 500 anni prima dei fatti narrati nella saga. All'insaputa della Torre Bianca per\u00f2 le Sapienti Aiel per secoli hanno coltivato questa capacit\u00e0 ed hanno sviluppato le tecniche necessarie a padroneggiarla, per questa ragione Egwene al'Vere, che ha scoperto di essere una Camminatrice, si \u00e8 recata presso di loro nella Desolazione Aiel, cos\u00ec da poterla studiare adeguatamente. Conosciute Camminatrici dei sogni tra le Aiel sono Bair, Amys e Melaine (queste ultime due sono anche notevoli incanalatrici dell'Unico Potere). Tra i Reietti un abile manipolatore dei sogni \u00e8 Ishamael/Moridin, che durante la saga viene mostrato diverse volte mentre attira o intrappola le persone nei suoi Frammenti di Sogno (\"dreamshard\" in lingua originale). Anche le due Reiette Moghedien e Lanfear hanno mostrato di essere delle notevoli manipolatrici del Mondo dei Sogni. La Reietta Mesaana nel Libro XIII cerca di assoggettare la mente di Egwene mentre si trovano nel Mondo dei Sogni, ma \u00e8 la sua mente a rimanere distrutta. Infine anche chi ha il talento di essere \u201cFratello dei lupi\u201d come Perrin Aybara risulta avere la capacit\u00e0 di \"Camminatore nei sogni\". Oltre che sfruttando il raro talento di \"Camminare nei sogni\", per entrare in \"Tel'aran'rhiod\", vi sono altre due maniere: con la prima gli incanalatori abbastanza forti nell'Unico Potere, possono aprire dei portali di viaggio, per entrare direttamente in questa dimensione, nella carne, quindi vi entrano non solo in spirito, ma portando con s\u00e9 l'intero corpo; la seconda maniera per accedervi \u00e8 attraverso l'uso di appositi \"ter'angreal\", detti intessisogni, per\u00f2 la maggior parte di questi richiede che si incanali Spirito dentro di essi e fanno accedere al Mondo nei Sogni solo in una forma debole, molto evanescente, che non permette di incanalare al massimo della propria potenza. Entrare nel Mondo dei Sogni con il proprio corpo fisico permette di manipolarlo con molta pi\u00f9 forza, per\u00f2 questa \u00e8 una condizione ritenuta molto pericolosa dalle Sapienti Aiel, perch\u00e9 fa perdere la propria umanit\u00e0. Egwene, studiando come entrare con il proprio corpo in \"Tel'aran'rhiod\" cos\u00ec da raggiungere velocemente Salidar, scopre anche le Tessiture per Viaggiare usando \"saidar\".\nNel Libro XIV Perrin Aybara, dopo aver rischiato di morire, impara molto efficacemente la tecnica per riuscire ad entrare od uscire molto velocemente con il corpo fisico, cos\u00ec da affrontare l'Assassino, che ha gi\u00e0 questa stessa abilit\u00e0; essa consiste nel porsi in uno stato intermedio tra il sonno e la veglia, attirando il proprio corpo nel Mondo dei Sogni.\nTriplice Terra.\nLa Triplice Terra si trova ad oriente dell'altissima catena montuosa detta la Dorsale del Mondo e viene considerata una delle zone pi\u00f9 inospitali del pianeta, con escursioni termiche notevoli, di giorno si raggiungono altissime temperature, mentre di notte si scende sotto il livello di congelamento. L'acqua \u00e8 scarsissima e vi sono presenti numerosi animali mortali (soprattutto rettili ed insetti velenosi). Per queste ragioni viene chiamata dai popoli occidentali la Desolazione Aiel. Solo gli Aiel hanno mostrato di essere in grado di sopravviverci, riuscendo a trovare la pochissima acqua a disposizione. La Triplice Terra venne cos\u00ec definita dagli Aiel perch\u00e9 deve essere considerata 1) una terra per foggiare la loro forza, 2) una terra per mettere alla prova il loro carattere e 3) una terra per punirli del loro peccato nei confronti delle antiche Aes Sedai. In un punto remoto, ai piedi della montagna del Chaendaer, si trova la misteriosa citt\u00e0 del Rhuidean, perennemente avvolta da strane nebbie, nella quale devono recarsi le Sapienti ed i Capiclan per venire riconosciuti nel loro ruolo. Altra localit\u00e0 notevole \u00e8 l\"'Alcair Dal\", una specie di enorme cratere circolare, che ospita le riunioni dei Capiclan.\nGli Aiel chiamano le terre a ovest della Dorsale del Mondo \"Terre Bagnate\", e ne considerano gli abitanti con disprezzo. La Triplice Terra \u00e8 talmente arida e priva di vegetazione arborea, che la maggior parte degli Aiel ha una cognizione solo per sentito dire di cosa siano un fiume, un lago, il mare, una nave o anche una foresta.\nCitt\u00e0 e villaggi.\nArien.\nArien \u00e8 un piccolo villaggio appartenente al regno di Andor. Si trova nella zona centro-orientale del regno, sulla Strada per Caemlyn; lungo questa strada, ad ovest, si trovano altri piccoli villaggi, poi la citt\u00e0 di Whitebridge sull'Arinelle ed infine il distretto minerario di Baerlon, mentre ad est vi sono altri villaggi (Quattro Re, Market Sheran, Carysford) e oltre il fiume Cary la capitale del regno, Caemlyn; a sud vi sono alcune rade fattorie fino al confine con il Murandy, mentre a nord si estendono le Praterie di Caralain (ed uno stedding). Arien possiede una sola locanda, come molti piccoli villaggi come lui.\nNel ciclo de \"La Ruota del Tempo\", Arien appare ne \"L'occhio del mondo\", quando Rand al'Thor e Matrim Cauthon vi passano durante la fuga dal Myrddraal di Whitebridge: suonano nella locanda del paese e il giorno dopo escono dal villaggio sul carro di un contadino, Eazil Forney. Il villaggio di Arien \u00e8 il primo in cui i due mettono a frutto gli insegnamenti del menestrello Thom Merrilin, e da l\u00ec fino a Quattro Re i due riescono a trovare tetto, cibo e passaggi in ogni villaggio che incontrano.\nAringill.\nAringill \u00e8 una citt\u00e0-Stato che sorge sulla sponda occidentale del fiume Erinin, all'altezza della confluenza dell'Alguenya; si trova appena oltre il confine orientale del regno di Andor e costituisce ufficialmente uno Stato indipendente, ma \"de facto\" \u00e8 un protettorato dell'Andor che vi mantiene una forte guarnigione, richiesta da Aringill stessa (non \u00e8 chiaro il motivo per cui Andor non abbia ancora annesso direttamente la citt\u00e0). Aringill un porto molto importante, poich\u00e9 si trova all'incrocio fra tre vie: la prima via \u00e8 l'Erinin stesso, che collega le Marche di Confine e Tar Valon a nord con Tear a sud; la seconda via \u00e8 il fiume Alguenya che confluisce poco a monte e che \u00e8 navigabile fino alla citt\u00e0 di Cairhien; la terza via invece \u00e8 una strada (la Strada per l'Erinin) che collega Caemlyn ad Aringill e che prosegue sull'altra riva collegando Maerone (il villaggio apparentemente indipendente, che si trova sulla sponda orientale in corrispondenza di Aringill) a Cairhien. Aringill e Maerone si trovano oltre 1000\u00a0km a monte delle Dita del Drago (la foce dell'Erinin nel Mare delle Tempeste).\nNel ciclo de \"La Ruota del Tempo\", Aringill compare per la prima volta ne \"Il Drago Rinato\", quando Mat Cauthon e Thom Merrilin fuggono da Tar Valon diretti verso Caemlyn: i due discendono l'Erinin a bordo del \"Gabbiano grigio\" e sbarcano ad Aringill, per proseguire verso ovest sulla Strada per l'Erinin. Poco dopo, anche Egwene al'Vere, Elayne Trakand e Nynaeve al'Meara viaggiano sull'Erinin da Tar Valon, a bordo della \"Gru azzurra\", ma non giungono ad Aringill; lord Gaebril, che vuole liberarsi di Elayne per ottenere il trono di Andor, manda degli uomini nella cittadina alla \"Gru azzurra\", ma essi non trovano le tre ragazze. Quando gli uomini tornano a Caemlyn a riferire la notizia a lord Gaebril, Mat riesce ad origliare la conversazione e viene a conoscenza dei piani del lord; quindi in tutta fretta lui e Thom ripartono dalla capitale, tornano ad Aringill e ridiscendono il fiume sul \"Rondone\" fino a Tear. Durante la guerra civile a Cairhien causata dall'invasione degli Aiel guidati dal Car'a'carn Rand al'Thor, molti Cairhienesi emigrano dalla loro patria e tentano di raggiungere l'Andor attraverso Aringill. In questa citt\u00e0 poi Lady Dyelin Taravin, fa imprigionare le due Lady Elenia Sarand e Naean Arawn, avversarie politiche dell'erede al trono, Elayne Trakand; Elayne tenta in seguito di trasferirle a Caemlyn, ma le due vengono fatte fuggire da Lady Arimilla Marne, che per\u00f2 le prende a sua volta sotto la sua custodia.\nBaerlon.\nBaerlon \u00e8 una citt\u00e0 nell'estremo occidente del regno di Andor, a nord della regione dei Fiumi Gemelli; poich\u00e9 non raggiunge neanche il migliaio di abitazioni, \u00e8 piuttosto piccola in confronto ad altre citt\u00e0 andoriane site pi\u00f9 ad oriente, come Whitebridge o la capitale Caemlyn, ma appare come gigantesca agli occhi della gente dei Fiumi Gemelli: Rand al'Thor afferma, guardandola per la prima volta, che la sua dimensione \u00e8 circa pari a quella di tutti e quattro i villaggi della regione messi insieme, Emond's Field, Deven Ride, Watch Hill e Taren Ferry. Baerlon \u00e8 cinta da un muro di tronchi alto quasi venti piedi ed intervallato da torri di guardia; intorno ad essa la campagna e i boschi sono punteggiati di fattorie, in prevalenza al nord. Tre strade si dipartono dalla citt\u00e0: una si dirige a sud, verso il fiume Taren e il villaggio di Taren Ferry; un'altra si dirige ad ovest, verso le miniere sulle Montagne di Nebbia che sono il fulcro dell'economia della cittadina; la terza, la pi\u00f9 importante, conduce ad est verso Whitebridge e il cuore del regno di Andor; a nord, oltre le fattorie, vi sono soltanto le lande disabitate del medio corso dell'Arinelle. Nelle mura si aprono almeno tre porte, una per ogni strada, ma \u00e8 noto il nome di una sola di esse, la Porta del Ponte Bianco, che si apre presumibilmente in direzione est (verso Whitebridge, che in inglese significa \"Ponte Bianco\"); queste porte rimangono chiuse dal tramonto all'alba, per via dell'isolamento del luogo e della pericolosit\u00e0 delle terre circostanti.\nL'economia di Baerlon si basa soprattutto sulle risorse minerarie estraibili dalle Montagne di Nebbia ad ovest della citt\u00e0: l'estrazione di acciaio e metalli preziosi dalle cave sui monti fornisce molte ricchezze a Baerlon e ad Andor stessa, tanto che i regnanti hanno sempre preferito occuparsi del mantenimento del loro potere su quest'area piuttosto che su altre; l'industria mineraria della citt\u00e0 \u00e8 la Baerlon Ironworks. Un'altra parte (minore) dell'economia viene dal commercio con i Fiumi Gemelli: la via che congiunge Baerlon e Taren Ferry \u00e8 infatti l'unico mezzo di comunicazione di quell'isolatissima regione con il resto del mondo, e molti mercanti passano da Baerlon per recarsi a sud ad acquistare tabacco e lana o ad est a rivenderla.\nNel ciclo de \"La Ruota del Tempo\", la citt\u00e0 di Baerlon \u00e8 il primo centro al di fuori dei Fiumi Gemelli che il gruppo in fuga da Emond's Field incontra lungo la strada; il gruppo \u00e8 composto da quattro ragazzi di Emond's Field (Rand al'Thor, Matrim Cauthon, Perrin Aybara ed Egwene al'Vere), un'Aes Sedai con il suo Custode (Moiraine Damodred e Lan Mandragoran, conosciuti nella cittadina con gli pseudonimi di lady Alys e mastro Andra) ed un menestrello (Thom Merrilin). I ragazzi di Emond's Field restano molto impressionati da Baerlon, che a loro appare immenso se confrontato con i villaggi rurali in cui hanno trascorso l'intera vita. Il gruppo entra nella citt\u00e0 dalla porta meridionale, e poi alloggia nella locanda del \"Cervo e Leone\" (grande il doppio della \"Fonte di Vino\" di Emond's Field), di propriet\u00e0 di mastro Fitch. Nella locanda ricevono notizie del mondo esterno, notizie di movimenti di Trolloc in Saldea e delle vicende del Falso Drago Logain in Ghealdan; quella notte, Rand, Mat e Perrin sognano per la prima volta Ba'alzamon, anche se ognuno creder\u00e0 di aver fatto lui solo il sogno fino al giorno dopo. La mattina seguente, Rand incontra per la prima volta Min Farshaw, che gli parla delle proprie visioni su lui e i suoi compagni; poi esce in strada, incontra Padan Fain e Mat ed insieme a quest'ultimo si caccia nei guai con Geofram Bornhald e i Figli della Luce presenti nella citt\u00e0. Quando ritorna al \"Cervo e Leone\", scopre che la Sapiente di Emond's Field, Nynaeve al'Meara, li ha raggiunti; la Sapiente tenta di convincere Moiraine a lasciarli tornare a casa, ma non riuscendoci decide di seguire anche lei il gruppo. Quella sera, il gruppo viene raggiunto alla locanda dal Myrddraal che lo inseguiva dai Fiumi Gemelli, e gli otto partono immediatamente da Baerlon; alla porta orientale vengono fermati dai Figli della Luce, ma riescono comunque ad uscire, lasciandosi alle spalle il \"Cervo e Leone\" in fiamme e la citt\u00e0 nello scompiglio.\nCaemlyn.\nCaemlyn \u00e8 una la capitale del regno di Andor, ed \u00e8 una delle pi\u00f9 belle e popolose citt\u00e0 del continente di Randland. Caemlyn si trova nella zona orientale del regno di Andor; ad ovest si trovano il fiume Cary e le vaste campagne della parte centrale del regno, mentre ad est si trovano il fiume Erinin e la citt\u00e0 di Aringill; a nord l'aperta campagna pianeggiante si tramuta nel Braem Wood, mentre a sud si trasforma nelle Colline di Kintara che separano la citt\u00e0 da Far Madding. Da Caemlyn si dipartono cinque grandi strade. La Strada per Caemlyn, che parte dalla Porta di Whitebridge, conduce ad ovest: attraversa il Cary all'altezza di Carysford, poi corre attraverso molti villaggi (Market Sheran, Quattro Re, Arien) e giunge alla cittadina di Whitebridge sul fiume Arinelle; infine continua a nord-ovest, attraversando boschi disabitati, fino al distretto minerario di Baerlon ai piedi delle Montagne di Nebbia, all'estremo ovest di Andor; un prolungamento di questa strada, a sud di Baerlon, porta alla regione dei Fiumi Gemelli. La Strada per l'Erinin, che inizia dalla Porta del Mattino, conduce ad est: attraversa la parte orientale del regno fino a giungere sulle rive dell'Erinin alla cittadina di Aringill; un'altra strada poi, sulla riva orientale, conduce a nord-est risalendo l'Alguenya e giunge a Cairhien. La Strada per Far Madding, che comincia dalla Porta di Far Madding, porta a sud: dopo aver attraversato le campagne del sud-est di Andor, passa il confine meridionale e corre in mezzo alle Colline di Kintara, fino a giungere a Far Madding; da l\u00ec, altre strade si dipartono per gli Stati affacciati sul Mare delle Tempeste, verso Tear e Illian. La Via per Lugard conduce verso sud-ovest: si riunisce, presso il confine con il Murandy, alla strada che collega Quattro Re a Lugard, e prosegue fino a quest'ultima; da qui poi altre strade conducono verso Illian e Jehannah. Una quinta strada conduce a nord: giunge al Braem Wood al villaggio di New Braem, e prosegue verso nord attraverso lande disabitate fin oltre il fiume Luan, fino a giungere all'isola che ospita Tar Valon; da essa, quattro strade corrono verso i quattro regni delle Marche di Confine (Saldea, Kandor, Arafel e Shienar), mentre un'altra si dirige verso Cairhien.\nLa citt\u00e0 di Caemlyn \u00e8 raffigurata in una mappa nel quinto volume del ciclo, \"I fuochi del cielo\". Caemlyn \u00e8 una grandissima citt\u00e0, tra le pi\u00f9 grandi del continente di Randland e la pi\u00f9 bella del mondo dopo Tar Valon; la sua popolazione si aggira sui 300.000 abitanti. Caemlyn \u00e8 circondata da mura alte cinquanta piedi, di colore grigio chiaro con striature di bianco e d'argento, intervallate da torri rotonde ed interrotte da cinque porte: ad ovest (Porta di Whitebridge), ad est (Porta del Mattino), a sud (Porta di Far Madding), a sud-ovest e a nord; anche le porte sono fiancheggiate da torri. Caemlyn \u00e8 fondata su basse colline, che crescono e raggiungono il culmine in una zona nella parte meridionale della citt\u00e0: questa zona, chiamata Citt\u00e0 Interna, \u00e8 separata dal resto di Caemlyn (la parte chiamata Citt\u00e0 Nuova) da un secondo giro di mura, di colore bianco, mentre le mura grigie separano la Citt\u00e0 Nuova dall'area agricola densamente popolata al suo esterno, Caemlyn Bassa. La Citt\u00e0 Interna \u00e8 il nucleo di Caemlyn; fu costruita dagli Ogier molto prima del resto della citt\u00e0, e contiene un numero maggiore di torri e cupole (bianche, viola ed oro) rispetto alla Citt\u00e0 Nuova ed alle mura esterne. Una buona met\u00e0 della Citt\u00e0 Interna \u00e8 occupata dal Palazzo Reale, che funge da sede del governo di Andor e da residenza per la regina; le mura interne si aprono in corrispondenza di tre porte: una di queste \u00e8 chiamata la Porta dell'Origano. La Citt\u00e0 Nuova fu costruita dagli umani in tempi pi\u00f9 recenti intorno alle mura della Citt\u00e0 Interna, anche se soprattutto sul lato nord; essa \u00e8 attraversata da un grande viale diviso in due da una zona alberata, che congiunge la Porta di Whitebridge e quella del Mattino, unendo la Strada per Caemlyn e la Strada per l'Erinin. Presso la Citt\u00e0 Interna fu anche piantato un boschetto ogier ed eretta una Porta delle Vie. L'espansione di Caemlyn fuori dalle mura bianche, che cre\u00f2 la Citt\u00e0 Nuova, port\u00f2 alla distruzione del boschetto; la Porta si trova ora all'interno della Citt\u00e0 Nuova, nella cantina di una bottega.\nCaemlyn fu fondata, con il nome di Hai Caemlyn, dopo la Frattura del Mondo (anno 0 d.F.) e prima delle Guerre Trolloc (anno 1000-1350 d.F.); a quel tempo, il luogo dove sorse la citt\u00e0 era parte del potente regno di Coremanda, uno di coloro che firm\u00f2 il Patto delle Dieci Nazioni. Diverse citt\u00e0 di Coremanda furono costruite dagli Ogier in quel periodo: tra queste la capitale Shaemal, Braem e Nailine Samfara. Hai Caemlyn a quel tempo era costituita solamente dall'attuale Citt\u00e0 Interna; era una delle maggiori piazzeforti del regno, ed era importante per il commercio grazie alla vicinanza del fiume Erinin. Poco si parla ne \"La Ruota del Tempo\" della storia del regno di Coremanda. Coremanda fu distrutto durante le Guerre Trolloc, ed il suo territorio suddiviso in regni pi\u00f9 piccoli; Hai Caemlyn in questo periodo prese a chiamarsi solo Caemlyn, e divenne parte del regno di Caembarin, forse come capitale. Il Caembarin divenne poi parte dello Shandalle sotto Artur Hawkwing, ed in seguito del suo vastissimo impero; Hawkwing un\u00ec Caembarin e Aldeshar e le trasform\u00f2 nella Provincia di Andor, e fece di Caemlyn il suo capoluogo. Dopo la morte di Hawkwing (994 A.L.) e la caduta dell'impero, la Provincia di Andor divenne uno Stato indipendente, il regno di Andor, sotto la regina Ishara Casalain; Caemlyn divenne la capitale del regno. La Citt\u00e0 Nuova e Caemlyn Bassa si formarono nei 1200 anni successivi.\nNel ciclo de \"La Ruota del Tempo\", Caemlyn compare per la prima volta ne \"L'occhio del mondo\". Rand al'Thor e Mat Cauthon, che stanno fuggendo dal Myrddraal di Whitebridge e dagli Amici delle Tenebre, giungono finalmente a Caemlyn, tappa importante del viaggio verso Tar Valon che l'Aes Sedai Moiraine Damodred aveva stabilito per il gruppo in fuga dai Fiumi Gemelli (gruppo che comprendeva, oltre a Rand, Mat e Moiraine, Perrin Aybara, Egwene al'Vere, Lan Mandragoran, Thom Merrilin ed in seguito anche Nynaeve al'Meara); i due si recano alla locanda chiamata \"Benedizione della Regina\" che Thom aveva consigliato loro a Whitebridge prima di abbandonarli, e vengono accolti dal locandiere Basel Gill, che li ospita per qualche tempo. Mat in questo periodo diventa alquanto instabile per l'influenza del pugnale di Shadar Logoth, e cos\u00ec rimane spesso in camera. Rand incontra Loial, un Ogier, nella sala di lettura della locanda; i due parlano parecchio della storia e degli Ogier, e Rand racconta la propria avventura: Loial quindi intuisce che Rand, Mat e Perrin devono essere dei ta'veren, e decide di seguire Rand nei suoi futuri viaggi. Rand esce dalla locanda e si reca a vedere il passaggio del Falso Drago Logain Ablar per Caemlyn; per vederlo meglio, Rand si arrampica su un muro, ma poi cade dall'altro lato e scopre di essere finito nel giardino del Palazzo Reale. L\u00ec incontra i principi Gawyn Trakand e Galad Damodred e la principessa Elayne Trakand, ma prima che possa scappare viene raggiunto da Martyn Tallanvor, che lo scorta dalla regina Morgase. Nella Sala del Trono, Rand viene condotto al cospetto di Morgase e dell'Aes Sedai Elaida; \u00e8 sospettato di essere una minaccia per i figli della regina, ma viene provata la sua innocenza, e Morgase lo lascia andare. Dopo che Rand torna alla \"Benedizione della Regina\", Basel Gill riceve la visita di cinque Figli della Luce che per\u00f2 vengono cacciati via; Rand scopre che, mentre era via, Moiraine, Lan, Nynaeve, Egwene e Perrin sono giunti alla locanda, e li riabbraccia. Poi essi salgono di sopra e vedono Mat molto instabile, e Moiraine comprende che ci\u00f2 \u00e8 dovuto all'influenza di Mashadar attraverso il pugnale; l'Aes Sedai allontana tutti e tenta di curarlo, riuscendo a liberarlo temporaneamente dalla contaminazione di Shadar Logoth. Loial incontra gli altri membri del gruppo, che si raccontano le rispettive vicende; durante il discorso Rand, Mat e Perrin rivelano i sogni mandati loro da Ba'alzamon e gli altri apprendono del piano del Tenebroso di minacciare l'Occhio del Mondo: allora Moiraine decide di cambiare meta al loro viaggio, e stabilisce che si sarebbero tutti dovuti recare nella Macchia tralasciando per il momento Tar Valon. L'Aes Sedai domanda a Loial di condurli a Fal Dara (presso la Macchia) attraverso le Vie, ma l'Ogier si oppone a causa di Machin Shin; alla fine comunque si arrende, e conduce il gruppo attraverso le Vie fuori da Caemlyn fino a Fal Dara, nello Shienar.\nNel secondo libro, \"La grande caccia\", Thom Merrilin viene ritrovato vivo a Cairhien da Rand, e Thom gli racconta che anch'egli era passato da Caemlyn e si era recato alla \"Benedizione della Regina\", poco tempo dopo che il gruppo di Rand l'aveva lasciata; probabilmente Thom ha proseguito verso est lungo la Strada per l'Erinin, e dopo aver passato Aringill si \u00e8 diretto a nord-est a Cairhien.\nNel terzo libro, \"Il Drago Rinato\", Mat e Thom si recano insieme nuovamente a Caemlyn. Mat, che si trovava a Tar Valon dopo essere stato curato definitivamente dall'influenza del pugnale, ottiene da Egwene, Nynaeve ed Elayne Trakand un lasciapassare dell'Amyrlin Seat Siuan Sanche per uscire dalla citt\u00e0 se Mat avesse accettato di portare alla regina Morgase una lettera da parte di Elayne; Mat accetta e, dopo aver incontrato Thom in una locanda della citt\u00e0, \"La Donna di Tanchico\", lo convince a venire con lui. I due salgono sul \"Gabbiano grigio\" e, scendendo l'Erinin, sbarcano ad Aringill; da qui poi Mat vince dei cavalli al gioco grazie alla sua fortuna di ta'veren, e lui e Thom giungono a Caemlyn. Vengono nuovamente ospitati da Basel Gill, e Mat si reca al Palazzo Reale per consegnare la lettera di Elayne alla madre; tuttavia, prima di presentarsi al suo cospetto, origlia per caso una conversazione che gli rivela che lord Gaebril (nuovo consigliere di Morgase) sta tramando per uccidere Elayne ed assicurarsi il trono di Andor. Mat si spaccia per Thom Grinwell, un ipotetico fratello di Else Grinwell, novizia della Torre Bianca, e consegna la lettera alla regina senza rivelare la propria identit\u00e0; dopodich\u00e9 richiama Thom, ed insieme lasciano Caemlyn e corrono verso Aringill per poi dirigersi a Tear, dove Elayne si sta recando, in modo da poterla salvare dal complotto di Gaebril.\nCaemlyn ricompare nel quinto libro, \"I fuochi del cielo\", quando si scopre che lord Gaebril in realt\u00e0 \u00e8 il Reietto Rahvin, che controlla la regina Morgase e di fatto detiene il potere in Andor; Rand lo viene invece a sapere da Lanfear durante la sua permanenza nel Deserto Aiel. Morgase riesce a scappare da Caemlyn con alcune persone a lei fedeli (Lini, Tallanvor, Basel Gill, Lamgwin Dorn e Breane Taborwin) prima che Rahvin possa ucciderla, ma cos\u00ec facendo lascia il potere completamente in mano al Reietto; Morgase in seguito viene creduta morta, uccisa dal Drago Rinato. Dopo aver condotto il popolo degli Aiel al di l\u00e0 della Dorsale del Mondo ed aver scacciato gli Shaido da Cairhien, Rand porta in segreto Mat, Aviendha, Asmodean ed un manipolo di Aiel a Caemlyn per uccidere Rahvin; costui uccide i tre, ma Rand lo insegue nel Palazzo Reale attraverso il Tel'aran'rhiod (dove incontra Nynaeve) e lo distrugge con il fuoco malefico: grazie a ci\u00f2, i tre ritornano in vita. Liberata Caemlyn da Rahvin, Rand la occupa. L'ultimo capitolo del libro vede l'arrivo a Palazzo di Davram Bashere, maresciallo generale della Saldea, che diventer\u00e0 uno dei condottieri dell'esercito del Drago.\nNel libro successivo, \"Il signore del caos\", Rand risiede a Caemlyn per lunghi periodi intervallati da occasionali Viaggi in altri luoghi: Viaggia diverse volte a Cairhien per controllare meglio la situazione politica della zona, che non \u00e8 ancora stabile dalla morte di re Galldrian. Riceve anche la visita di Mazrim Taim, un Falso Drago che si sottomette a lui e che quindi viene condotto Viaggiando in una fattoria poco distante da Caemlyn (che diventer\u00e0 la Torre Nera), dove Taim comincia a reclutare ed addestrare gli Asha'man. Inoltre conduce tre Ogier (l'Anziano Haman, Covrin ed Erith) prima a Shadar Logoth, poi nei Fiumi Gemelli alla ricerca di Loial per riportarlo allo stedding Shangtai. Verso la fine del volume, Rand viene rapito da un gruppo di 39 Aes Sedai della Torre guidate da Galina Casban mentre si trova a Caemlyn, viene chiuso in una cassa e fatto uscire in segreto dalla citt\u00e0; Perrin tuttavia, che si trova anch'egli a Palazzo, intuisce ci\u00f2 che \u00e8 accaduto e parte con le forze fedeli a Rand che si trovano in citt\u00e0. Raggiunge le Aes Sedai ai pozzi di Dumai e le sconfigge in una grande battaglia.\nNel settimo libro, \"La corona di spade\", Caemlyn non diventa pi\u00f9 luogo in cui si svolgono i fatti: Rand e Perrin tornano infatti dalla battaglia dirigendosi a Cairhien, mentre Elayne, Nynaeve e Mat si trovano ancora ad Ebou Dar ed Egwene \u00e8 in viaggio da Salidar. Ne \"Il sentiero dei pugnali\", Elayne, Nynaeve e Aviendha giungono finalmente a Caemlyn insieme alle Aes Sedai di Ebou Dar, alle Cercavento del Popolo del Mare e alle donne della Famiglia; Egwene, che sta conducendo le Aes Sedai di Salidar verso la Torre Bianca, decide invece di non passare per Caemlyn e l'Andor, ma di Viaggiare direttamente a Tar Valon. Ne \"Il cuore dell'inverno\", Elayne risiede per un lungo periodo a Caemlyn, nel Palazzo Reale, dove tenta di consolidare il proprio potere contro i suoi avversari (Elenia Sarand, Naean Arawn, Arymilla Marne, Nasin Caeren) per avere il trono di Andor; anche Rand torna per un certo periodo a Caemlyn, ed in questo lasso di tempo Elayne rimane incinta di due gemelli, come Min predice ad Aviendha. Infine, Elayne viene informata da Halwin Norry che quattro piccoli eserciti stanno marciando da est verso Caemlyn, e lei si prepara all'assedio.\nCarysford.\nCarysford \u00e8 un grosso villaggio appartenente al regno di Andor; il suo nome (che significa \"guado del Cary\") deriva dal fatto che in questo punto la Strada per Caemlyn attraversava un tempo con un guado, ed ora con un piccolo ponte consumato dall'uso, l'alto corso del fiume Cary (largo in questo punto appena trenta passi per via della sua vicinanza alla sorgente, nel Braem Wood). Lungo la Strada per Caemlyn, ad ovest, si trovano parecchi villaggi (Market Sheran, Quattro Re, Arien), la cittadina di Whitebridge sull'Arinelle ed infine il distretto minerario di Baerlon ai piedi delle Montagne di Nebbia, mentre ad est, ad uno o due giorni di cavallo dopo il Cary, si trova la capitale del regno, Caemlyn; a sud, il fiume scorre attraverso le campagne di Andor fino a quelle del Murandy e delle Colline di Kintara, mentre a nord si risale fino alla sua sorgente nel Braem Wood, presso il villaggio di New Braem.\nNel ciclo de \"La Ruota del Tempo\", Carysford compare ne \"L'occhio del mondo\", quando Rand al'Thor e Mat Cauthon, in fuga dal Myrddraal di Whitebridge e dagli Amici delle Tenebre dei villaggi successivi, vengono qui scaricati da Hyam Kinch durante la notte, e si adattano a dormire in un mucchio di fieno sulla riva est prima di ripartire rapidamente per Caemlyn.\nDeven Ride.\nDeven Ride \u00e8 un villaggio vicino ai Fiumi Gemelli, nel regno di Andor; tuttavia la regione \u00e8 cos\u00ec isolata che per generazioni non si sono visti soldati o esattori delle tasse andorani, e gli abitanti di Deven Ride non si ricordano neppure di far parte di qualsivoglia regno. Deven Ride \u00e8 l'insediamento pi\u00f9 meridionale della regione: si trova lungo la Strada Antica, che parte dal Ponte Carraio di Emond's Field a nord e termina sul Fiume Bianco a sud. Ad ovest del villaggio si trovano il Bosco Occidentale e le Colline Sabbiose, ed ancora pi\u00f9 ad ovest vi sono le Montagne di Nebbia; ad est si trovano solo campi aperti fino all'Acquitrino. Deven Ride \u00e8 un villaggio pi\u00f9 piccolo di Emond's Field; \u00e8 fatto di piccole case con tetti di paglia che circondano uno stagno centrale circondato da un muretto in pietra. Ha scarsa rilevanza negli eventi de \"La Ruota del Tempo\", ancora minore degli altri villaggi, poich\u00e9 si trova dalla parte opposta rispetto alla via che conduce fuori dai Fiumi Gemelli; tuttavia ne \"L'ascesa dell'Ombra\", durante i combattimenti contro l'armata dei Trolloc, Perrin riceve un aiuto inaspettato dal villaggio che manda un folto gruppo di abitanti nel momento del bisogno.\nDorlan.\nDorlan \u00e8 un villaggio che si trova a poche decine di miglia ad est di Tar Valon ed \u00e8 un villaggio piccolissimo, composto da appena una quindicina di case di pietra e senza neppure una taverna. Il suo unico commercio \u00e8 quello di formaggi, diretto verso la Torre Bianca. Dopo il disastro della Battaglia dei Pozzi di Dumai, Elaida invia in incognito a Dorlan la dozzina di Aes Sedai che sono riuscite a ritirarsi indenni dalla battaglia, ed inoltre anche i restanti Cuccioli di Gawyn Trakand, tutti posti sotto il comando della Rossa Covarla Baldene. In seguito, dopo che le ribelli hanno gi\u00e0 iniziato l'assedio a Tar Valon in pieno inverno, a Dorlan arrivano prima Tarna Feir, di ritorno dalla sua missione a Salidar, poi Katerine Alruddin, riuscita a fuggire dalla prigionia a Cairhien. Poco dopo arriva anche la Gialla Narenwin Barda a prendere il comando delle sorelle presenti, mentre Tarna e Katerine raggiungono Tar Valon con mezzi di fortuna. Quando Narewin prende il comando assieme a Covarla, trasmette l'ordine di Elaida di usare tutte le sorelle presenti ed i Cuccioli di Gawyn in azioni di guerriglia contro le ribelli, che continuano ad assediare la citt\u00e0 con successo. Nel Libro XII Gawyn si rode di frustrazione nelle azioni di guerriglia contro il suo ex maestro Gareth Bryne perci\u00f2 fa ritorno nel villaggio di Dorlan, che costituisce la sua basa principale, dove si allena furiosamente con i Gaidin (tra i quali il valoroso Sleete). Poco tempo dopo Katerine ritorna brevemente a Dorlan su ordine di Elaida: Katerine insegna a Covarla e Narewin le nuove Tessiture per Viaggiare, in modo che esse possano colpire meglio i nemici, ma si lascia per\u00f2 sfuggire di fronte a Gawyn la sorte di Egwene, perci\u00f2 lui diserta per andare ad aiutarla, lasciando in tutta fretta l'odiato villaggio.\nEmond's Field.\nEmond's Field \u00e8 il villaggio dal quale provengono i tre protagonisti (Rand al'Thor, Matrim Cauthon e Perrin Aybara) ed altri importanti personaggi. Si trova nella regione dei Fiumi Gemelli, nel regno di Andor; tuttavia, per l'estremo isolamento della zona, gli abitanti non sono stati visitati da un soldato o da un esattore delle tasse andoriano per generazioni, e ormai nessuno ricorda di far parte di un regno. Emond's Field \u00e8 il villaggio pi\u00f9 importante dei Fiumi Gemelli. Si trova all'incrocio di tre strade: la Strada della Cava, ad ovest, che penetra nel Bosco Occidentale e nelle Colline Sabbiose fino alle Montagne di Nebbia; la Strada Antica, che scende a sud, attraversa il villaggio di Deven Ride ed arriva fino al Fiume Bianco; e la Strada Settentrionale, che invece sale a nord, attraversa Watch Hill ed arriva sino a Taren Ferry, sulle rive del fiume Taren. La Strada Antica e la Strada Settentrionale in realt\u00e0 sono la stessa via: esse infatti si congiungono ad Emond's Field al Ponte Carraio; tuttavia per tradizione hanno nomi diversi. Emond's Field \u00e8 un villaggio molto piccolo rispetto alle grandi citt\u00e0 fuori dai Fiumi Gemelli. Al centro del villaggio si trova il Parco, un vasto spiazzo erboso; ad esso giunge la Strada della Cava, ed anche il Ponte Carraio si trova nel Parco. Nella sua parte occidentale, da un affioramento roccioso sgorga la Fonte di Vino, l'unico altro fiume importante dei Fiumi Gemelli, che deve il suo nome alla dolcezza dell'acqua; esso scorre rapido ad est attraverso i Fiumi Gemelli e si dirama in decine di rivoletti che formano l'Acquitrino, prima di gettarsi nel Taren e nel Fiume Bianco. Sulla Fonte di Vino passano due piccoli ponti per le persone ed il pi\u00f9 grande Passo Carraio per i carri.\nFal Dara.\nFal Dara \u00e8 una citt\u00e0 che si trova nel regno dello Shienar e viene descritta sia alla fine del primo libro della saga, \"L'occhio del mondo\" che all'inizio del libro secondo, \"La grande caccia\". Si presenta come una grande citt\u00e0 fortificata, con doppia cinta di possenti mura e fossati, al centro della quale si trova una rocca. La citt\u00e0 si trova poco lontano dal confine con la Grande Macchia e sulla strada che conduce al Passo Tarwin e da l\u00ec verso il perduto Malkier. Essa sorge presso le rovine dell'antica \"Mafal Dadaranell\" e nei suoi pressi si trova anche una \"porta delle vie Ogier\". Il lord di Fal Dara \u00e8 Agelmar Jagad, uno dei Cinque Grandi Capitani.\nLe case della citt\u00e0 hanno tetti a punta di legno, con uno spiovente molto acuto che arriva quasi fino al terreno, indice di un inverno molto nevoso. La rocca o fortezza si trova, come gi\u00e0 detto, al centro di Fal Dara ed \u00e8 anche la residenza di Lord Agelmar. Sorge su una collina ed \u00e8 circondata da un fossato asciutto, sul letto del quale sono stati piantati innumerevoli spuntoni di ferro. Nella corte della fortezza sono presenti numerose botteghe di fabbri. Le aperture degli edifici sono tutte delle strette feritoie, adatte a respingere gli assalti nemici con le frecce. I corridoi sono adornati con tappezzerie molto colorate e pannelli di seta, con scene di caccia e di battaglie. Vi sono diverse aperture verso l'esterno, una verso la zona delle cucine, una verso le stalle, a l'angusta Porta del Cane, posta sul retro, dalla quale pu\u00f2 passare solo un uomo alla volta.\nFalme.\nFalme \u00e8 la maggiore delle citt\u00e0 indipendenti presenti nella zona di Capo Toman, una lunga penisola montagnosa che si protende verso occidente nell'Oceano Aryth. In particolare Falme si trova proprio sulla punta del capo e pur essendo la citt\u00e0 maggiore della zona, \u00e8 considerevolmente pi\u00f9 piccola rispetto alle grandi citt\u00e0 del continente. \u00c8 stata costruita su alte scogliere a picco sul mare, che circondano una ampia baia semicircolare, la cui bocca di porto \u00e8 dominato dalle torri dei \"Do Miere A'vron\". Infatti in citt\u00e0 si trova la societ\u00e0 dei cosiddetti \"Do Miere A'vron\" (le vedette sulle onde) i cui membri per secoli hanno atteso il ritorno degli eserciti del figlio di Artur Hawkwing, Luthair Paendrag, partiti verso i paesi d'oltremare; ritorno che effettivamente avviene con l'arrivo dei Seanchan. I moli di Falme sono di pietra e la citt\u00e0 sale tutto attorno al porto, lungo le ripide scarpate che circondano la baia. Anche gli edifici sono costruiti di roccia scura, ma nessuno \u00e8 particolarmente grande, mentre le strade sono lastricate di ciottoli. Falme venne costruita nei pressi dell'antica citt\u00e0 di Miereallen, un centro della scomparsa nazione di Safer durante il periodo del Patto delle Dieci Nazioni. Poco lontano perci\u00f2 si trova una delle Porte delle Vie Ogier attraverso la quale, nel Libro II arriva Padan Fain.\nMolte delle vicende finali del Libro III della gara si svolgono a Falme; inoltre nel Libro XIII nei pressi della citt\u00e0 di Falme avviene un primo incontro tra il Drago Rinato e l'Imperatrice dei Seanchan.\nFar Madding.\nFar Madding \u00e8 una citt\u00e0-Stato che si trova a nord delle Piane di Maredo, sulle colline di Kintara, che un tempo furono la sede dell'omonimo Regno di Kintara, ormai del tutto scomparso. La citt\u00e0 sorge su di un'isola, al centro di un lago, ed \u00e8 collegata alla terraferma attraverso tre ponti, uno che la collega alla strada per Caemlyn, uno a quella per Illian e l'ultimo a quella per Tear. Nella citt\u00e0 vi sono tre principali e grandi piazze del mercato, dove agli stranieri \u00e8 permesso commerciare.\nNel corso del tempo, questa citt\u00e0 ha cambiato nome diverse volte: grazie ad un commento derivato dai ricordi di Lews Therin Telamon, si sa che nell'Epoca Leggendaria essa era conosciuta come Aren Deshar e gi\u00e0 allora i suoi abitanti trattavano con un certo sospetto i manipolatori dell'Unico Potere. Dopo la Frattura del Mondo fu chiamata Aren Mador e fu la capitale della nazione di Essenia, uno degli stati facenti parte del Patto delle Dieci Nazioni, mentre dopo le Guerre Trolloc divenne Fel Moreina. Assunse infine l'attuale nome dopo la guerra dei Cento Anni che provoc\u00f2 il disgregamento del grande impero di Artur Hawkwing, divenendo anche capitale del regno di Maredo. Quando anche quest'ultimo si disgreg\u00f2, Far Madding divenne una citt\u00e0 stato indipendente. Nel Libro IX il Drago Rinato si reca in citt\u00e0 per eliminare alcuni Asha'man traditori, ma rimane imprigionato. Cadsuane Sedai per\u00f2 riesce a raggirare il Consiglio che regge la citt\u00e0 ed a farlo liberare. Nel Libro XII i sovrani delle Marche di Confine chiedono al Drago di incontrarsi, ma poich\u00e9 hanno scelto come luogo proprio Far Madding, il Drago si infuria e minaccia di distruggere con il Choedan Kal sia loro che l'odiata citt\u00e0, e solo il provvidenziale intervento di Nynaeve convince Rand a non provocare una irrimediabile sciagura. Nel Libro XIII per\u00f2 Rand, dopo aver riacquistato consapevolezza del proprio ruolo, accetta di incontrare i sovrani, supera le loro prove ed essi alla fine diventano dei suoi seguaci.\nFar Madding ha la caratteristica di essere totalmente dominata dalle donne, mentre i maschi vengono tenuti in una posizione di totale sottomissione. Gli unici maschi tenuti in rispetto sono quelli conosciuti come amanti delle donne, i vedovi di donne facoltose e quelli che si occupano di commercio e banche. Nelle locande ci sono locali separati per uomini e donne, e queste \u201cStanze delle Donne\u201d sono molto pi\u00f9 lussuose di quelle comuni, riservate ai maschi. Gli abitanti di Far Madding sono piuttosto alti, con occhi e capelli scuri. Le donne portano i loro capelli sopra il capo, acconciati in complicate pettinature dai pi\u00f9 svariati stili, spesso decorate con gioielli d'oro o d'argento. Si vestono con abiti dal collo alto e ricami floreali. Gli uomini portano i capelli lunghi fino alla vita, tenuti lontani dal viso da mollette. Indossano abiti dai colori smorti, ma ravvivati da vivaci ricami.\nIl governo dello stato \u00e8 assunto dal Consiglio di Far Madding, composto da tredici donne, provenienti dalle famiglie pi\u00f9 importanti delle citt\u00e0. Ciascuna delle Consigliere, come segno distintivo porta i capelli raccolti in alto, con un diadema d'oro al cui centro si trova un ovale smaltato di rosso; indossano lunghi e fluenti abiti di seta blu, ricamati in oro, ed un pendente d'oro con lo stesso ovale del pendente, smaltato di rosso, appeso ad una pesante catena d'oro. La Prima Consigliera si distingue ulteriormente perch\u00e9 l'ovale rosso sul pendente e sul diadema \u00e8 composto di rubini, anzich\u00e9 di smalto. Inoltre il suo diadema \u00e8 anche ornato con zaffiri e pietre di luna. Infine porta un pesante anello d'oro con sigillo. In citt\u00e0 l'ordine viene mantenuto in maniera particolarmente rigida ed efficiente. Ai privati non \u00e8 permesso portare armi; gli stranieri devono registrarsi quando arrivano in citt\u00e0 e quindi lasciare le loro spade agli ingressi, oppure se le vogliono tenere, esse vengono sigillate con spaghi e sigilli di ceralacca e piombo, in modo da non poter essere adoperate. Se i legacci vengono trovati tagliati, i colpevoli subiscono una severa fustigazione e devono pagare delle multe. Persino le guardie cittadine indossano armi solo alle porte della citt\u00e0 e sulle mura, ma devono lasciarle in caserma quando finiscono i loro turni. Delle ronde pattugliano continuamente le vie della citt\u00e0 e tutti coloro che vengono colti a disturbare la tranquillit\u00e0, vengono catturati con cappi applicati a lunghi bastoni e portati in prigione per essere giudicati.\nFar Madding risulta completamente schermata dall'Unico Potere, pi\u00f9 o meno come in uno degli Stedding Ogier, grazie ad un imponente \"ter'angreal,\" che viene chiamato il Guardiano. Esso pu\u00f2 essere azionato dai non incanalatori ed \u00e8 un enorme e complicato macchinario formato da tre diversi grandi dischi di colore opaco. Ciascuno dei tre dischi porta un indicatore di cristallo e dei gradi sono segnati lungo la loro circonferenza. Il guardiano crea tre zone di protezione sopra la citt\u00e0. La prima zona finisce sui ponti della citt\u00e0 e scherma \"saidar\", la seconda, pi\u00f9 larga per circa un miglio attorno alla citt\u00e0, scherma \"saidin\". La terza e pi\u00f9 ampia zona che arriva fin oltre le colline, capta l'uso dell'Unico Potere da parte sia di uomini che donne. Quando il guardiano capta l'uso del Potere i tre segnali di cristallo puntano verso l'origine, indicando la posizione attraverso una triangolazione. I segnali di cristallo diventano rossi quando viene captato \"saidar\" e neri quando viene captato \"saidin\".\nMarket Sheran.\nMarket Sheran \u00e8 un piccolo villaggio appartenente al regno di Andor. Si trova nella zona centro-orientale del regno, sulla cosiddetta Strada per Caemlyn; lungo la strada, ad ovest, si trovano alcuni villaggi (Quattro Re, Arien), poi la citt\u00e0 di Whitebridge sull'Arinelle ed infine il distretto minerario di Baerlon ai piedi delle Montagne di Nebbia, mentre ad est si trovano altri villaggi (come Carysford) ed infine, oltre il fiume Cary, la capitale Caemlyn; a sud vi sono campagne fino al medio corso del Cary e alle Colline di Kintara, mentre a nord si trova il Braem Wood. Market Sheran possiede una locanda, chiamata anch'essa \"Market Sheran\", di propriet\u00e0 di Rulan Allwine.\nNel ciclo de \"La Ruota del Tempo\", il villaggio compare ne \"L'occhio del mondo\", quando Rand al'Thor e Mat Cauthon, in fuga dal Myrddraal di Whitebridge e dall'Amico delle Tenebre di Quattro Re, si fermano nella locanda di Allwine per una notte; la mattina seguente tuttavia incontrano un ragazzo, Paitr Conel, che si rivela essere anch'egli un Amico delle Tenebre, e fuggono dal villaggio.\nMayene.\nMayene \u00e8 una piccola citt\u00e0-Stato del continente della Randland, che si trova a sud-est. Lo stendardo di Mayene consiste in un falcone dorato ad ali spiegate in campo blu. Mayene si trova su una piccola penisola che si prolunga per circa cento miglia nel Mare delle Tempeste. La penisola \u00e8 separata dal resto del continente dalle cosiddette Terre Sommerse, una regione frequentemente invasa dalle maree e che perci\u00f2 trasformano periodicamente la penisola in una vera e propria isola. Ad ovest Mayene confina con Tear ed in particolare con la citt\u00e0 tairense di Godan, che si affaccia su un piccolo golfo (chiamato la Baia di Remara), che separa ad ovest la penisola mayenese dal resto del continente.\nMayene viene considerata la pi\u00f9 piccole delle nazioni, la quale si trova sotto la costante minaccia di venire conquistata dalla vicina e ben pi\u00f9 potente nazione di Tear. Per questo motivo una costante della politica dei suoi governanti \u00e8 sempre stata anzitutto quella di assicurarsi l'appoggio di altri Stati pi\u00f9 potenti, cos\u00ec controbilanciare l'espansione tairense, secondariamente di cercare di giocare le une contro le altre, le fazioni che dividono gli stessi Alti Signori di Tear. Mayene viene governata sin dalla sua fondazione, dalla dinastia Paeron dei Primi di Mayene, diretti discendenti dal Grande Imperatore Artur Hawkwing. In assenza dei Primi, i Secondi di Mayene si occupano di portare avanti gli affari di governo. La ricchezza principale del paese proviene dal commercio dell'olio di pesce ed i Mayenesi sono gli unici a conosce la posizione esatta dei ricchi banchi da pesca, da cui trarre questo prodotto. La posizione di Mayene, vicina all'isola di Cindalkin (del Popolo del Mare) e prossima a Shara, ha favorito inoltre la citt\u00e0 per ci\u00f2 che riguarda altri fruttuosi commerci. All'incirca nell'anno 698 della nuova Era, il Primo di Mayene Halvar, alz\u00f2 i prezzi dell'olio di pesce della sua nazione, per evitare azioni ostili da parte di Tear, produttrice di olio d'oliva ed intenzionata a scoprire i banchi da pesca Mayenesi. Inoltre Halvar don\u00f2 ai governanti di Tear un potente \"Ter'angreal\" dalla forma di una soglia in pietra rossa.\nL'attuale governante di Mayene \u00e8 la Prima Berelain sur Paendrag Tanreal di Casa Paeron, una giovane donna, bellissima e seducente, molto abile politicamente e come governante, la quale non si fa problemi nell'usare la sua bellezza e le sue doti femminili, quale migliore difesa per la sua piccola nazione. Berelain si trovava quasi nella condizione di ostaggio degli Alti Signori di Tear, quando il Drago Rinato conquist\u00f2 la Pietra. Da quel momento Berelain ha offerto i suoi servigi al Drago (ha addirittura cercato di sedurlo), cos\u00ec da assicurare a Mayene il suo appoggio. Berelain ha perci\u00f2 governato Cairhien in nome del Drago, ha poi inviato le sue truppe a liberarlo nella Battaglia dei Pozzi di Dumai, inoltre ha contribuito a rivelare gli intrighi di Colavaere Saighan. Inoltre Berelain ha cercato di sedurre anche uno dei migliori amici del Drago, Perrin Aybara (causando non pochi problemi al matrimonio di costui), perci\u00f2 Berelain ha seguito quest'ultimo nelle sue imprese, aiutandolo in molti frangenti e sviluppando infine nei suoi confronti una sincera amicizia ed un grande rispetto. Le \"Guardie Alate\" di Mayene costituiscono il corpo d'\u00e9lite del paese e si occupano soprattutto della sicurezza dei Primi. Nel corso del Libro XIV la maggior parte delle Sorelle dell'Ajah Gialla si rifugiano a Mayene, assieme a tutte le Ammesse e le Novizie; laggi\u00f9 le Aes Sedai danno vita ad un enorme ospedale, per guarire i feriti dei vari campi di battaglia, trasferiti attraverso Portali per Viaggiare.\nQuattro Re.\nQuattro Re (nell'edizione originale inglese: \"Four Kings\") \u00e8 un villaggio relativamente grande appartenente al regno di Andor; il suo nome deriva dal fatto che in questo luogo durante la Guerra dei Cento Anni, prima della fondazione del villaggio, la regina Maragaine di Andor combatt\u00e9 e vinse quattro re nemici in una grande battaglia. Quattro Re si trova nella zona centro-orientale del regno, sulla cosiddetta Strada per Caemlyn; lungo questa strada, ad ovest, si trovano diversi villaggi (come Arien), poi la citt\u00e0 di Whitebridge sull'Arinelle ed infine il distretto minerario di Baerlon ai piedi delle Montagne di Nebbia, mentre ad est si trovano altri villaggi (Market Sheran, Carysford) ed oltre il fiume Cary la capitale, Caemlyn; un'altra strada parte da Quattro Re e si dirige a sud, verso il Murandy, mentre a nord si estendono campagne fino al Braem Wood. Il villaggio \u00e8 uno snodo importante del commercio di Andor: da qui infatti passano le carovane dalle miniere occidentali che si dirigono ad est a Caemlyn o a sud a Lugard (il commercio diretto tra Caemlyn e Lugard segue invece un'altra strada); per questo motivo Quattro Re \u00e8 di dimensioni maggiori degli altri paesi limitrofi ed ospita non meno di quattro locande, quando invece molti villaggi ne hanno appena una.\nNel ciclo de \"La Ruota del Tempo\", il villaggio di Quattro Re compare nel primo libro (\"L'occhio del mondo\") quando Rand al'Thor e Mat Cauthon, in fuga dal Myrddraal di Whitebridge, si fermano nella locanda del \"Carrettiere Danzante\". Saml Hake, il locandiere, li rinchiude in un vecchio magazzino sul retro per rubare loro la spada di Rand e il pugnale col rubino di Mat, e i due ricevono anche la visita di un Amico delle Tenebre, Howal Gode; tuttavia, grazie alla loro influenza di ta'veren, un fulmine colpisce il magazzino e crea una via di fuga per loro, che scappano dal \"Carrettiere Danzante\" e dal villaggio di Quattro Re.\nSalidar.\nSalidar \u00e8 un piccolo villaggio che si trova nel regno di Altara, in una zona boscosa nei pressi della riva orientale del corso meridionale del fiume Eldar.\nSalidar venne abbandonato circa una quarantina di anni prima dell'inizio della saga, nel corso della cosiddetta Guerra dei Manti Bianchi, perch\u00e9, trovandosi sui confini, subiva le continue incursioni degli eserciti nemici. In seguito, a partire dal libro quarto, si viene a sapere che nel villaggio abbandonato, avevano trovato rifugio le Aes Sedai ribelli, che si erano opposte all'elezione di Elaida ad Amyrlin Seat, dopo la deposizione di Siuan Sanche. La localit\u00e0 venne scelta per il suo valore simbolico, era infatti la patria della mitica Amyrlin Seat Deane Aryman, proveniente dall'Ajah Azzurra, che restaur\u00f2 il potere della Torre Bianca, dopo i disastri causati dall'Amirlyn rossa Bonwhin. Inoltre, trovandosi nei pressi del confine con i Manti Bianchi (tradizionali nemici delle Aes Sedai) ed in una zona boscosa e nascosta, si prestava ottimamente come basa celata ed improbabile della ribellione (in realt\u00e0 Elaida, grazie alle sue spie, gi\u00e0 del Libro VI mostra di aver scoperto il rifugio delle ribelli, mandando cos\u00ec Tarna Feir, come ambasciatrice, per tentare un'improbabile riconciliazione). A Salidar si radunarono progressivamente pi\u00f9 di trecentotrenta Aes Sedai ribelli, compresa la quasi totalit\u00e0 di quelle provenienti dall'Ajah Azzurra. Esse, con i loro Custodi, diedero vita ad una Torre Bianca in esilio (chiamata simbolicamente la \"Piccola Torre\"), restaurando edifici in rovina, disboscando e dissodando terreni, raccogliendo un esercito alla cui guida posero poi il generale Gareth Bryne. Sei sorelle si assunsero inizialmente la guida di queste ribelli, formando il cosiddetto \"Consiglio di Salidar\": Sheriam, Anaya, Carlinya, Myrelle, Morvrin e Beonin.\nMa fino all'arrivo di Siuan, Min, Logain e Leane e poi quello di Nynaeve ed Elayne, le sorelle ribelli assunsero una posizione piuttosto attendista, timorose di compiere atti irreparabili nei confronti di quelle rimaste alla Torre. Nel corso del Libro VI ad esempio arriv\u00f2 Tarna a Salidar, come ambasciatrice di Elaida, ma le ribelli risposero con atteggiamenti dilatori alle proposte di riappacificazione. Nel libro XII si viene poi a sapere che in questo atteggiamento attendista furono influenzate da un gruppo di Adunanti, inviate come infiltrate dai Capi delle Ajah, per cercare di ricomporre la frattura tra i due gruppi di sorelle. Ma furono ostacolate anche probabilmente dalla stessa Beonin, che nel Libro XI si rivela essere una spia di Elaida. Ad ogni modo Siuan, che ancora controllava gli occhi-e-orecchie (cio\u00e8 i servizi spionistici) dell'Amyrlin Seat e quelli dell'Ajah Azzurra, riusc\u00ec a sbloccare la situazione. L'ex Amyrlin infatti fu molto abile nel manovrare e nello spronare le ribelli, anzitutto provocando un'ulteriore rottura con la Torre, grazie alla diffusione della falsa notizia che Logain Ablar era stato indotto a proclamarsi come Falso Drago dall'Ajah Rossa; poi Siuan indusse l'elezione di nuove Adunanti, per dare vita ad un Consiglio della Torre Bianca sostitutivo ed infine soprattutto provocando l'elezione della giovane Egwene al'Vere, come propria Amyrlin. Successivamente Egwene e Siuan, sfruttando la presenza minacciosa di Matrim Cauthon e della sua Banda della Mano Rossa, hanno convinto finalmente le ribelli a marciare alla riconquista della Torre Bianca, il che ha comportato un nuovo abbandono di Salidar.\nShadar Logoth.\nLe rovine della citt\u00e0 perduta di Shadar Logoh, l'antica Aridhol si situano in un punto non bene precisato tra le Praterie di Caralain ed il regno di Andor, lungo le rive del fiume Arinelle. Aridhol era la capitale del regno omonimo, che, per sfuggire all'avanzata dell'Ombra al tempo delle Guerre Trolloc, divenne preda di un diverso tipo di male. La causa di questo male fu il consigliere malefico Mordeth, che sugger\u00ec ai sovrani di Aridhol di non prestare aiuto al Manetheren in difficolt\u00e0 e di combattere il male con l'egoismo e poi con altrettanta spietatezza e malvagit\u00e0. La citt\u00e0 presto cadde in rovina, mentre gli abitanti vennero vinti dalla paranoia e si sterminarono l'un l'altro.\nShadar Logoth, il nome che assunse la citt\u00e0, significa \"l\u00e0 dove l'ombra attende\", infatti nelle maestose rovine, durante la notte, si muove \"Mashadar\", un essere predatorio, senza intelletto, nebuloso come nebbia, il cui tocco mortale assorbe l'anima delle sue vittime. Inoltre nella citt\u00e0 si trovava ancora imprigionato lo spirito malefico di Mordeth, che ingannava gli sprovveduti visitatori a portare con s\u00e9 un oggetto prezioso prelevato tra i tesori perduti, cos\u00ec da potersi diffondere nel mondo. Questo \u00e8 il caso del \"pugnale malefico\", preso sconsideratamente da Matrim Cauthon nel corso del primo libro. Sempre nel corso del primo libro, in citt\u00e0 resta per un certo tempo anche Padan Fain che progressivamente si fonde con Mordeth.\nAlla fine del libro VII tra le rovine della citt\u00e0 avviene il duello tra il Reietto Sammael ed il Drago Rinato, nel corso del quale Rand ha uno strano incontro con Moridin (che avr\u00e0 particolari conseguenze per entrambi) mentre Sammael viene preso da Mashadar. Alla fine del libro nono Shadar Logoth rimane completamente distrutta nel corso del processo di \"pulitura di Saidin\", operato dal Drago Rinato. Al posto della citt\u00e0 maledetta resta solo un enorme cratere circolare che presto verr\u00e0 colmato da un lago.\nTar Valon.\nTar Valon \u00e8 una citt\u00e0-Stato nella quale sorge la Torre Bianca delle Aes Sedai. Lo stendardo della Torre Bianca \u00e8 cos\u00ec configurato: al centro la bianca fiamma di Tar Valon, circondata dai colori delle sette Ajah, posti in strisce concentriche a spirale. La citt\u00e0 di Tar Valon \u00e8 stata costruita su di un'isola del fiume Erinin, alle pendici di Montedrago; l'isola porta lo stesso nome della citt\u00e0, ha una forma a losanga allungata e misura in lunghezza, da nord a sud, circa dieci miglia, mentre nel suo punto di massima larghezza, misura circa tre o quattro miglia, il che corrisponde a poco meno di cinquanta chilometri quadrati di superficie (per un paragone l'isola di Manhattan misura ottanta km\u00b2). L'isola sorse al tempo della Frattura del Mondo, quando il Drago di quell'epoca, Lews Therin Telamon, in un attimo di lucidit\u00e0, dopo la pazzia che gli aveva fatto sterminare la propria famiglia, si suicid\u00f2 attingendo una quantit\u00e0 enorme di Unico Potere; il suo atto fece innalzare Montedrago, un enorme cono vulcanico che \u00e8 anche la montagna pi\u00f9 alta del mondo, e l'innalzamento del monte fece deviare il corso del vicino fiume Erinin, dando forma all'isola di Tar Valon. Circa tremila e quattrocento anni dopo, proprio sulle pendici di Montedrago \u00e8 nata la nuova incarnazione del Drago: Rand al'Thor.\nLa citt\u00e0 \u00e8 il fulcro dell'organizzazione delle Aes Sedai infatti al centro dell'isola di Tar Valon si trova la cosiddetta Torre Bianca (interamente costruita in pietra di colore candido), che oltre ad essere propriamente una torre altissima (supera cento spanne di altezza ed \u00e8 perci\u00f2 considerato il pi\u00f9 alto edificio al mondo), indica anche l'insieme di palazzi e di edifici che le sorgono attorno; nella Torre ed in questi edifici, risiedono le Aes Sedai e soprattutto ha sede l'Amyrlin Seat, la massima autorit\u00e0 tra le Aes Sedai stesse; lo stesso termine \u00e8 usato anche per indicare il consiglio che ella presiede, il Consiglio della Torre Bianca, formato da tre rappresentanti per ogni Ajah. Grazie alla sua posizione centrale nel continente, su un fiume navigabile ed ampiamente sfruttato, Tar Valon \u00e8 una citt\u00e0 ricchissima, soprattutto per i commerci ed \u00e8 anche la pi\u00f9 popolata del continente delle Terre Bagnate, con circa mezzo milione di abitanti. La citt\u00e0 di Tar Valon viene considerata la pi\u00f9 bella del mondo conosciuto, i palazzi principali sono stati costruiti da artigiani Ogier e le costruzioni si distinguono per la loro natura organica. Tar Valon \u00e8 circondata da due cerchie di mura, che sono state costruire e rafforzate con l'uso dell'Unico Potere: all'interno della cerchia pi\u00f9 esterna, che racchiude tutta l'isola, risiede la quasi totalit\u00e0 della popolazione cittadina, le persone comuni; invece nella cerchia interna si trova la Torre Bianca con tutti gli edifici amministrativi, culturali e residenziali delle Aes Sedai e dei loro Custodi (quindi vi risiedono anche le guardie cittadine e tutti i servitori ed impiegati delle Aes Sedai). Tra questi edifici centrali, si trova la celebre Biblioteca di Tar Valon, la pi\u00f9 grande del mondo, curata dall'Ajah Marrone. All'interno della citt\u00e0 si trova anche un boschetto Ogier e nei suoi pressi una \"porta delle Vie\", infatti proprio gli Ogier, con la loro arte di costruttori, hanno contribuito a rendere la citt\u00e0 una delle pi\u00f9 belle al mondo. Alla citt\u00e0 si pu\u00f2 accedere o attraverso gli otto ponti che scavalcano entrambe le rive del fiume Erinin, oppure via nave, approdando nei porti circolari, posti alle estremit\u00e0 nord e sud dell'isola. Questa citt\u00e0 \u00e8 ritenuta inespugnabile, ma in realt\u00e0 durante le \"Guerre Trolloc\" (avvenute circa duemila anni prima delle vicende di Rand e dei suoi amici) la Progenie dell'ombra ed i Signori del Terrore riuscirono a violarne le difese, arrivando persino a minacciare la stessa Torre Bianca. Un migliaio di anni prima delle vicende del Drago Rinato, Tar Valon venne inoltre assediata inutilmente per quasi venti anni dagli eserciti di Artur Hawkwing, perch\u00e9 egli, come i Figli della Luce, venne convinto che le Aes Sedai fossero in realt\u00e0 alleate dell'Ombra.\nTaren Ferry.\nTaren Ferry \u00e8 il pi\u00f9 settentrionale dei quattro villaggi della regione dei Fiumi Gemelli, nel regno di Andor, ed \u00e8 alquanto differente dagli altri: \u00e8 il meno isolato, poich\u00e9 a Taren Ferry vi \u00e8 l'unico modo per entrare ed uscire dalla regione, e ci sono molti pi\u00f9 scambi con l'esterno; questa differenza ha dato origine alla credenza, negli altri villaggi, che la gente di Taren Ferry sia strana e poco affidabile, e di riflesso a Taren Ferry si ritiene che gli altri villaggi siano \"inferiori\". Taren Ferry \u00e8 attraversato dal fiume Taren, e deve il suo nome al traghetto che permette la comunicazione con l'esterno. A sud \u00e8 collegato dalla Strada Settentrionale con Watch Hill ed Emond's Field, mentre a nord un'altra strada sulla sponda opposta conduce a Baerlon; ad ovest si trovano il Bosco Occidentale e le Colline Sabbiose, ed ancora pi\u00f9 ad ovest si stagliano le Montagne di Nebbia, su cui si trova il Velo di Eldrene (una cascata considerata la fonte del Taren); ad est si trovano campi aperti.\nTaren Ferry viene attraversato ne \"L'occhio del mondo\" dal gruppetto in fuga da Emond's Field: Rand al'Thor, Perrin Aybara, Matrim Cauthon, Egwene al'Vere, l'Aes Sedai Moiraine Damodred, il Custode Lan Mandragoran e il menestrello Thom Merrilin; essi vengono traghettati da mastro Torralta e altri sei uomini dall'altra parte del Taren, e poi Moiraine affonda la loro barca. Poco tempo pi\u00f9 tardi, anche Nynaeve al'Meara attraversa il Taren sullo stesso traghetto. Ne \"L'ascesa dell'Ombra\", Taren Ferry viene prima sottomessa dai Figli della Luce e poi distrutta dalla seconda orda di Trolloc; nel prologo de \"Il signore del caos\", si dice che la gente che viveva intorno al villaggio lo sta ricostruendo, e che Milla al'Azar \u00e8 la nuova Sapiente. Gli unici abitanti noti di Taren Ferry sono mastro Torralta e la Sapiente Milla al'Azar.\nTear.\nTear \u00e8 una potente citt\u00e0-Stato che costituisce uno dei principali Stati del continente della Randland, si trova a sud-est e si affaccia al Mare delle Tempeste. I suoi abitanti sono detti Tairenesi (anche se nei libri in italiano il termine inglese \"Tairens\" \u00e8 stato spesso tradotto in Tarenesi). La descrizione del paese sotto molti aspetti ricorda quella della Penisola Iberica, mentre quello della popolazione ricorda aspetti delle popolazioni dell'Asia Orientale. Lo Stendardo di Tear \u00e8 cos\u00ec costituito: tre crescenti di luna d'argento, disposti in diagonale su un campo trinciato, mezzo rosso e mezzo oro.\nIl territorio di Tear si estende su una notevole porzione del territorio sud orientale del continente. Ad ovest il confine si estende verso le Piane di Maredo, contese alla rivale Illian; a nord il confine si perde nella grande foresta di Haddon Mirk; ad est arriva alle pendici della Dorsale del Mondo, mentre tutto il sud del paese si affaccia al Mare delle Tempeste, con una propaggine peninsulare che si protende verso la citt\u00e0-stato di Mayene. Da nord a sud il paese viene attraversato dal tratto finale del grande fiume Erinin, che entra nel mare con un vasto delta, detto le Dita del Drago. Presso il delta si trova l'omonima e potente capitale, la citt\u00e0 di Tear, che con circa trecentomila abitanti \u00e8 tra le maggiori del continente, con un porto, sia fluviale che marittimo, tra i pi\u00f9 attivi. Ad est si trova Godan, l'unica altra citt\u00e0 di una certa rilevanza presente nel paese.\nTear \u00e8 un ex regno, infatti ormai da molti secoli gli Alti Signori di Tear, cio\u00e8 i maggiori nobili del paese, hanno preso in mano le redini del governo senza pi\u00f9 nominare alcun sovrano. Tear si trova molto spesso in conflitto con la rivale citt\u00e0-stato di Illian, che si trova ad ovest, per il possesso delle Piane di Maredo e per rivalit\u00e0 di tipo commerciale; un'altra delle costanti della politica estera di Tear \u00e8 stata quella di voler conquistare direttamente, o perlomeno riuscire a controllare in modo indiretto, la piccola citt\u00e0-stato di Mayene, che si trova invece a sud-est. Negli anni recenti Tear \u00e8 stata conquistata dal Drago Rinato, dopo essere stata per un breve periodo sotto l'influenza del Reietto Be'lal, camuffato come Alto Signore Samon. Il Drago ha introdotto delle misure a favore della popolazione pi\u00f9 umile ed ha cercato di porre dei limiti allo strapotere ed agli intrighi degli infidi Alti Signori, alcuni dei quali si sono ribellati. Il Drago quindi ha nominato l'Alto Signore Darlin Sisnera quale suo Sovrintendente. Gli Alti Signori ribelli hanno in seguito accettato le condizioni per porre fine alla loro rivolta, con la nomina di Darlin a Re di Tear. Nel Libro XIII l'Amyrlin Egwene scambia una fitta corrispondenza con Re Darlin, per indurlo ad appoggiarla, recandosi con tutto il suo esercito alla Piana di Merrilor.\nLa popolazione Tairenese viene descritta con una carnagione piuttosto scura, ma non nera. Diversamente da molti altri stati del continente, negli ultimi secoli Tear non venne governata da un sovrano, bens\u00ec da un Consiglio di Alti Signori nobili. Il numero di Alti Signori con il diritto di sedere nel Consiglio \u00e8 variato molto nel corso del tempo, da un minimo di sei ad un massimo di venti. Tear \u00e8 un paese relativamente ricco e le sue maggiori ricchezze derivano dalla esportazione dei celebri arazzi e tappeti tairenesi e dalla produzione dell'olio d'oliva; abbondanti sono anche le produzioni di grano e di pesce; sono inoltre molto celebri gli allevamenti di stalloni e cavalli. Purtroppo la nobilt\u00e0 di Tear sfrutta in maniera indecente il resto della popolazione, tenuta in condizioni miserevoli e senza il diritto neppure di fare causa ad un membro appartenente alla nobilt\u00e0, infatti questi ultimi ritengono le persone comuni come degli esseri inferiori. Esiste infatti all'interno della stessa capitale un muro per separare la zona residenziale riservata alla nobilt\u00e0, pavimentata e lussuosa, dalle zone fangose abitate dal resto della popolazione. L'avvento del Drago Rinato ha per\u00f2 introdotto molti correttivi a questa situazione di disparit\u00e0 sociale. I nobili vestono portando abiti con maniche a sbuffo, del tipo di quelle portate nel secolo XVI in Europa, i tessuti intagliati nelle maniche solitamente recano i colori della casata; inoltre gli uomini portano stivali intarsiati d'argento e barbe e baffi a punta. Le nobildonne portano vesti dalle gonne ampie e sempre con maniche a sbuffo e raccolgono i capelli in cuffie o retine impreziosite di gemme o perle. I popolani per spostarsi nelle strade fangose della zona povera della citt\u00e0, a loro riservata, legano sotto le scarpe o i loro piedi nudi, delle tipiche tavolette di legno che restano sollevate da terra. Inoltre indossano dei caratteristici cappelli di paglia a tronco di cono.\nLa citt\u00e0 \u00e8 dominata dalla celebre \"Pietra di Tear\", una enorme ed imponente fortezza, sede degli Alti Signori; essa venne costruita con l'Unico Potere da un gruppo di Aes Sedai, scavando e modellando una intera collina rocciosa, verso la fine della Frattura del Mondo, allo scopo di custodire il \"sa'angreal Callandor\" fino all'avvento del Drago Rinato (la sala dove si trovava Callandor era detta il \"Cuore della Pietra\"); in seguito al suo interno vennero raccolti e custoditi altri artefatti legati all'Unico Potere (come \"Angreal, Ter'angreal\") dando forma ad una notevole collezione, detta la Grande Propriet\u00e0 di Tear. I Difensori della Pietra sono il corpo militare d'\u00e9lite dello Stato di Tear.\nWatch Hill.\nWatch Hill \u00e8 un villaggio che sorge su una piccola collina che d\u00e0 il nome al villaggio. Watch Hill si trova nella regione dei Fiumi Gemelli, nel regno di Andor; tuttavia generazioni di isolamento della regione, senza che un solo soldato o esattore delle tasse andorano vi entrasse, hanno fatto s\u00ec che a Watch Hill (e nel resto dei Fiumi Gemelli) nessuno ricordasse pi\u00f9 di far parte di un regno. Watch Hill \u00e8 attraversata dalla Strada Settentrionale, che la collega a sud ad Emond's Field e a nord a Taren Ferry; ad ovest si trovano il Bosco Occidentale e le Colline Sabbiose, e ancora pi\u00f9 ad ovest vi sono le Montagne di Nebbia; ad est ci sono solo campi aperti fino alle propaggini settentrionali del Waterwood, il fitto bosco paludoso alimentato dall'Acquitrino.\nNegli eventi de \"La Ruota del Tempo\", Watch Hill non ha grande rilevanza. Il villaggio viene rapidamente attraversato (ne \"L'occhio del mondo\") dal gruppetto di fuggitivi di Emond's Field inseguito dal Myrddraal e dal Draghkar: Rand al'Thor, Perrin Aybara e Matrim Cauthon (tre ta'veren originari di Emond's Field), l'Aes Sedai Moiraine Damodred e il suo Custode Lan Mandragoran, Egwene al'Vere (figlia del sindaco di Emond's Field, Bran al'Vere) e il menestrello Thom Merrilin. Ne \"L'ascesa dell'Ombra\" \u00e8 teatro di alcuni eventi durante la seconda ondata di Trolloc nei Fiumi Gemelli ed il ritorno nella regione di Perrin Aybara. La locanda del paese si chiama il \"Cinghiale Bianco\".\nWhitebridge.\nWhitebridge \u00e8 una citt\u00e0 che si trova nella parte centrale del regno di Andor; giace sulla sponda orientale del fiume Arinelle, che in quel punto compie l'ultimo tratto verso sud prima di gettarsi nel Manetherendrelle. Il nome deriva dal Ponte Bianco, il ponte che valica l'Arinelle all'ingresso della citt\u00e0 (\u00e8 l'unico ponte a sud di Maradon in Saldea, pi\u00f9 di 3000\u00a0km a monte, che valica quel fiume): questo ponte \u00e8 costruito con un misterioso materiale bianco latteo robustissimo molto largo ed alto il doppio dell'albero maestro delle barche che vi passano sotto.. Nynaeve nel libro I dice che il suono degli zoccoli sul ponte \u00e8 quello di ferro su ferro, per cui probabilmente \u00e8 costituito da cuendillar, e sarebbe quindi un residuo dell'Epoca Leggendaria (il cuendillar viene riscoperto solo nel libro X). Whitebridge \u00e8 una citt\u00e0 alquanto piccola, se confrontata con la capitale Caemlyn, ma \u00e8 delle stesse dimensioni di Baerlon (anche se meno affollata) ed \u00e8 ben pi\u00f9 grande dei villaggi dei Fiumi Gemelli o di quelli lungo la strada che la separa da Caemlyn. Whitebridge si trova circa nel mezzo della Strada per Caemlyn, la strada che collega la capitale Caemlyn ad est al distretto minerario di Baerlon ad ovest; inoltre \u00e8 l'unico porto fluviale tra Maradon a nord e i villaggi sul Manetherendrelle ed Illian a sud; queste due caratteristiche la rendono una citt\u00e0 di fiorenti scambi via terra e via acqua, basata sul commercio. La Strada per Caemlyn prosegue ad ovest senza alcun villaggio o fattoria fino a Baerlon; ad est invece la Strada \u00e8 costellata di villaggi (Arien, Quattro Re, Market Sheran, Carysford) e fattorie isolate (come quella di Else Grinwell) fino alla capitale. Whitebridge ha al centro, nel punto in cui il Ponte tocca terra sulla riva orientale, una grande piazza lastricata in cui si trovano numerose locande, tra cui il \"Riposo dei Viandanti\"; oltre che dal Ponte, si pu\u00f2 uscire dalla citt\u00e0 anche da una porta nelle mura sul lato orientale, collegata all'Arinelle dalla Strada per Caemlyn che attraversa la citt\u00e0.\nNel ciclo de \"La Ruota del Tempo\", Whitebridge appare per la prima volta ne \"L'occhio del mondo\", quando Rand al'Thor, Mat Cauthon e il menestrello Thom Merrilin giungono alla citt\u00e0 sulla nave \"Spray\" di Bayle Domon discendendo l'Arinelle dopo le vicissitudini a Shadar Logoth. La nave compie una sosta di una giornata al porto, e i tre sbarcano in citt\u00e0 con l'intenzione di attendere gli altri componenti del gruppo disgregatosi a Shadar Logoth (Moiraine Damodred, Lan Mandragoran, Egwene al'Vere, Perrin Aybara e Nynaeve al'Meara) oppure di proseguire il viaggio per Caemlyn, mentre la \"Spray\" avrebbe ridisceso il fiume il giorno seguente fino ad Illian. Rand, Mat e Thom si fermano alla locanda \"Riposo del Viandante\", ma l\u00ec vengono raggiunti da alcune voci: Padan Fain e un Myrddraal stanno cercando alcune persone che corrispondono alla descrizione loro e degli altri del gruppo; in pi\u00f9, un marinaio della \"Spray\", Gelb, risentito con i tre, mette in giro la voce nella locanda stessa che Rand, Mat e Thom sono Amici delle Tenebre. Essi lasciano immediatamente la locanda e si dirigono verso la porta orientale, ma vengono inseguiti da un Myrddraal; Thom si lancia verso di lui con pugnali impregnati di potere e permette la fuga di Rand e Mat, che scappano da Whitebridge verso est. Non si sa nulla del destino di Thom fino al libro seguente, \"La grande caccia\", dove si scopre che \u00e8 sopravvissuto, sebbene con una gamba irrigidita. Pochi giorni dopo, Moiraine, Lan e Nynaeve giungono anch'essi a Whitebridge attraverso il Ponte Bianco, dopo aver cavalcato verso sud sulla sponda occidentale dell'Arinelle da Shadar Logoth; trovano una citt\u00e0 ancora terrorizzata dalla comparsa del Myrddraal ed alcune case bruciate nella piazza centrale. Si fermano al \"Riposo del Viandante\" ricevendo l\u00ec notizia del passaggio di Rand, Mat e Thom, e Moiraine decide di seguire Perrin, l'unico ragazzo che pu\u00f2 ancora localizzare con certezza (grazie al pegno che gli aveva dato ad Emond's Field); escono rapidamente da Whitebridge attraverso la porta orientale, e si dirigono a nord-est verso la carovana dei Calderai ed Elyas Machera. Presso Withebridge, nel Libro XIII, si accampa poi per breve tempo Perrin con il suo vastissimo seguito, prima di proseguire verso la Piana di Merrilor. L'unico abitante di Whitebridge nominato nel ciclo \u00e8 Bartim, il locandiere del \"Riposo del Viandante\".\nLocalit\u00e0.\nAcquitrino.\nL'Acquitrino (nell'edizione originale inglese: \"The Mire\") \u00e8 una palude; si trova nell'angolo sud-orientale della regione dei Fiumi Gemelli, nel regno di Andor; a nord si trasforma gradatamente nel Waterwood, ad est \u00e8 delimitato dal fiume Taren, a sud il Fiume Bianco lo separa dalla Foresta delle Ombre, mentre ad ovest si estendono i campi aperti che lo separano dal villaggio di Deven Ride. \u00c8 un luogo paludoso e pieno di sabbie mobili, dove pochissimi si sono recati (tra questi vi sono i tre protagonisti, Rand al'Thor, Matrim Cauthon e Perrin Aybara); esso \u00e8 originato dai mille rivoletti in cui si divide la Fonte di Vino: dopo essere uscito da Emond's Field ed aver attraversato i Fiumi Gemelli in direzione ovest-est, questo fiume si dirama alimentando il Waterwood e l'Acquitrino prima di gettarsi nel Taren e nel Fiume Bianco. Per questa sua caratteristica impraticabilit\u00e0, \u00e8 uno dei motivi per cui la regione dei Fiumi Gemelli \u00e8 cos\u00ec isolata: insieme al rapido corso del Fiume Bianco, alla pericolosit\u00e0 della Foresta delle Ombre, all'ampiezza del Taren ed alla cattiva nomea delle Montagne di Nebbia, l'Acquitrino fa s\u00ec che pochissimi entrino ed escano dalla regione.\nBraem Wood.\nBraem Wood \u00e8 una foresta che si estende nella parte nord-orientale del regno di Andor; ad est le sue propaggini giungono fin oltre il fiume Erinin, in territorio cairhienese, a nord-ovest \u00e8 delimitato dalle Praterie di Caralain, mentre a sud si trovano le campagne coltivate della regione intorno a Caemlyn. In questa foresta sorgono diversi villaggi: il pi\u00f9 importante \u00e8 New Braem (presso le sorgenti del Cary), che sorge vicino al luogo in cui si trovava la citt\u00e0 di Braem, costruita dagli Ogier in Coremanda dopo la Frattura del Mondo e distrutta durante le Guerre Trolloc; altri villaggi che si trovano nella foresta sono le Sorgenti di Kore e Jornhill, nella parte occidentale. La strada principale che collega Caemlyn a Tar Valon attraversa la foresta, passando per New Braem; un'altra strada, la Strada di Quattro Re, collega le Sorgenti di Kore al villaggio di Quattro Re.\nNel ciclo de \"La Ruota del Tempo\", il Braem Wood compare per la prima volta ne \"I fuochi del cielo\", dopo la fuga di Min Farshaw, dell'ex-Amyrlin Seat Siuan Sanche, dell'Aes Sedai Leane Sharif e del Falso Drago Logain Ablar da Tar Valon; i quattro sono giunti nel Braem Wood e si sono rifugiati in una stalla alle Sorgenti di Kore, ma per errore Logain vi appicca un incendio e poi fugge, lasciando che Min, Siuan e Leane vengano processate. Gareth Bryne, lord della zona, le condanna a lavorare per lui, ma le tre donne vengono portate via da Logain, che le porta a sud lungo la Strada di Quattro Re fino a Lugard; Gareth Bryne le insegue. Il Braem Wood compare anche ne \"Il cuore dell'inverno\": a New Braem infatti si accampano i quattro eserciti provenienti dalle Marche di Confine, quello della Saldea (guidato da Tenobia Kazadi), quello del Kandor (guidato da Ethenielle Cosaru Noramaga), quello dell'Arafel (guidato da Paitar Nachiman) e quello dello Shienar (guidato da Easar Togita); Elayne Trakand si reca a New Braem con Birgitte e Aviendha per capire le loro intenzioni, e scopre che i regnanti delle Marche di Confine vogliono parlare con il Drago Rinato Rand al'Thor per convincerlo a recarsi a nord.\nCollina di Natrin.\nCollina di Natrin (\"Natrin's Barrow\" in originale) \u00e8 una localit\u00e0 dell'Arad Doman. A Natrin's Barrow, nei pressi di un lago montano ed un importante passo, venne costruita una imponente fortezza da parte di una casata nobile domanese, che in seguito i sovrani del paese acquisirono e trasformarono in una magnifica residenza, visto che la localit\u00e0 si trovava anche in una posizione amena, con una vista panoramica spettacolare. A Natrin's Barrow, secondo i suoi gusti estetici particolari, sceglie di risiedere Graendal, facendone il suo rifugio segreto, da cui disseminare il caos nel regno. Laggi\u00f9 la Reietta raccoglie, oltre a numerosi servitori, anche tutti quelli che con la sua pesante \"compulsione\" ha trasformato in suoi giocattoli erotici. Tra gli altri si sa che tiene con s\u00e9 un fratello di re Alsalam, una sua cognata, la sua sorella pi\u00f9 giovane e la figlia pi\u00f9 vecchia, ma viene anche detto che il re non \u00e8 abbastanza bello per essere mantenuto tra i suoi giocattolini.\nNel Libro XII Nynaeve riesce a svelare alcuni degli intrighi della Reietta e, rimuovendo la compulsione da un povero ragazzo, scopre il nascondiglio di Graendal. Perci\u00f2 con uno stratagemma Rand al'Thor prima si assicura che la Reietta sia presente nel luogo e poi con il Fuoco Malefico cancella l'intero palazzo di Natrin's Barrow dal disegno, senza piet\u00e0, assieme a tutti i suoi numerosi abitanti (il che induce Nynaeve e Min a rivedere il loro appoggio incondizionato nei confronti di Rand). Nel Prologo del Libro XIII si scopre che Graendal, all'ultimo istante, riesce a sfuggire all'attacco, riuscendo nel frattempo ad eliminare Aran'gar e Delana Mosalaine, che erano sue ospiti.\nFiumi Gemelli.\nI Fiumi Gemelli (nell'edizione originale inglese \"The Two Rivers\") sono il luogo di provenienza dei tre maggiori protagonisti del ciclo, Rand al'Thor, Matrim Cauthon e Perrin Aybara e di altri personaggi importanti come Egwene al'Vere e Nynaeve al'Meara. \nLa regione dei Fiumi Gemelli si trova nel continente di Randland, all'estremo occidente del regno di Andor; dalla scala dedotta dal \"The World of Robert Jordan's The Wheel of Time\" di Teresa Patterson, la larghezza da ovest a est della regione \u00e8 circa 250\u00a0km, mentre da nord a sud \u00e8 circa 200\u00a0km. Essa era delimitata ad ovest dalle Montagne di Nebbia, a sud dal Fiume Bianco (chiamato, al di fuori della regione, Manetherendrelle) e a nord e ad est dal fiume Taren, un affluente del primo; questi due fiumi danno il nome alla regione. La regione \u00e8 estremamente isolata dal resto del mondo: essa appartiene ad Andor, ma soldati ed esattori delle tasse non si sono fatti vedere per generazioni, cosicch\u00e9 gli abitanti del luogo non ricordano nemmeno pi\u00f9 di essere parte di un regno. La ragione del suo isolamento \u00e8 nella geografia del luogo: ad ovest e a sud, sia le Montagne di Nebbia che il Fiume Bianco sono considerati invalicabili; ad est si trovano le distese del Waterwood e dell'Acquitrino, formate dalla palude che la Fonte di Vino forma prima di gettarsi nei due fiumi principali con decine di rigagnoli; a nord infine, il Taren \u00e8 attraversabile solamente per mezzo del traghetto del villaggio di Taren Ferry, che viene cos\u00ec ad essere l'unico accesso all'intera regione. Nella parte occidentale dei Fiumi Gemelli, addossate alle montagne, si trovano le Colline Sabbiose, che un tempo, prima della Frattura del Mondo, erano state le coste dell'oceano; su di esse si trova il Bosco Occidentale, che rispetto al resto della regione \u00e8 meno coltivabile. Ad est del bosco si trovano i quattro villaggi della regione, che racchiudono la quasi totalit\u00e0 (eccetto fattorie sparse) della popolazione dei Fiumi Gemelli: da nord a sud essi sono Taren Ferry (sulle rive del Taren), Watch Hill, Emond's Field (il principale) e Deven Ride; questi villaggi sono collegati da una strada che porta due nomi: a nord del Ponte Carraio di Emond's Field essa si chiama Strada Settentrionale, e termina sul Taren, mentre a sud si chiama Strada Antica, e termina sul Fiume Bianco; un'altra strada, la Strada della Cava, attraversa il Bosco Occidentale e termina ad Emond's Field. Sempre da quel villaggio, dallo spiazzo centrale chiamato Parco, parte l'unico fiume importante dei Fiumi Gemelli eccetto i due di confine, la Fonte di Vino, che termina in mille ruscelletti nel Taren e nel Fiume Bianco. La parte orientale \u00e8 dominata dal Waterwood, o Bosco di Fiume, e dall'Acquitrino che lo alimenta.\nLa regione dei Fiumi Gemelli \u00e8 stata anticamente il nucleo di un regno potente, il Manetheren, uno di quelli che firmarono il Patto delle Dieci Nazioni; la sua capitale, chiamata anch'essa Manetheren, si trovava nei pressi di Emond's Field. Durante le Guerre Trolloc, il paese combatt\u00e9 con il suo esercito al fianco di quelli degli altri Stati del Patto, ma fu attaccato da una gigantesca armata di Trolloc e fu tradito dall'Amyrlin Seat di quel tempo, Tetsuan, che persuase le altre nazioni a non aiutarlo; re Aemon cadde sul campo, e la regina Eldrene ay Ellan ay Carlan (nota anche come Ellisande), una potente Aes Sedai, nel tentativo di uccidere i generali nemici uccise se stessa e distrusse la capitale del regno. Il Manetheren fu sopraffatto e non si risollev\u00f2 pi\u00f9. I profughi, tornati in patria, fondarono le piccole comunit\u00e0 che formarono nel tempo i Fiumi Gemelli; il luogo dove cadde Aemon fu chiamato Aemon's Field, che col tempo fu storpiato in Emond's Field.\nI Fiumi Gemelli hanno visto la nascita, nel villaggio di Emond's Field, di tre ta'veren, i protagonisti del ciclo de \"La Ruota del Tempo\": Rand al'Thor, Matrim Cauthon e Perrin Aybara. Ne \"L'occhio del mondo\", i tre attirano l'attenzione del Tenebroso, che manda Padan Fain nel villaggio a guidare un'armata di Trolloc, Myrddraal e Draghkar per prendere i ragazzi, ma essa viene sconfitta e i tre messi in salvo dall'Aes Sedai Moiraine Damodred e dal suo Custode Lan Mandragoran; il gruppo, a cui si uniscono anche Egwene al'Vere e il menestrello Thom Merrilin, scappa dai Fiumi Gemelli attraverso il traghetto di Taren Ferry verso la citt\u00e0 di Baerlon. Poco dopo, anche Nynaeve al'Meara esce dai Fiumi Gemelli e si mette alla loro ricerca. Dopo che Rand si proclama Drago Rinato al termine de \"La grande caccia\", l'isolamento dei Fiumi Gemelli si interrompe. Innanzitutto, la grande migrazione di profughi dai regni occidentali (Tarabon, Falme, Arad Doman) porta moltissimi forestieri nella regione. Poi, Padan Fain ritorna e guida un'altra armata ben pi\u00f9 grande nei Fiumi Gemelli attraverso le Vie; la notizia dell'armata richiama Perrin nei Fiumi Gemelli all'inizio del quarto libro (\"L'ascesa dell'Ombra\"), accompagnato dall'Ogier Loial, da Faile Bashere e da Gaul, Bain e Chiad (tre Aiel). Perrin, con l'aiuto della popolazione locale e di due Aes Sedai gi\u00e0 sul posto (Verin Mathwin e Alanna Mosvani), riesce a sconfiggere l'armata della Progenie dell'Ombra e a scacciare quella dei Figli della Luce, che aveva occupato la regione; Perrin sposa Faile e viene proclamato lord, diventando cos\u00ec il primo nobile a governare de facto i Fiumi Gemelli da secoli. Perrin poi parte ne \"Il signore del caos\" ed esce dal suo paese con un piccolo manipolo per dare man forte a Rand, e lo libera dal suo rapimento durante la Battaglia dei pozzi di Dumai.\nI Fiumi Gemelli fanno ufficialmente parte del regno di Andor, ma in pratica ognuno dei quattro villaggi \u00e8 autonomo. Ogni villaggio \u00e8 retto da un Sindaco che presiede il Consiglio del Villaggio, un'assemblea di soli uomini con poteri ad esempio sul commercio del villaggio; il Consiglio \u00e8 affiancato da una sua controparte femminile, la Cerchia delle Donne, con cui spesso si scontra. Un'altra figura importante dei quattro villaggi (ed in generale dei villaggi dell'intero Randland) \u00e8 la Sapiente, una guaritrice che prevede anche il tempo atmosferico; questa figura \u00e8 talvolta una donna in grado di incanalare. Il Sindaco di Emond's Field \u00e8 Bran al'Vere, padre di Egwene. La Sapiente di Emond's Field \u00e8 stata Nynaeve al'Meara, ma dopo la sua partenza \u00e8 diventata Daise Congar. In seguito agli eventi accaduti dopo la Rinascita del Drago, Perrin Aybara e Faile Bashere sono stati dichiarati lord e lady dei Fiumi Gemelli, ed il governo della regione \u00e8 passato in mano loro.\nForesta di Haddon Mirk.\n\u00c8 una zona boscosa che si trova a nord di Tear, un tempo era la sede del regno ormai scomparso di Mar Haddon. Nella foresta si sono rifugiati, con i loro eserciti, alcuni nobili tarenesi, che non hanno accettato il governo del Drago Rinato a Tear, tra di questi il pi\u00f9 importante \u00e8 l'Alto Signore Darlin Sisnera (destinato a diventare il primo re di Tear da molti anni a questa parte)\nHardan.\nQuesta regione pianeggiante si trova tra la Dorsale del Mondo, Cairhien, Tar Valon e le Marche di Confine. Risulta ormai praticamente disabitata, salvo sparse fattorie, era l'antica sede del regno omonimo, la cui capitale, ormai in rovina, \u00e8 stata spogliata di tutti i materiali da costruzione.\nLa Grande Macchia e Shayol Ghul.\n\u00c8 una zona completamente malsana che occupa tutta la parte settentrionale del continente, dove la vegetazione cresce in maniera malata, in un clima innaturalmente sempre tiepido ed umido. Nella Grande Macchia, posta sotto il dominio dei Myrddraal e dei Trolloc, prospera ogni tipo di Progenie dell'Ombra. Inoltre nella Grande Macchia si trova la grande montagna di \"Shayol Ghul\", il luogo in cui sono stati sigillati il Tenebroso ed i Tredici Reietti. Dentro la montagna si trova il Pozzo del Destino, che \u00e8 il foro sigillato tra le dimensioni, da cui il Tenebroso dovr\u00e0 liberarsi e da cui per\u00f2 fa gi\u00e0 percepire il suo tocco malefico sul mondo. Nei pressi di Shayol Ghul si trova inoltre la valle di \"Thakan'dar\" dove vengono forgiate le spade dei Fade e le armi dei Trolloc. Non lontano da \"Thakan'dar\" e da Shayol Ghul si trova \"La citt\u00e0\", un centro urbano completamente costruito da schiavi, abitato da \"Amici delle Tenebre\" e nella quale tiranneggiano gli \"Samma N'Sei\".\nMontagne della Nebbia.\nLe Montagne di Nebbia (nell'originale inglese \"Mountains of Mist\") sono una catena montuosa che si trova nella parte occidentale del continente di Randland; le Montagne si estendono da nord a sud per circa 2500\u00a0km separando gli Stati costieri dell'ovest da quelli dell'entroterra. La catena comincia a sud dalla citt\u00e0 di Amador (capitale del regno di Amadicia) e prosegue a nord, segnando il confine tra Amadicia e Tarabon; l'Amadicia poi lascia il posto al regno di Ghealdan, la cui capitale Jehannah si trova alle pendici delle Montagne, e un po' pi\u00f9 a nord (all'altezza della Foresta delle Ombre nel Ghealdan) il regno di Tarabon termina nella Piana di Almoth. La catena separa la parte settentrionale della Piana dal regno di Andor, che in questo punto forma la regione dei Fiumi Gemelli; all'altezza della citt\u00e0 di Baerlon (ad est della catena), dall'altro versante si trova il Paerish Swar, l'unico grande lago del continente, presso cui sorge Katar. Ancora pi\u00f9 a nord, la catena separa il regno di Arad Doman ad ovest e le lande disabitate sulla riva occidentale dell'alto Arinelle ad est; infine, nell'estrema punta settentrionale, le Montagne di Nebbia digradano nelle terre deserte a nord dell'Arad Doman fino al confine meridionale della Saldea. Parecchi fiumi nascono o sono alimentati dalle Montagne di Nebbia. Sul versante occidentale, il grande Andahar e le decine di suoi affluenti nascono da questa catena; a nord del Paerish Swar, sia l'Akuum che il Dhagon provengono dalle Montagne. Dal versante orientale invece provengono alcuni affluenti dello Sharia, poi l'Eldar ed il suo affluente pi\u00f9 importante, il Boern; nei Fiumi Gemelli, sia il Manetherendrelle (o Fiume Bianco) sia il Taren (che nasce dal Velo di Eldrene) sgorgano dalle Montagne di Nebbia; infine, esse alimentano anche l'alto corso dell'Arinelle, che per\u00f2 nasce nelle Montagne di Dhoom.\nNella storia de \"La Ruota del Tempo\", le Montagne di Nebbia sono ritenute dalla gente dei Fiumi Gemelli un luogo che porta sfortuna, anche solo nelle sue propaggini pi\u00f9 basse e nei territori circostanti come le Colline Sabbiose; tuttavia vi si trovano grandi giacimenti di oro, argento, rame e ferro, e vi sono miniere nella catena (Baerlon \u00e8 una citt\u00e0 mineraria, e anche la Strada della Cava pu\u00f2 essere testimonianza di tale attivit\u00e0). Nelle Montagne di Nebbia si trovano sei stedding, ed anche una Porta delle Vie (quella del Manetheren).\nMontedrago.\nMontedrago \u00e8 un enorme cratere vulcanico, presente nell'immaginario mondo della Randland. Viene considerata la montagna pi\u00f9 alta della terra e nessuno scalatore \u00e8 mai riuscito a giungere sulla cima per poi ritornare vivo. Essa fu creata all'inizio della Frattura del Mondo, da Lews Therin Telamon che, impazzito per aver sterminato la propria famiglia, per suicidarsi fece esplodere tutta la quantit\u00e0 di Unico Potere che poteva incanalare, facendo eruttare il terreno in modo devastante. L'innalzamento del vulcano fece deviare il corso del fiume Erinin e formare l'isola su cui sarebbe poi sorta la citt\u00e0 di Tar Valon.\nLa presenza incombente della montagna viene descritta numerose volte nel corso della saga: in \"Nuova Primavera\", durante la \"Guerra Aiel\" e la Battaglia delle Mura Lucenti, viene annunciata la rinascita del Drago sulle sue pendici, grazie al vaticinio di Gitara Sedai; perci\u00f2 attorno alla montagna si svolgono i rilevamenti del censimento voluto dall'Amyrlin Seat per cercare di ritrovare il neonato. Negli altri libri la sua presenza incombente torna di nuovo soprattutto da quando le Aes Sedai ribelli installano il proprio campo d'assedio a Tar Valon, proprio sulla piana alle pendici del monte. Alla fine del Libro XII, Rand al'Thor, che ha passato un lungo periodo nel quale era precipitato nell'ombra, nella paranoia e nella cupezza, rimane estremamente turbato per l'incontro con suo padre, Tam al'Thor; egli quindi fallisce nel suo intento di distruggere l'intera Ebou Dar e tutti i Seanchan, perci\u00f2 si reca sulla cima di quella che era stata la propria tomba, cio\u00e8 esattamente Montedrago, per fare i conti con se stesso ed il senso della sua missione. Disperato e dopo essere giunto sul punto di distruggere il mondo con il Choedan Kal, finalmente ottiene l'illuminazione necessaria a comprendere a cosa serva per l'umanit\u00e0 il vivere, per poi morire e quindi rivivere continuamente i propri errori; giunto a questa epifania Rand perci\u00f2 scioglie tutta la sua freddezza e durezza, con la quale aveva cerato di corazzarsi e ricomincia finalmente a piangere ed a ridere. Subito dopo, sopra ed attorno a Montedrago, si forma uno squarcio nella coltre di nubi temporalesche che ormai da mesi incombeva sul mondo, lasciando penetrare la luce del sole che bagna i fianchi del monte e che riporta la speranza in tutti quelli che la vedono.\nMuro di Garen.\nIl Muro di Garen (nell'originale inglese \"Garen's Wall\") \u00e8 una catena montuosa che si trova tra i regni di Ghealdan ed Altara, segnando anche un lungo tratto di confine. Il Muro ha una conformazione davvero particolare perch\u00e9 per diverse miglia si presenta come un'unica grande parete rocciosa, a strapiombo; esso infatti non ha nulla di naturale, perch\u00e9 venne creato da qualche incanalatore impazzito, durante la cosiddetta Frattura del Mondo. Il Muro ha preso nome da re Garen di Dhowlan, una nazione situata ove adesso sorge il Ghealdan, il quale, durante l'era degli Anni Liberi, venne coinvolto in numerose guerre con il vicino regno di Farashelle, perci\u00f2 si appoggi\u00f2 alle difese naturali del Muro, come ulteriore fortificazione da opporre contro i nemici.\nPiana di Almoth.\n\u00c8 una vasta pianura posta tra Tarabon e l'Arad Doman, che da secoli si disputano il suo controllo. \u00c8 l'antica sede del regno di Almoth, ormai scomparso. Gi\u00e0 devastata dalla guerra tra i paesi vicini, la Piana ora \u00e8 in preda all'anarchia ed ai disordini causati dai Fautori del Drago.\nPiana di Merrilor.\nLa Piana o Campo di Merrilor \u00e8 una grande pianura erbosa presente nell'universo immaginario fantasy de \"La Ruota del Tempo\" di Robert Jordan. Si trova lungo il confine sud dello Shienar con l'Arafel, alla confluenza del fiume Mora nell'Erinin; nei suoi pressi, verso nord si vedono le rovine di un'antica fortezza. Verso ovest, oltre il fiume Mora (che segna anche il confine con l'Arafel) si trovano le Alture Polov; al di qua del Mora, appena sotto le rovine, si trova invece il Dashar Knob, un'escrescenza rocciosa dalle alte pareti a strapiombo. Presso la confluenza dei due fiumi, si trovano delle paludi. Tra le paludi e le Alture Polov si trova il Guado Hawal. Verso sud della piana, lungo le rive dell'Erinin si trovano delle fattorie abbandonate. Verso est la piana \u00e8 delimitata da una foresta, nella quale si trova lo Stedding Sholeon. All'inizio del Libro XIII, in questa Piana, il Drago Rinato Rand al'Thor d\u00e0 appuntamento all'Amyrlin Seat Egwene al'Vere affinch\u00e9 si presenti per discutere della distruzione degli ultimi sigilli della prigione del Tenebroso. Il piano recondito del Drago \u00e8 che Egwene raccolga dietro di s\u00e9 il maggior numero di sostenitori possibili, per cercare indurlo a rivedere queste progetto. Il piano ha successo perch\u00e9 l'Amyrlin contatta e porta con s\u00e9 quasi tutti i monarchi e paesi che sostengono il Drago. Alla fine del Libro XIII ha inizio il raduno: il campo maggiore \u00e8 quello costituito dall'Amyrlin Seat, dalle Aes Sedai e dal loro esercito, ad esse infatti si sono via via aggiunti il campo della regina Elayne di Andor e Cairhien con i suoi eserciti, quello del Re Darlin Sisnera di Tear e quello di Illian. Perrin Aybara costituisce il secondo campo pi\u00f9 grande, che si \u00e8 formato leggermente in disparte: \u00e8 composto dagli uomini dei Fiumi Gemelli, dai Figli della Luce e dagli eserciti della Regina Alliandre di Ghealdan e della Prima di Mayene Berelain. Quando Rand al'Thor arriva, facendo squarciare le nubi, porta con s\u00e9 gli eserciti dei quattro sovrani delle Marche di Confine e presumibilmente anche quelli dell'Arad Doman, quindi si aggiunge al campo di Perrin. Infine un gruppo di soldati, formati soprattutto da contadini e campagnoli volontari, installa un suo piccolo campo a parte. Nel corso della prima parte del Libro XIV le personalit\u00e0 convenute a Merrilor accettano la Pace del Drago e si accordano sui primi piani per affrontare il nemico. Nella seconda parte del libro Mat sceglie di nuovo la Piana per riunire i tre quarti di quel che resta dell'esercito della luce ed affrontare l\u00ec l'Ultima Battaglia.\nPiane di Maredo.\nQueste zone pianeggianti e perlopi\u00f9 disabitate, si trovano tra Illian e Tear, che spesso si sono disputate il controllo di questo territorio. Erano l'antica sede del regno di Maredo, ormai scomparso.\nPraterie di Caralain.\nQueste grandi praterie si trovano quasi al centro del continente, a nord dell'Andor, erano la sede dello scomparso regno di Caralain, ma ormai sono diventate completamente deserte, salvo qualche insediamento sparso ed i Tuatha'an che le percorrono con i loro carri colorati\nTorre Bianca.\nLa Torre Bianca \u00e8 la sede delle Aes Sedai essa sorge sull'isola di Tar Valon, che in s\u00e9 costituisce una sorta di citt\u00e0-Stato. La Torre Bianca \u00e8 il simbolo stesso del potere delle Aes Sedai, perci\u00f2 spesso nel ciclo romanzesco ci si riferisce ad esse citando la Torre. Lo stendardo della Torre Bianca \u00e8 cos\u00ec configurato: al centro di esso si trova la bianca fiamma di Tar Valon, circondata dai colori delle sette Ajah, posti in strisce concentriche a spirale.\nLa Torre Bianca sorge esattamente al centro dell'isola di Tar Valon. Ha la forma di un cilindro con la sommit\u00e0 piatta (dove si trova un alto parapetto da cui ci si pu\u00f2 affacciare) e costituisce l'edificio pi\u00f9 alto nel mondo conosciuto; essa \u00e8 visibile da molte miglia di distanza, guardando da ogni direzione. Il suo nome deriva dalla pietra candida con la quale \u00e8 stata costruita, tra gli anni 98 e 202 dopo la Frattura del Mondo (quindi essa \u00e8 in piedi da circa 3250 anni). L'intera Torre Bianca, come la citt\u00e0 di Tar Valon attorno ad essa, \u00e8 stata edificata da artigiani Ogier e le costruzioni si distinguono per la loro sorprendente bellezza e per la loro natura organica. La Torre venne costruita per ospitare fino a 3000 Aes Sedai, ma Moiraine in \"Nuova Primavera\" commenta sul fatto che essa non venne mai completamente occupata, neppure nei momenti di maggior splendore. Alla fine del XIII Libro, in seguito a numerose vicende, le Aes Sedai si erano ormai ridotte ad essere poche pi\u00f9 di 700, ma in compenso era aumentato notevolmente il numero delle Novizie (attorno alle 1400) e delle Ammesse. La Torre ha numerose entrate, pi\u00f9 o meno grandi e monumentali, tra di esse si possono menzionare la grande Porta di Tarlomen, posta a sud; e la Porta del Tramonto, posta ad ovest, con una ampia scalinata di accesso, che da' su una piazza. Tutti i vari piani della torre sono collegati, oltre che da numerose scale pi\u00f9 o meno grandi, sia a chiocciola che normali, soprattutto anche da un'unica maestosa ed enorme rampa elicoidale centrale, le cui piastrelle cambiano di colore in corrispondenza del settore in cui si trovano. I piani inferiori ospitano la zona comune a tutte le Aes Sedai, cio\u00e8 la zona perlopi\u00f9 amministrativa, mentre quelli superiori sono divisi in sette settori e distribuiti equamente per ciascuna Ajah. I piani pi\u00f9 alti della Torre erano perlopi\u00f9 vuoti e lass\u00f9 recentemente l'Amyrlin Seat Elaida aveva trasferito i propri uffici e la propria residenza durante il suo periodo di governo.\nBuona parte della met\u00e0 inferiore della torre \u00e8 occupata dall'aula del Consiglio della Torre Bianca, dagli uffici ed appartamenti dell'Amyrlin Seat, della Custode degli Annali e della Maestra delle Novizie, ed inoltre dagli uffici delle Adunanti; \u00e8 poi occupata da tutta una serie di altri luoghi amministrativi, i quali risultano pi\u00f9 o meno comuni a tutte le Ajah, comprese tre enormi cucine, con numerose sale da pranzo riservate alle Aes Sedai, alle Ammesse ed alle Novizie. Queste parti comuni sono decorate con i colori appartenenti a tutte le Ajah. La Sala del Consiglio della Torre Bianca ha al suo interno dei seggi disposti in maniera semi circolare, con i colori delle sette Ajah, in cui le ventuno Adunanti si radunano per deliberare. Proprio di fronte a questi seggi, posto sopra un palco, si trova invece l'Amyrlin Seat, una parola che indica sia il trono stesso, che la persona che lo occupa, con le sue relative funzioni. La Sala \u00e8 stata recentemente danneggiata da un attacco dei Seanchan, che hanno lasciato un enorme squarcio nella volta; e le macerie cadute hanno risparmiato per poco il seggio dell'Amyrlin. Egwene al'Vere ha perci\u00f2 deciso di far colmare lo squarcio da una finestra a rosone, come promemoria continuo sui pericoli che attendono le Aes Sedai.\nLa met\u00e0 superiore della torre \u00e8 occupata invece dai settori appartenenti alle sette Ajah. Ciascuno di essi, posto su diversi piani, ha la forma della fetta di una torta, ed \u00e8 decorato con uno stile diverso per ciascuna Ajah, consono ai suoi principi fondanti e con i colori propri di ognuna di esse. In questi sette settori ci sono gli appartamenti privati delle Aes Sedai ed i locali comuni delle Ajah. I settori delle Ajah Verde e Gialla si distinguono dagli altri per l'arredamento molto ricco e vistoso, mentre al contrario quelli della Marrone e della Bianca si distinguono per la loro sobriet\u00e0 o addirittura austerit\u00e0. Le Adunantii e i Capi delle Ajah hanno diritto a degli appartamenti pi\u00f9 ampi rispetto alle altre sorelle, dotati di balconcini pensili. Le piastrelle della rampa elicoidale centrale, hanno la stessa forma ma hanno la caratteristica di essere state posate nel colore dell'Ajah dinanzi alla quale si trovano.\nI sotterranei della Torre Bianca, che attualmente risultano non del tutto occupati, vengono perlopi\u00f9 impiegati come depositi, cantine e dispense. Nei piani pi\u00f9 bassi si trovano per\u00f2 delle aule adibite alla custodia della grande raccolta di \"Ter'angreal e Angreal\" posseduti dalle Aes Sedai. In particolare sono state descritte le due ampie sale dove si trovano i due grandi \"Ter'angreal\" adoperati per il test per diventare Ammesse e per il test per diventare Aes Sedai. Inoltre, in alcune stanze protette con potenti tessiture, vengono custoditi molto gelosamente gli \"angreal\" ed i \"sa'angreal\", anche se la riscoperta del viaggiare ha ormai rese obsolete la maggior parte di queste difese. Nel corso della storia si scopre che l'Ajah Nera utilizzava molte di queste aule vuote sotterranee per i propri incontri segreti. Per paradosso alcune delle stesse aule vengono in seguito adoperate segretamente dalle Adunanti cacciatrici delle Nere, per i loro incontri di indagine.\nIl settore delle Ammesse e delle Novizie delle Aes Sedai si trovano in un edificio adiacente alla parte posteriore della Torre Bianca stessa, alto diversi piani. Il settore delle Ammesse pu\u00f2 ospitare circa 400 persone, \u00e8 formato da due gallerie al cui centro si trova un cortile circolare, lungo e stretto come un pozzo, a cui si affacciano tutte le stanze e la principale rampa di accesso. In fondo al pozzo si trova un piccolo giardino decorato con piante sempreverdi. Le quattro gallerie riservate alle Novizie possono invece ospitare circa 800 persone, ma in ciascuna delle stanzette, potrebbero dormire in due, raddoppiando perci\u00f2 la cifra delle possibili ospiti (difatti negli ultimi tempi le Novizie hanno raggiunto il numero record di 1400).\nNei pressi della Torre Bianca si trova la Grande Biblioteca di Tar Valon, la pi\u00f9 grande al mondo. Sebbene la Biblioteca venga solitamente considerata parte integrante della Torre Bianca, essa in realt\u00e0 si trova in un grande palazzo posto alle spalle della torre vera e propria. I due edifici principali sono per\u00f2 collegati da alcune ali di edifici minori e da passaggi sotterranei. La Biblioteca \u00e8 suddivisa in dodici settori, detti Depositi, ciascuno dei quali \u00e8 dedicato ad una specifica materia di studio (Alviarin nel Libo X spiega che il pi\u00f9 piccolo dei Depositi \u00e8 quello dedicato all'aritmetica). I Depositi hanno la forma di lunghe sale ovali, con volte a forma di cupole appiattite e le cui pareti sono occupate da enormi ed alte scaffalature, ricolme di libri. Esiste per\u00f2 anche un Tredicesimo Deposito, tenuto nascosto e segreto alla quasi totalit\u00e0 delle persone, perch\u00e9 contiene i documenti pi\u00f9 riservati e segreti delle Aes Sedai ed il cui accesso \u00e8 riservato solo ad un ristrettissimo numero di persone: l'Amyrlin Seat, la Custode degli Annali, le Adunanti e le poche bibliotecarie che lo hanno in custodia.\nAttorno alla Torre Bianca sorgono diverse stalle, sia per i cavalli delle Aes Sedai, che per quelli di tutti gli altri abitanti. Vi sorgono inoltre il quartier generale delle Guardie della Torre, con le caserme che ospitano i soldati. Inoltre vi sono gli edifici che ospitano i Gaidin che non dormono presso le proprie Aes Sedai e quelli per le nuove reclute in corso di addestramento; poi gli edifici riservati al personale di servizio ed a tutti gli altri impiegati delle Aes Sedai. Tutto il pianterreno \u00e8 anche circondato da giardini molto curati, chiusi da mura sorvegliate. Recentemente, nella zona dei giardini, l'Amyrlin Elaida aveva iniziato il folle progetto, poi abbandonato, di costruirsi un proprio palazzo che in altezza superasse la Torre stessa.\nTorre di Ghenjei.\nOltre che attraverso le due soglie ritorte, si pu\u00f2 accedere al mondo degli Aelfinn e degli Eelfinn anche attraverso la Torre di Ghenjei. Essa \u00e8 una altissima torre fatta completamente di metallo e che si vede scintillare da lontano, percorrendo il corso del fiume Arinelle. Essa non presenta alcuna apertura. Per\u00f2 Olver nel libro XI rivela che Birgitte una volta gli raccont\u00f2 una storia, secondo la quale per poter entrare bisogna tracciare con un pugnale di bronzo, ed in qualsiasi punto della torre, il simbolo del gioco di \u201c\"Volpi e Serpenti\"\u201d, cio\u00e8 il triangolo con la punta verso il basso, attraversato da una linea sinuosa: in questa maniera si aprir\u00e0 un passaggio.\nSempre nello stesso capitolo del libro XI, Matrim Cauthon legge la lettera scritta da Moiraine a Thom Merrilin, scopre cos\u00ec che dovr\u00e0 decidere se recarsi o meno alla misteriosa Torre per cercare di liberare Moiraine dalla prigionia; assieme a lui dovranno tentare Thom ed un altro personaggio e Noal, presente all'episodio, si offre volontario. Jordan nel corso della saga ha lasciato molti indizi su cosa i tre dovranno affrontare per compiere una tale impresa. Anzitutto, come nel gioco, dovranno evitare volpi e serpenti. Poi soprattutto, se vorranno vincere, dovranno barare, il che presumibilmente significa che dovranno portare con loro le cose che quegli esseri aborrono (luce/fuoco, musica e ferro) e che ad ogni ingresso nel loro mondo richiedono perentoriamente di lasciarsi alle spalle. Inoltre, nel loro incontro a Tear, i profetici Aelfinn chiamano Mat baro, e mai nella saga il personaggio, pur giocando spessissimo d'azzardo, ha mostrato di barare.\nSecondo la profezia degli Aelfinn riportata sopra, Mat per riuscire nell'impresa dovr\u00e0 \u201cRinunciare a met\u00e0 della luce del mondo, per salvare il mondo\u201d, quindi probabilmente perder\u00e0 un occhio. Infatti Egwene in un suo sogno profetico vede l'amico posare un suo occhio sul piatto di una bilancia.\nNel corso degli ultimi capitoli del Libro XIII Mat, Thom e Noal compiono l'impresa di andare a Liberare Moiraine. Tutti assieme usano fuoco, luce, musica e ferro per tenere a bada gli Eelfinn, ma a lungo andare queste armi perdono di efficacia. Mat intanto usa i dadi e la sua capacit\u00e0 di distorcere le probabilit\u00e0 per scegliere la via e giungere dove la donna viene tenuta prigioniera e prosciugata del suo potere. Quindi Mat riesce a giungere nella sala delle contrattazioni, dove obbliga gli Eelfin a concedere di tornare indisturbati all'uscita, in cambio del suo occhio. Troppo tardi si accorge che questo patto esclude per\u00f2 gli Aelfinn che si pongono al loro inseguimento. Noal sacrifica la sua vita per rallentare gli inseguitori e Mat riesce a capire come usare \"Ashandarei\" per aprirsi la via di fuga dalla Torre di Ghenjei, esattamente nel punto da dove erano entrati.\nWaterwood.\nIl Waterwood, o Bosco di Fiume o Bosco d'Acqua o Bosco del Fiume (nell'edizione originale inglese: \"Waterwood\"), che si trova nella parte orientale della regione dei Fiumi Gemelli, nel regno di Andor. Il Waterwood nasce sul terreno bagnato dai tanti rivoletti in cui si divide la Fonte di Vino nel suo corso pi\u00f9 basso; a nord-ovest vi sono i campi aperti della zona centrale dei Fiumi Gemelli, a nord-est \u00e8 limitato dal fiume Taren, mentre a sud il terreno si fa pi\u00f9 paludoso e si trasforma nell'Acquitrino, la zona melmosa presso l'incrocio del Taren e del Fiume Bianco. In questa foresta si trova la fattoria di Perrin Aybara.\nIl Waterwood compare nel quarto libro del ciclo de \"La Ruota del Tempo\", \"L'ascesa dell'Ombra\". In questo bosco \u00e8 ambientata l'imboscata dei Trolloc ai danni della gente di Emond's Field guidata da Perrin: egli vi si era recato per visitare le tombe dei suoi familiari, e poi si era piazzato con le sue forze in attesa dei Trolloc attendendo il loro arrivo per tender loro un'imboscata; tuttavia vengono sorpresi a loro volta, e subiscono gravi perdite. Anche Perrin viene ferito, e quasi perde la vita contro un Myrddraal prima che Ihvon, il Custode di Alanna Mosvani, gliela salvi uccidendo il nemico. Perrin raccoglie i pochi uomini rimasti ed esce dal Waterwood, incontrando i Calderai.\nIl Waterwood \u00e8 considerato un luogo abbastanza ospitale, confrontato con il Bosco Occidentale e le pendici delle Montagne di Nebbia: per esempio la giovane Loise al'Vere (sorella minore di Egwene al'Vere) gioca spesso nel bosco da sola, e due volte nei sogni di Rand al'Thor il Waterwood \u00e8 raffigurato come un luogo accogliente e che ispira sicurezza, vicino a casa.\nFiumi.\nArinelle.\nArinelle \u00e8 un fiume che nasce nel nord del continente di Randland, dalle Montagne di Dhoom; scorre per un tratto nella Macchia, finch\u00e9 non valica il confine con la Saldea, di cui bagna la capitale Maradon: in questo punto il fiume \u00e8 gi\u00e0 abbastanza largo da poter essere navigato, ed un ponte lo valica in questo punto. Continua poi a scorrere verso sud attraverso la Saldea, ricevendo diversi affluenti dalle Montagne di Dhoom, poi piega a sud-ovest ed esce dalla Saldea; di qui poi attraversa le disabitate terre boscose ad est delle Montagne di Nebbia e riceve le acque di affluenti provenienti da queste cime e delle Colline Nere (il pi\u00f9 importante \u00e8 l'Ivo). In seguito devia ad ovest e segna il confine settentrionale del regno di Andor; in questa zona, sulle sue rive si trovano la citt\u00e0 fantasma di Shadar Logoth, alcune statue antiche di re e regine e la Torre di Ghenjei, e riceve le acque dell'Haevin. Infine riprende a scorrere verso sud, tagliando l'Andor nella parte centrale, attraversa la cittadina di Whitebridge e il suo Ponte Bianco (l'unico ponte sul fiume a sud di Maradon) e si getta nel Manetherendrelle. Insieme, l'Arinelle e il Manetherendrelle possiedono il bacino idrografico pi\u00f9 esteso di tutto il continente, ed \u00e8 possibile navigare su questi due fiumi per oltre 5.000\u00a0km da Maradon ad Illian.\nNe \"La Ruota del Tempo\", il fiume Arinelle compare per la prima volta ne \"L'occhio del mondo\", quando il gruppo in fuga dai Fiumi Gemelli (Rand al'Thor, Mat Cauthon, Perrin Aybara, Egwene al'Vere, l'Aes Sedai Moiraine Damodred ed il suo Custode Lan Mandragoran, Thom Merrilin e Nynaeve al'Meara) si rifugiano nella citt\u00e0 di Shadar Logoth per scampare ai Trolloc ed ai Myrddraal mandati sulle loro tracce; qui vengono divisi in pi\u00f9 gruppetti dalla stessa Progenie dell'Ombra e dall'entit\u00e0 maligna che aleggia nella citt\u00e0, Mashadar. Rand, Mat e Thom riescono ad imbarcarsi sulla \"Spray\" di Bayle Domon e discendono il fiume fino a Whitebridge, dove sbarcano; Perrin ed Egwene attraversano il fiume e finiscono sulla sponda settentrionale, da cui iniziano a camminare verso est, incontrando poi per strada Elyas Machera ed i Calderai; Moiraine, Lan e Nynaeve seguono il fiume lungo la sponda meridionale fino a Whitebridge, dove attraversano il Ponte Bianco e proseguono verso est.\nCary.\nIl fiume Cary nasce nel Braem Wood (il bosco nella parte nord-orientale del regno di Andor), presso il villaggio di New Braem; scorre verso sud solcando la zona orientale di Andor ed attraversando la Strada per Caemlyn all'altezza del villaggio di Carysford, dove \u00e8 valicato solamente da un vecchio ponte di legno per via della sua scarsa larghezza (trenta passi). Continua a scorrere verso sud, tagliando la strada che collega Caemlyn e Lugard e ricevendo le acque di diversi piccoli affluenti della zona sud-orientale del regno; attraversa poi il confine meridionale e prosegue segnando la frontiera tra le Colline di Kintara e Murandy. Infine entra nel regno di Illian e si getta nel Manetherendrelle dopo aver attraversato le Colline di Doirlon.\nNel ciclo de \"La Ruota del Tempo\", il Cary compare ne \"L'occhio del mondo\", quando Rand al'Thor e Mat Cauthon, in fuga dal Myrddraal di Whitebridge e dagli Amici delle Tenebre, lo attraversano a Carysford nel tentativo di raggiungere Caemlyn e Tar Valon.\nErinin.\nL'Erinin \u00e8 un fiume che nasce nell'angolo nord-orientale del continente di Randland, dalla Dorsale del Mondo, presso i Passi di Nimph; scorre poi verso ovest, ricevendo le acque del fiume Mara e segnando il confine tra lo Shienar e l'Arafel a nord e le regioni boscose che furono l'Hardan a sud. In questo tratto taglia due strade, una che porta da Tar Valon a Shol Arbela ed una che porta da Tar Valon a Fal Moran; quest'ultima \u00e8 collegata da una riva all'altra da un piccolo traghetto in corrispondenza di un piccolo villaggio. Prosegue verso sud solcando l'Hardan e, dopo che diversi affluenti nati nelle Colline Nere (tra cui l'Antaeo) si sono gettati in esso, giunge all'isola su cui sorge Tar Valon: qui l'Erinin si divide in due brevi rami, che prendono il nome di Alindrelle Erinin (quello occidentale) ed Osendrelle Erinin (quello orientale). Riunitisi i due rami, dopo aver superato l'isola di Tar Valon, il fiume prende a segnare la frontiera occidentale del regno di Cairhien e lo separa prima dalle Praterie di Caralain (da cui riceve il Luan) e poi dal Braem Wood e dal regno di Andor; ancora pi\u00f9 a sud oltrepassa il regno di Cairhien dopo la confluenza con l'Alguenya ed \u00e8 attraversato dal traghetto che collega Maerone e la strada per Cairhien ad est ed Aringill e la strada per Caemlyn. Scorrendo ancora verso sud lascia anche Andor e separa le Colline di Kintara ad occidente ed il bosco di Haddon Mirk (da cui riceve il Tralel) ad oriente; infine entra nel regno di Tear e si tuffa nel Mare delle Tempeste con una foce a delta: gli innumerevoli rami in cui qui si divide sono detti Dita del Drago, e tra esse sorge la citt\u00e0 di Tear.\nL'Erinin \u00e8 uno dei fiumi pi\u00f9 lunghi ed importanti di Randland, ed il suo bacino copre tutta la parte orientale del continente, dalla Dorsale del Mondo ad est alle Montagne di Dhoom a nord alle Colline Nere e le Colline di Kintara ad ovest.\nNel ciclo de \"La Ruota del Tempo\", il fiume Erinin compare appena citato in diversi libri, ma ha una parte importante solo ne \"Il Drago Rinato\": in esso Mat Cauthon e Thom Merrilin discendono questo fiume da Tar Valon ad Aringill per raggiungere Caemlyn a bordo del \"Gabbiano grigio\"; in seguito, anche Egwene al'Vere, Elayne Trakand e Nynaeve al'Meara discendono il fiume da Tar Valon fino a Tear, prima a bordo della \"Gru azzurra\" e poi della \"Perca\".\nFonte di Vino.\nLa Fonte di Vino (nell'originale inglese: \"Winespring Water\") \u00e8 un fiume che scorre nella regione dei Fiumi Gemelli, nel regno di Andor; in questa zona \u00e8 un fiume importante, secondo solo ai due che le danno il nome, il Taren e il Fiume Bianco. La Fonte di Vino deve il suo nome all'estrema dolcezza delle sue acque; a sua volta il fiume d\u00e0 il nome alla locanda del villaggio di Emond's Field, la \"Fonte di Vino\", di propriet\u00e0 del Sindaco del paese, Bran al'Vere.\nLa Fonte di Vino nasce da un basso affioramento roccioso nella parte occidentale del Parco di Emond's Field (gi\u00e0 abbastanza forte da stendere un uomo a terra); secondo una leggenda essa sgorg\u00f2 sul luogo dove i soldati della Banda della Mano Rossa caddero intorno a re Aemon di Manetheren durante le Guerre Trolloc, ma probabilmente esisteva gi\u00e0. La Fonte di Vino scorre verso est attraverso il Parco, ed \u00e8 valicata da tre ponti, due pedonali ed il terzo (il Ponte Carraio) per i carri; esce da Emond's Field alimentando il mulino del mugnaio del villaggio, Jon Thane, poi attraversa campi aperti punteggiati di salici ed infine si divide nei tanti rigagnoli che creano l'Acquitrino e fanno crescere il Waterwood, nel sud-est dei Fiumi Gemelli. I rigagnoli si gettano nel Taren e nel Fiume Bianco. Presso la sorgente della Fonte di Vino, gli abitanti di Emond's Field piantano durante la festa di Bel Tine l'Albero della Primavera.\nManetherendrelle.\nIl Manetherendrelle (che in Lingua Antica significa \"Acque della Montagna Patria\"), chiamato nei Fiumi Gemelli \"Fiume Bianco\", \u00e8 un fiume che deve il suo nome al regno che un tempo ne conteneva l'alto corso, il Manetheren (\"Montagna Patria\"), mentre il nome \"Fiume Bianco\" deriva dalla sua rapida corrente nella zona dei Fiumi Gemelli, che lo rendono un torrente di spuma.\nIl Manetherendrelle \u00e8 uno dei fiumi pi\u00f9 importanti di Randland: il suo bacino e quello del suo affluente principale (l'Arinelle) insieme coprono tutta la zona centrale del continente, dalle Montagne di Nebbia alle Montagne Nere e alle Colline di Kintara. Il Manetherendrelle nasce nelle Montagne di Nebbia a sud-ovest del villaggio di Deven Ride, presso la Porta delle Vie del Manetheren, e forma il limite meridionale dei Fiumi Gemelli; scorre verso est fino alla zona dell'Acquitrino e alla confluenza con il Taren e poi continua leggermente a sud-est. Dopo aver segnato per un certo tratto il confine tra Andor e Altara, il fiume riceve le acque dell'Arinelle e piega verso sud entrando nel regno di Altara; durante il suo corso incontra zone poco abitate, escluso il villaggio di Remen sulla strada per Lugard, e poco dopo riceve le acque dello Shorn e comincia a segnare il confine tra Lugard e Altara. Scorrendo ancora, entra nel regno di Illian, e riceve dalle Colline di Kintara le acque del Cary e dello Shal, che attraversano le Colline di Doirlon prima di giungere al fiume. Infine il Manetherendrelle si dirige verso sud, percorre la penisola ad est della Baia di Kabal e si getta nel Mare delle Tempeste con un ampio delta su cui sorge la citt\u00e0 di Illian. Il fiume \u00e8 navigabile dalla foce fino alla confluenza con l'Arinelle, ma \u00e8 impossibile risalirlo ancora: al livello dei Fiumi Gemelli \u00e8 impossibile anche attraversarlo, e ci\u00f2 \u00e8 una delle ragioni per cui essi sono cos\u00ec isolati. La citt\u00e0 di Manetheren sorgeva sul fiume, prima che venisse distrutta dalla sua regina, Eldrene ay Ellan ay Carlan.\nTaren.\nIl Taren, chiamato anticamente Tarendrelle, \u00e8 un fiume che nasce sulle Montagne di Nebbia, e presso la sorgente forma una cascata chiamata Velo di Eldrene, in onore di Eldrene ay Ellan ay Carlan, ultima regina del Manetheren; il fiume forma il limite settentrionale ed orientale della regione dei Fiumi Gemelli, nel regno di Andor. Dopo il Velo, il Taren scorre verso est attraversando le Colline Sabbiose e il Bosco Occidentale, ed arriva al villaggio di Taren Ferry, l'unico centro abitato sul suo corso; a Taren Ferry il fiume \u00e8 gi\u00e0 decisamente ampio, e nel villaggio si trova l'unico modo per attraversarlo (ed anche l'unico modo per entrare ed uscire dai Fiumi Gemelli), un traghetto che d\u00e0 il nome al paesino. Il Taren continua a scorrere ad est attraversando campi aperti, segnando il confine tra la regione dei Fiumi Gemelli a sud ed il resto di Andor a nord, poi piega a sud-est, e poi a sud; sulla riva occidentale bagna il Waterwood e riceve le acque della Fonte di Vino attraverso l'Acquitrino, e infine si getta a sud nell'alto corso del Manetherendrelle.\nDurante le Guerre Trolloc e il Patto delle Dieci Nazioni, il Taren (chiamato allora Tarendrelle) era parte del regno di Manetheren. Sulle sue rive re Aemon oppose una strenua resistenza per dieci giorni all'invasione dei Trolloc in attesa dei rinforzi delle altre nazioni; egli fu per\u00f2 tradito dall'Amyrlin Seat di allora, Tetsuan, che convinse gli altri Stati a non mandare aiuto al Manetheren. Re Aemon allora attravers\u00f2 il Tarendrelle e bruci\u00f2 tutti i ponti sul fiume, e si ritir\u00f2 fino al luogo dove si difese fino alla distruzione totale del suo esercito, nel luogo dove sarebbe sorta Emond's Field.\nNel periodo narrato nel ciclo de \"La Ruota del Tempo\", il Taren viene attraversato (ne \"L'occhio del mondo\") dal gruppetto di fuggitivi di Emond's Field inseguiti dal Myrddraal e dal Draghkar: Rand al'Thor, Perrin Aybara, Matrim Cauthon, Egwene al'Vere, l'Aes Sedai Moiraine Damodred, il suo Custode Lan Mandragoran e il menestrello Thom Merrilin; il gruppo usa il traghetto, guidato da mastro Torralta e dai suoi sei uomini. Dopo la traversata, l'Aes Sedai utilizza il suo potere ed affonda il traghetto. Ne \"L'ascesa dell'Ombra\", l'esercito di Figli della Luce entra nei Fiumi Gemelli attraversando il Taren ed occupando Taren Ferry. L'armata di Trolloc invece usa le Vie per entrarvi, e cos\u00ec fanno anche Perrin, Loial, Faile e i tre Aiel (Gaul, Bain e Chiad); neanche Rand ne \"Il signore del caos\" usa il Taren per entrare nella sua terra natale, ma Viaggia insieme agli Aiel e agli Ogier per arrivare ad Emond's Field.\nRegni.\nAltara.\nL'Altara \u00e8 uno dei principali regni del continente della Randland e si trova a sud, affacciato al Mare delle Tempeste. L'Altara viene descritta come simile ai paesi mediterranei. Lo stendardo di Altara consiste in due leopardi d'oro passanti, su un campo scaccato rosso e blu. Altara confina a nord con l'Andor, ad est con il Murandy ed Illian, ad ovest con il Ghealdan (lungo il Muro di Garen ed oltre) e l'Amadicia, mentre a sud si protende con una tozza penisola nel Mare delle Tempeste. La capitale \u00e8 la grande citt\u00e0 di Ebou Dar, che si trova alla foce del fiume Eldar, e si affaccia ad una grande baia portuale. Ebou Dar \u00e8 caratteristica per i suoi numerosi canali (che ricordano vagamente Venezia), per i suoi edifici bianchi, sormontati da cupole e pinnacoli colorati e per i numerosi anfiteatri usati per la corsa dei cavalli. Sull'altra riva dell'Eldar si trova il quartiere malfamato del Rahad, sorto dove un tempo si trovava l'antica citt\u00e0 di Barashta.\nI costumi altarani sono molto particolari. Le vesti delle donne ricordano quelli tipici andalusi, con gonne sollevate al ginocchio a mostrare numerose sottogonne. Il petto \u00e8 parzialmente scoperto in un ovale ritagliato nel tessuto, mentre al collo viene portato un pugnale matrimoniale, sull'elsa del quale sono riportate varie gemme ad indicare il numero dei figli e la loro sorte (i colori delle pietre sull'elsa indicano se i figli sono ancora vivi e se si sono sposati). In Altara sono molto frequenti i duelli d'onore e una persona non viene rispettata se non mostra di avere in faccia o sul corpo almeno una cicatrice ottenuta combattendo in uno di questi duelli.\n\u00c8 il maggiore regno tra quelli posti nel sud del continente, ma pur essendo molto esteso, risultava essere anche molto fragile, infatti l'autorit\u00e0 della regina, Tylin della casa Mitsobar, si estendeva solo a poche miglia attorno alla capitale, la grande citt\u00e0 di Ebou Dar. Il resto del regno era invece dominato da signori locali praticamente indipendenti. La debolezza del regno negli ultimi secoli aveva attirato le mire espansionistiche dei Manti Bianchi, che dalla vicina Amadicia avevano pi\u00f9 volte tentato di conquistare porzioni di Altara. A cominciare dalla fine del Libro VII, l'Altara \u00e8 stata in buona parte conquistata dai Seanchan, la cui espansione \u00e8 stata per\u00f2 fermata dal Drago Rinato con i suoi Asha'man. La regina Tylin nel frattempo aveva accettato di divenire vassalla dei Seanchan ed \u00e8 stata l'amante di uno dei protagonisti, Matrim Cauthon, ma dopo la fuga di quest'ultimo, la regina \u00e8 stata assassinata dal Gholam. Il figlio di Tylin, il principe Beslan, \u00e8 stato anche lui molto amico di Mat. Dopo una iniziale ribellione, Beslan (diventato re in seguito alla morte della madre) ha accettato anche lui di diventare vassallo dei Seanchan, perci\u00f2, secondo gli accordi stabiliti, la nuova imperatrice Fortuona ha promesso che Ebou Dar sar\u00e0 la capitale dei domini Seanchan da questo lato dell'oceano Arith. L'importanza dell'Altara nelle vicende della Ruota del Tempo \u00e8 evidenziata dal fatto che a partire dal Libro VI e fino al Libro XI tutti i maggiori protagonisti si sono ritrovati, in una maniera o nell'altra, a calcare il suolo di questo regno:\nAmadicia.\nL'Amadicia \u00e8 una nazione che si trova nel sud del continente della Randland. Si trova nel sud del continente. A ovest confina con Tarabon, a nord con il Ghealdan, ad ovest con l'Altara (con il grande fiume Eldar a segnare il confine con questi due paesi) mentre a sud, lungo il fiume Sharia, confina con la desertica Costa delle Ombre, senza per\u00f2 raggiungere uno sbocco sul Mare delle Tempeste. La capitale, Amador, si trova alle estreme pendici meridionali delle Montagne della Nebbia, lungo la principale via di comunicazione tra l'occidente e l'oriente del continente. Altre localit\u00e0 sono Abila, Jeramel, Sienda e Mardecin. I palazzi nobiliari dell'Amadicia hanno la caratteristica di essere di legno, costruiti su altissime piattaforme di pietra.\nL'Amadicia era formalmente un regno in cui, fino ai tempi recenti, il sovrano governava solo nominalmente, infatti questo paese era dominato totalmente dalla potente societ\u00e0 guerriera dei Figli della Luce (conosciuti anche come Manti Bianchi), la cui sede principale si trovava nella Fortezza della Luce, posta proprio nella capitale del regno, Amador. I Manti Bianchi sono un ordine internazionale di tipo militare-religioso, piuttosto fanatico nel proclamarsi al servizio della Luce; essi hanno imposto alla popolazione amadiciana regole di vita e di abbigliamento piuttosto puritane, di conseguenza la popolazione si veste e si comporta in maniera particolarmente morigerata.\nPoich\u00e9 i Figli consideravano l'Unico Potere qualcosa di malefico, avevano posto fuorilegge sia il suo uso, che la sola presenza delle Aes Sedai nel paese. I Figli inoltre avevano tenuto una politica espansionistica verso il vicino e debole regno di Altara, che ha comportato lo scoppio di diverse guerre, anche con altri paesi, come il regno di Illian, intervenuto in difesa dell'Altara (quest'ultima venne perci\u00f2 chiamata la \"Guerra dei Manti Bianchi\").\nNel corso della saga l'Amadicia \u00e8 stata infine conquistata ed annessa all'Impero Seanchan, re Ailron \u00e8 morto in battaglia contro di loro a Geramel, una parte dei Figli si sono dichiarati vassalli sotto il comando dell'Alto Inquisitore Asunawa, mentre altri sono fuggiti sotto la guida di Galad Damodred.\nAndor.\nIl regno di Andor \u00e8 uno dei principali stati del continente di Randland e la patria della maggior parte dei protagonisti. Il regno di Andor si trova al centro del continente. Il suo confine occidentale \u00e8 costituito dalla catena delle Montagne di Nebbia, che lo separa dalle Piane di Almoth e dall'Arad Doman; presso il confine, nell'estremo ovest del regno, si trovano il distretto minerario presso la cittadina di Baerlon e l'isolata regione dei Fiumi Gemelli, delimitata a nord dal fiume Taren e a sud dall'alto corso del Manetherendrelle; il confine settentrionale in questa zona \u00e8 formato da un affluente dell'Arinelle, mentre quello meridionale \u00e8 il territorio della Foresta delle Ombre e le terre a sud del Manetherendrelle. Pi\u00f9 ad est, il territorio di Andor si fa disabitato e boscoso, ed \u00e8 attraversato dalla Strada per Caemlyn (che costituisce la spina dorsale del regno); il confine settentrionale in questo punto diventa il fiume Arinelle, ed \u00e8 in queste contrade che si possono osservare la citt\u00e0 fantasma di Shadar Logoth e la torre di Ghenjei. Pi\u00f9 ad est, al centro di Andor, l'Arinelle piega a sud dividendo il regno in due parti, e si tuffa nel Manetherendrelle che si dirige anch'esso a sud entrando nell'Altara; dove l'Arinelle e la Strada per Caemlyn si incontrano sorge la citt\u00e0 di Whitebridge, cos\u00ec chiamata per il suo misterioso Ponte Bianco costruito durante l'Epoca Leggendaria. Ad est di Whitebridge, il territorio diventa via via pi\u00f9 popolato e coltivato, ricco di villaggi e cittadine (Arien, Quattro Re, Market Sheran) e fattorie sparse (come quella di Else Grinwell); ancora pi\u00f9 ad est, il fiume Cary (attraversato da un ponte all'altezza di Carysford) separa la parte centrale e quella orientale del regno. Il confine nord-orientale di Andor \u00e8 costituito dal Braem Wood, una foresta che ospita pochi villaggi (New Braem, Sorgenti di Kore, Jornhill) ma che \u00e8 attraversata da una via importante, quella che collega il regno a Tar Valon, la citt\u00e0-Stato delle Aes Sedai; il confine sud-orientale \u00e8 costituito invece dalle propaggini settentrionali delle Colline di Kintara, attraversate dalla strada che porta a Far Madding. Poco oltre il fiume Cary sorge la capitale di Andor, Caemlyn, una delle citt\u00e0 pi\u00f9 grandi ed importanti del mondo, costruita dagli Ogier prima delle Guerre Trolloc; il confine orientale del regno \u00e8 segnato dal medio corso del fiume Erinin, circa 450\u00a0km ad est di Caemlyn, e dalla citt\u00e0 di Aringill (teoricamente una citt\u00e0 stato indipendente, \"de facto\" un protettorato di Andor). Andor confina ad ovest con le Piane di Almoth e l'Arad Doman; a nord con le terre disabitate dell'alto Arinelle, le Praterie di Caralain ed il Braem Wood; ad est con il regno di Cairhien ed i territori a nord dell'Haddon Mirk; a sud con le Colline di Kintara, il Murandy, l'Altara e la Foresta delle Ombre del Ghealdan. I Fiumi Gemelli costituiscono una piccola regione formalmente appartenente all'Andor\nIl regno di Andor \u00e8 uno dei maggiori e pi\u00f9 antichi stati del continente. Esso inizi\u00f2 a formarsi dal disfacimento dell'impero di Artur Hawkwing, durante la Guerra dei Cento Anni, quando l'Amyrlin Seat Deane Aryman ed Ishara Casalain (figlia della governatrice della provincia imperiale di Andor) convinsero il marito di Ishara stessa, Souran Maravaile (uno dei grandi generali dell'Impero) ad abbandonare l'assedio di Tar Valon. In seguito i due coniugi tornarono a Caemlyn, nella Provincia di Andor ed Ishara si proclam\u00f2 regina, rivendicando l'omonima ex-provincia dell'impero, anche se \"de facto\" governava solamente la capitale Caemlyn ed il territorio appena circostante. Poco alla volta, durante e dopo la Guerra dei Cento Anni, Ishara e le regine che le succedettero riuscirono ad estendere la loro sovranit\u00e0, annettendo prudentemente molti altri territori intorno alla citt\u00e0 (da qui il detto ripetuto nella saga: \"Chi governa Caemlyn, governa l'Andor\"), finch\u00e9 il regno non giunse ai confini attuali.\nAndor \u00e8 una nazione ricca e potente, che sin dalla sua nascita ha dovuto combattere la pressione dei vicini: tra questi un nemico costante \u00e8 stato il regno di Cairhien, che si estende a nord-est oltre la valle dell'Erinin. Sulle sponde andorane del fiume si trova Aringill, che formalmente \u00e8 una citt\u00e0-Stato indipendente, ma che in realt\u00e0 \u00e8 un protettorato di Andor, che vi mantiene una forte guarnigione. Verso sud, Andor ha spesso avuto problemi con il turbolento Murandy e la sua nobilt\u00e0 riottosa; ci\u00f2 comporta frequenti incursioni oltre confine ed il coinvolgimento nella politica di quel regno. Inoltre la stretta relazione tra Andor e la Torre Bianca delle Aes Sedai ha causato un atteggiamento ostile da parte dei Figli della Luce dell'Amadicia.\nMolte delle tradizioni del regno risalgono alla regina Ishara ed alle prime regine che le sono succedute; la pi\u00f9 importante \u00e8 quella che rende la successione al trono possibile solo in linea femminile, di madre in figlia: perci\u00f2 se una regnante non ha una figlia o una nipote pronte a succedere, il trono andr\u00e0 alla parente femmina pi\u00f9 prossima (il che pu\u00f2 generare guerre di successione, in caso vi siano aspiranti al trono con il medesimo grado di parentela). La figlia maggiore viene chiamata \"Figlia-erede\" e, come la madre porta come segno distintivo la \"Corona di rose di Andor\", cos\u00ec l'erede al trono porta una coroncina d'oro con una singola rosa. Un'altra tradizione vuole che l'erede al trono vada a studiare a Tar Valon, presso le Aes Sedai, almeno per un certo periodo di tempo ed anche se non \u00e8 in grado di incanalare: questo testimonia i forti legami tra il regno e la Torre Bianca (ulteriormente confermati dal fatto che solitamente le regine tengono un'Aes Sedai quale fidata consigliera). Il figlio maschio maggiore della regina in carica giura invece di servire fedelmente la propria sorella, erede al trono, con il titolo di \"Primo Principe della Spada\"; di solito viene preparato sin dalla pi\u00f9 tenera et\u00e0 a questo compito, poich\u00e9 in seguito gli verr\u00e0 riservata la carica di comandante in capo dell'esercito.\nArad Doman.\nL'Arad Doman \u00e8 un regno che costituisce uno dei principali paesi del continente della Randland. Lo stendardo dell'Arad Doman \u00e8 costituito da una mano che impugna una spada rivolta verso il basso, il tutto d'argento su un campo di sette barre orizzontali, quattro verdi e tre blu. Questo regno si trova a nord ovest del continente, affacciato verso occidente all'Oceano Arith; ad oriente confina con le Montagne della Nebbia, mentre a sud i suoi confini si perdono nella Piana di Almoth, contesa a Tarabon. Anche il confine a nord, verso la Saldea si perde verso una zona disabitata e non rivendicata. La capitale \u00e8 la grande citt\u00e0 portuale di Bandar Eban. Un'altra notevole citt\u00e0 sarebbe quella di Katar, un centro metallifero posto alle pendici delle Montagne Nebbiose anche se formalmente Katar \u00e8 una citt\u00e0-Stato indipendente, sebbene in realt\u00e0 sia un protettorato domanese, con una guarnigione a presidiarla.\nNell'Arad Doman la potenza maggiore viene detenuta dal Consiglio dei Mercanti, tutti donne ed in numero di dieci, che eleggono il Re tra i membri della nobilt\u00e0. Questo regno un tempo prospero e potente, \u00e8 caduto preda della guerra civile a causa delle fazioni sorte tra i nobili, per la presenza di numerosi Fautori del Drago e soprattutto a causa delle azioni della Reietta Graendal, che stanziatasi in una tenuta regale, ha rapito il Re e numerosi membri della corte ed ha poi contribuito a diffondere il caos, spedendo numerosi e falsi ordini con il sigillo reale. Il Grande Capitano domanese, Rodel Ituralde, grazie alle sue grandi capacit\u00e0 militari, \u00e8 stato capace di fermare temporaneamente l'avanzata Seanchan nel paese; inoltre il Drago Rinato \u00e8 stato capace di eradicare Graedal, ma i suoi tentativi di riportare la pace ed un minimo di ordine, oltre che di rifornire di viveri la capitale, si sono per ora risolti in un fallimento. L'Arad Doman \u00e8 famosissimo per le sue donne, abilissime mercanti e soprattutto abilissime seduttrici che portano vesti molto rivelatrici. Gli uomini nobili o comunque quelli d'alto rango portano sul viso dei falsi nei di bellezza, dalle forme particolari.\nArafel.\nL'Arafel \u00e8 una nazione del continente della Randland, che si trova nel nord. Lo stendardo dell'Arafel \u00e8 costituito da tre rose rosse in campo bianco inquartate con tre rose bianche in campo rosso. L'Arafel si trova nell'estremo nord del continente ed \u00e8 una delle Marche (o Terre) di Confine, infatti a nord vi \u00e8 la costante minaccia rappresentata dalla Grande Macchia, che avanza minacciosa oltre il lungo confine rappresentato dalle Montagne di Dhoom. Ad est l'Arafel confina con lo Shienar lungo le rive del fiume Medo; a sud il fiume Erinin segna un lungo tratto del confine con le terre disabitate che vanno verso Tar Valon e che un tempo facevano parte dello scomparso regno dell'Hardan; ad ovest infine il regno confina con il Kandor. Il clima del paese \u00e8 molto rigido. Tutte le citt\u00e0 dell'Arafel sono costruite come delle munite fortezze, vista la vicina e costante minaccia proveniente dalla Macchia. La capitale \u00e8 Shol Arbela, posta al centro del paese.\nLa storia dell'Arafel \u00e8 stata caratterizzata dalla minaccia costante rappresentata dalle frequenti incursioni della Progenie dell'Ombra, proveniente dalla Macchia, questo ha provocato nel paese il formarsi di una societ\u00e0 molto marziale, perci\u00f2 tutti gli abitanti sono sempre pronti ad impugnare le armi in caso di pericolo.\nSia i maschi che le femmine dell'Arafel hanno il costume di portare i capelli raccolti in due lunghe trecce, solitamente ornate con sonori campanellini d'argento o d'ottone, i quali spesso vengono aggiunti anche sui capi di abbigliamento e sulle bardature dei cavalli. Gli armati inoltre portano due lunghe spade incrociate sulle spalle.\nNel Libro XIII viene annunciato che l'Arafel, assieme alle altre Marche di Confine, \u00e8 stato invaso dalle orde della Progenie dell'Ombra.\nCairhien.\nIl regno di Cairhien \u00e8 uno dei principali Stati del continente della Randland, esso si trova ad est, alle pendici della Dorsale del Mondo. Lo Stendardo di Cairhien consiste in un mezzo sole dorato con i raggi, che si innalza dall'orizzonte, il tutto in campo blu. Il regno di Cairhien si colloca nella zona orientale del continente della Randland, proprio alle pendici centrali della Dorsale del Mondo, che costituisce il suo confine est verso la Desolazione Aiel. Ad occidente Cairhien arriva a comprendere vaste porzioni orientali della valle del grande fiume Erinin, il quale in vari tratti segna anche il confine con l'Andor. A nord ed a sud i confini sono meno definiti: infatti se a nord il gruppo montuoso del Pugnale di Kinslayer segna almeno un tratto di confine naturale, il resto di esso si perde nelle praterie di Hardan; anche al sud i confini si perdono tra le praterie che si estendono verso la foresta di Haddon Mirk. Il grande fiume Alguenya, in gran parte navigabile, con una grande ansa, scorre trasversalmente per tutto il regno, da nord-est a sud-ovest, dove confluisce nell'Erinin, nei pressi di Aringill. La capitale del regno \u00e8 l'omonima grande citt\u00e0 di Cairhien (il cui nome originario era \"Al'cair'rahienallen\", che significa \u201ccollina dell'alba dorata\u201d); essa sorge sulla riva destra del fiume Alguenya, navigabile fino ai moli cittadini che costituiscono un porto molto trafficato. Cairhien \u00e8 famosa per le sue altissime torri in parte andate distrutte nel corso della Prima Guerra Aiel; essa ha una pianta ortogonale e geometrica e persino la collina su cui sorge \u00e8 stata regolata con precisi terrazzamenti. Al centro della citt\u00e0 sorge il maestoso Palazzo del Sole, la sede dei sovrani. Dopo la Guerra Aiel tutto attorno alle mura della citt\u00e0 era sorto un vasto sobborgo, detto Passaggio Anteriore, popolato soprattutto da profughi e costruito soprattutto in legno, il quale \u00e8 per\u00f2 rimasto distrutto durante la Guerra Shaido.\nI Cairhienesi, solitamente descritti come pallidi e di bassa statura, sono celebri per il loro amore nei confronti della geometria, che si riflette nella disposizione simmetrica ed ortogonale della capitale e nei loro abiti squadrati. Gli abitanti del paese sono inoltre considerati molto riservati, ma questa riservatezza pu\u00f2 sfociare in sorprendenti e scandalosi momenti di scarsa inibizione, durante certe festivit\u00e0 come la Festa delle Luci, quando nobili e popolani si lasciano andare all'ubriachezza, alla nudit\u00e0 ed a spontanei atti sessuali compiuti nelle strade accalcate. I nobili Cairhienesi non amano i colori sgargianti, per\u00f2 sui loro abiti scuri portano strette strisce colorate orizzontali, nei colori della propria casata, e maggiore \u00e8 il numero di queste strisce, pi\u00f9 \u00e8 alto il grado di nobilt\u00e0; le nobildonne hanno l'abitudine di portare i propri capelli raccolti in alto, sopra il capo, con complicate capigliature coniche o piramidali, al contrario i nobiluomini impegnati nella carriera militare si radono la fronte e se la incipriano. Le nobildonne inoltre portano sulla fronte una gemma appesa ad una catenella: questo gioiello tipico \u00e8 detto \"Kesiera\". I militari portano attaccata alla schiena una bandierina di forma triangolare detta \"Con\", con i colori della propria formazione.\nLa politica di Cairhien \u00e8 dominata dal cosiddetto \"Gioco delle Casate\" cio\u00e8 il \"Daes Dae'mar\" nella lingua antica. Tutti i Cairhienesi, dai nobili ai popolani, partecipano a questo intricatissimo sistema di intrighi, spionaggio, relazioni dove ognuno viene ritenuto portatore di fini nascosti, ogni parola ha un significato celato ed ogni azione, anche la pi\u00f9 banale ed apparentemente innocua od insignificante, viene vista come un mezzo per ottenere maggior potere ed influenza a discapito di un avversario. Questo sistema ha spesso prodotto devastanti effetti deleteri sulla coesione del paese, che perci\u00f2 \u00e8 stato molte volte travolto da conflitti interni ed \u00e8 stato facile preda di interventi esteri.\nIl regno di Cairhien divenne ricco grazie al privilegio di poter commerciare con gli Aiel, attraverso il passo Jengai e quindi importare da oriente preziosi prodotti come la seta e l'avorio. Questo privilegio di commercio venne concesso dagli Aiel stessi, quando essi scoprirono che gli antenati dei Cairhienesi permisero ai loro antenati di abbeverarsi presso i propri pozzi. A suggello di questo patto d'acqua, gli Aiel donarono a Cairhien un arbusto tratto dal mitico albero \"Avendesora\", da cui si svilupp\u00f2 un albero chiamato \"Avendoraldera\"; Re Laman Damodred per\u00f2 rovin\u00f2 il paese, scatenando la furia degli Aiel: egli infatti fece abbattere l'albero per motivi futili (la costruzione di un trono unico al mondo) e gli Aiel, in risposta al suo gesto, entrarono nelle Terre Bagnate ed imperversarono, la citt\u00e0 di Cairhien fu conquistata e le sue Alte Torri incendiate, finch\u00e9 Laman stesso non venne ucciso durante la \"Battaglia delle Mura Lucenti\". Il paese, in seguito, non si \u00e8 pi\u00f9 ripreso completamente ed \u00e8 a lungo rimasto sconvolto dalla guerra civile alimentata dalla lotta al trono tra le tre grandi casate dei Damodred, dei Riatin e dei Saigan. Perci\u00f2 molti profughi hanno lasciato le loro terre e si sono rifugiati nei sobborghi della capitale, che ora necessita di continui approvvigionamenti, per alimentare questa popolazione crescente. Inoltre da oriente sono giunti recentemente anche gli Shaido Aiel, seminando la distruzione e ponendo di nuovo sotto assedio la capitale, prima di venire cacciati dal Drago Rinato e dai suoi seguaci. Un'altra grande casata \u00e8 quella dei Taborwin ed un suo notevole esponente \u00e8 Lord Dobraine Taborwin, che per un certo periodo \u00e8 anche stato il Sovrintendete del Drago Rinato nel regno. L'Aes Sedai Moiraine appartiene alla casa reale dei Damodred, ma ha rifiutato di concorrere al trono. Durante il periodo del rapimento del Drago Rinato, Colavaere Saigan \u00e8 riuscita ad assicurarsi il trono per alcuni giorni, ma \u00e8 stata presto deposta. Durante l'assenza del Drago, oltre a Lord Dobraine, che in seguito \u00e8 stato inviato in Arad Doman, ad occuparsi del governo di Cairhien si sono impegnate anche due Aes Sedai: Samitsu Tamagowa e Sashalle Anderly; la prima (una Gialla) ha assunto l'incarico su ordine di Cadsuane, la seconda (una Rossa) di propria iniziativa e con l'appoggio delle Sapienti Aiel. Dopo la caduta di Colavaere, la principale candidata al trono era diventata Elayne Trakand (attraverso il padre, Taringail Damodred; Elayne per parte di madre era anche l'erede al trono di Andor) ed era appoggiata nelle sue pretese dal Drago stesso; nel Libro XIII Elayne riesce effettivamente a farsi riconoscere regina, assicurandosi abilmente anche l'appoggio di alcune delle maggiori casate.\nGhealdan.\nIl Ghealdan \u00e8 un piccolo regno del continente della Randland, che si trova nelle terre occidentali. Lo stendardo del Ghealdan \u00e8 costituito da tre stelle d'argento a cinque punte in campo rosso. Questo piccolo regno si trova nel sud del continente della Randland. All'estremo nord confina con la regione dei Fiumi Gemelli nell'Andor, attraverso la Foresta delle Ombre ed il fiume Manetherendrelle. A nord e ad est il confine con l'Altara \u00e8 segnato dal Muro di Garen. A Sud confina con l'Amadicia, lungo le rive del fiume Eldar e dei suoi affluenti. Ad ovest le Montagne della Nebbia segnano il confine con Tarabon e la Piana di Almoth. La capitale \u00e8 la citt\u00e0 di Jehannah dove si trova il palazzo reale di Jheda.\nll Ghealdan, pur piccolo, era un tempo abbastanza solido, ma due eventi hanno contribuito a minarne le fondamenta: anzitutto l'ascesa di un Falso Drago locale, Logain Ablar che ha provocato una guerra devastante, terminata solo dopo l'intervento delle Aes Sedai. Subito dopo, senza che il paese avesse avuto il tempo di ristabilirsi, sono iniziate le scorrerie dei Fautori del Drago, fanatici guidati dal profeta Masema, che hanno completamente rivoltato ed indebolito il paese.\nL'ordine sociale \u00e8 infatti stato disarticolato con masse di popolazione che si sono aggiunte ai seguaci di Masema, mentre nel frattempo il re Joahnin moriva in circostanze misteriose. La successiva regina Ellizelle moriva poco dopo, per un sospetto suicidio, in seguito alla sua incapacit\u00e0 di disperdere i Fautori del Drago. Anche la successiva regina Teresia rimase al governo per poco tempo, dopo essere stata costretta ad abdicare, per essere stata costretta da Masema a sposare un non-nobile. L'attuale regina \u00e8 Alliandre, che con una certa abilit\u00e0 ha saputo placare Masema e poi per proteggere il suo paese si \u00e8 dichiarata vassalla di Perrin Aybara e tramite lui del Drago Rinato.\nIllian.\nIl regno di Illian \u00e8 uno dei principali Stati del continente della Randland; si trova a sud affacciato al Mare delle Tempeste. Il paese viene descritto con molte somiglianze con la Grecia, mentre l'autore in una intervista aveva affermato che gli abitanti di Illian parlano un inglese con un accento olandese. Il regno di Illian confina ad ovest con l'Altara e a nord con il Murandy, mentre ad est i confini sulle Piane di Maredo, contese a Tear, restano incerti. A sud il paese si protende con una tozza penisola nel Mare delle Tempeste. La capitale, la grande e potente citt\u00e0 stato di Illian si trova all'estremit\u00e0 meridionale di questa penisola, alla foce del lungo fiume Manetherendrelle, che nei pressi della citt\u00e0 si apre in una grande baia portuale, la pi\u00f9 grande al mondo. Illian non ha mura ma \u00e8 difesa dalla sua potente flotta e da una grande serie di canali, che si intersecano anche all'interno della citt\u00e0 stessa. Gli uomini di Illian hanno la caratteristica di farsi crescere la barba, ma di tenere tagliati i baffi sopra il labbro superiore. Le nobildonne Illianesi indossano vestiti drappeggiati e dal taglio basso sul corpetto, raccolgono i capelli con nastri d'oro e portano sandali dorati.\nIllian ha tre organi governativi: il Re (che indossa la cosiddetta Corona di Alloro), il Consiglio dei Nove (composto dai nove nobili pi\u00f9 influenti) e l'Assemblea; in teoria questi tre organi si dividono i poteri, in realt\u00e0 essi si ostacolano e paralizzano molto spesso a vicenda, lasciando di conseguenza molte libert\u00e0 al resto della popolazione, una cosa rara rispetto a quanto avviene altrove. Il gruppo militare dei Compagni di Illian, che costituiscono la guardia scelta del re e l'\u00e9lite militare del regno. Di questo corpo d'\u00e9lite possono entrare a far parte gli stranieri, i quali possono raggiungere anche i pi\u00f9 alti gradi. Dei Compagni fece parte Tam al'Thor che divenne Secondo Capitano e ottenne una spada con il marchio dell'airone avendo vinto correttamente un duello all'ultimo sangue. Illian ha una lunga storia di rivalit\u00e0 con la vicina Tear, sia per questioni commerciali, che per il possesso delle Piane di Maredo. Durante la Guerra dei Manti Bianchi Illian si schier\u00f2 a favore dell'Altara e Re Mattin Stepaneos venne fatto prigioniero, ma nonostante una brillante operazione dei celebri Compagni per liberarlo, fu costretto a pagare un riscatto ai Figli della Luce. Recentemente il Reietto Sammael ha assunto il potere ad Illian, sedendo nel Concilio dei Nove sotto la falsa identit\u00e0 di Lord Brend. Dopo che il Drago Rinato ha conquistato la citt\u00e0 e Sammael \u00e8 stato eliminato, il Concilio dei Nove gli ha offerto la corona (da allora chiamata Corona di Spade, anzich\u00e9 d'Alloro) perch\u00e9 il legittimo sovrano Mattin Stepaneos den Balgar risultava scomparso; in seguito, nel Libro IX si scoprir\u00e0 che il re \u00e8 stato rapito da emissari di Elaida. Dopo essere diventato Re, il Drago ha nominato come proprio Sovrintendente Lord Gregorin. In seguito il Lord Drago ha respinto l'avanzata dei Seanchan dall'Altara verso Illian ed ha lasciato nel paese numerose truppe ed Asha'man, per prevenire ulteriori invasioni. Nel Libro XIII l'Amyrlin Egwene propone a Mattin Stepaneos di ritornare ad Illian e nel frattempo mantiene una fitta corrispondenza con Lord Gregorin, per indurlo ad appoggiarla, recandosi alla Piana di Merrilor.\nKandor.\nIl Kandor \u00e8 un regno del continente della Randland, che si trova nel nord, tra le Terre di Confine. Lo stendardo di Kandor \u00e8 costituito da un cavallo rosso rampante in campo verde. Questo regno confina ad ovest con la Saldea nella zona chiamate la Piana delle Lance, ad est invece confina con l'Arafel; al nord confina con la Grande Macchia che avanza incombente dalle Montagne di Dhoom. A sud invece confina che le vaste praterie spopolate che portano verso Tar Valon. Il clima \u00e8 molto rigido, come in tutte le Marche (o Terre) di Confine. Tutte le citt\u00e0 di Kandor sono costruite come delle munite fortezze, vista la vicina e costante minaccia proveniente dalla Macchia. Anche la capitale Chachin \u00e8 una imponente fortezza, essa si trova verso i confini settentrionali ed \u00e8 stata costruita su diverse colline, con pi\u00f9 cerchi di mura concentriche attorno al palazzo reale, il palazzo Aesdaishar costruito sulle tre cime pi\u00f9 alte della citt\u00e0.\nCome per le altre terre al confine con la Macchia, la storia del Kandor \u00e8 stata segnata dalla continua minaccia rappresentata dalle frequenti incursioni della Progenie dell'Ombra, provenienti proprio dalla Grande Macchia; questo ha provocato nel paese il formarsi di una societ\u00e0 molto marziale, in cui tutti gli abitanti sono sempre pronti ad impugnare le armi in caso di pericolo. Gli uomini Kandori portano orecchini gemmati e barbe con una tipica doppia punta, inoltre i Kandori sono famosi mercanti (gli appartenenti alla Gilda dei Mercanti di Kandor si distinguono per una serie di catene d'argento che portano sul petto).\nNel Libro XIII viene annunciato che Kandor, assieme alle altre Marche di Confine, \u00e8 stato invaso dalle orde della Progenie dell'Ombra.\nLe Terre di Confine (o Marche di Confine).\nSono paesi dal clima rigido, posti a settentrione, lungo i confini della Grande Macchia e le montagne di Dhoom. Erano cinque regni, ma ormai uno di essi \u00e8 stato inglobato nella Grande Macchia. Sono tutte nazioni molto marziali data la minaccia continua rappresentata dalla Grande Macchia. Sono i regni di Saldea, Kandor, Arafel, Shienar e lo scomparso Malkier.\nMalkier.\nIl Malkier \u00e8 un regno del continente della Randland, che si trova nel nord, tra le cosiddette Marche di Confine. Lo stendardo del Malkier \u00e8 costituito da una gru dorata che spicca il volo. Il Malkier era una nazione montana collocata nell'angolo di nord-est del continente della Randland. Dallo Shienar, posto poco pi\u00f9 a sud, si accedeva al Malkier attraverso il Passo Tarwin. La capitale era detta le Sette Torri e sorgeva in una zona caratterizzata dalla presenza di numerosi bacini d'acqua dolce e perci\u00f2 chiamata i Mille Laghi. Attualmente il Malkier risulta totalmente invaso e ricoperto dalla vegetazione malsana della Grande Macchia.\nDopo aver resistito per millenni contro la presenza vicina ed incombente di Shayol Ghul, il Malkier cominci\u00f2 a venire inghiottito dalla Grande Macchia verso l'anno 953 della Nuova Era, lo stesso anno in cui nacque al'Lan Mandragoran figlio dell'ultimo re, al'Akir Mandragoran e della regina el'Leanna. In quegli stessi anni le Sette Torri, che erano la fortezza chiave del regno e probabilmente la sede dei re, caddero in seguito al tradimento perpetrato da parte di alcuni esponenti collaterali della stessa famiglia reale. Gli uomini del Malkier portavano per costume capelli lunghi, tenuti raccolti indossando attorno al capo una fascetta di cuoio intrecciato, chiamato \"hadori\". Le donne portavano capelli molto lunghi e fluenti sulle spalle, inoltre come segno distintivo, si dipingevano una piccola macchia in mezzo alla fronte, detta \"ki'sain\", di colore blu le fanciulle, rosso le donne sposate e bianco le vedove. Queste usanze sono state mantenute da alcuni Malkieri che si sono rifugiati nelle altre Terre di confine.\nManetheren.\nIl Manetheren (che nella Lingua Antica significa \"Montagna Patria\") \u00e8 un regno estinto. Il Manetheren fu uno Stato potente, ma non troppo grande. Il centro del regno era costituito dall'attuale regione dei Fiumi Gemelli, nel regno di Andor, mentre pi\u00f9 a sud si estendeva nella Foresta delle Ombre a sud del Manetherendrelle (chiamato oggi dagli abitanti del luogo Fiume Bianco), nella zona oggi occupata dal Ghealdan e nella parte settentrionale dell'Altara: il confine meridionale era costituito dagli antichi regni di Aelgar ed Eharon. Ad ovest era delimitato dalle Montagne di Nebbia e dal regno di Safer, mentre a nord comprendeva anche la zona di Baerlon e Whitebridge fino alla sponda dell'Arinelle (eccetto la citt\u00e0 di Aridhol); ad est i suoi confini arrivavano all'Arinelle e al Manetherendrelle, oltre i quali si trovava il Coremanda. La sua capitale, chiamata anch'essa Manetheren, sorgeva ai piedi delle montagne ed era una citt\u00e0 molto bella, infatti fu edificata dai costruttori Ogier, perci\u00f2 aveva una Porta delle Vie, eretta durante la costruzione della citt\u00e0, ed un Boschetto Ogier (il pi\u00f9 bello del mondo ai suoi tempi eccetto quello di Tar Valon). Oltre alla capitale, sono noti solo tre nomi di citt\u00e0 del Manetheren: Corartheren (di cui nulla di pi\u00f9 si sa), Jara'copan (situata da qualche parte a sud della capitale ai piedi delle Montagne di Nebbia) e Shanaine (che sorgeva dove oggi si trova Jehannah).\nIl regno di Manetheren si form\u00f2 dopo la Frattura del Mondo; fu uno di quelli che strinse il Patto delle Dieci Nazioni, ed a quel tempo era governato da Sorella ay Marena. Poco si sa della sua storia prima delle Guerre Trolloc, ma dovevano esserci dei contrasti tra il Manetheren e un'altra delle Dieci Nazioni, il Safer: sappiamo infatti (la vicenda viene cantata da Jasin Natael agli Aiel ad Imre Stand in una canzone chiamata \"Il passo di Midean\") di una battaglia al passo di Midean in cui re Aedomon del Safer aveva attaccato re Buiryn del Manetheren, e dopo tre giorni di combattimento Buiryn e tutti i suoi soldati furono uccisi. Durante le Guerre Trolloc, il Manetheren fu uno dei pi\u00f9 forti oppositori del Tenebroso e perci\u00f2 venne chiamato \"la spada che non pu\u00f2 essere smussata\" e \"una spina nel piede del Tenebroso\". Quando Aridhol, per i consigli che Mordeth forniva al re Balwen Mayel, cominci\u00f2 ad appassire e a diventare Shadar Logoth, re Thorin al Toren al Ban del Manetheren mand\u00f2 suo figlio Caar a riconvertirla alla Luce; ma Caar fu imprigionato e, quando riusc\u00ec a scappare, fu costretto a recarsi nelle Marche di Confine dove mor\u00ec. Il trono pass\u00f2 da Thorin al figlio di Caar, Aemon al Caar al Thorin, l'ultimo dei re di Manetheren. Un'armata di Trolloc attacc\u00f2 il Manetheren sotto il suo regno mentre il re e il suo esercito erano altrove; essi ritornarono rapidamente in patria, e combatterono contro forze soverchianti per dieci giorni, ma furono traditi dall'Amyrlin Seat di allora, Tetsuan, che era invidiosa dei poteri della regina, l'Aes Sedai Eldrene ay Ellan ay Carlan, e aveva convinto le altre nazioni a ritardare gli aiuti al suo regno. Re Aemon combatt\u00e9 aspramente (nei pressi dell'attuale villaggio di Emond's Field, che da lui prese nome), ma alla fine fu ucciso ed il suo esercito completamente annientato; la regina Eldrene scaten\u00f2 il suo Potere nel tentativo di uccidere i generali nemici, ma incanal\u00f2 troppo e distrusse se stessa e la capitale. Dopo questo colpo, il Manetheren cess\u00f2 di esistere; i profughi, tornati in seguito in patria, rifondarono piccole comunit\u00e0 che sarebbero diventate i villaggi dei Fiumi Gemelli.\nDurante i secoli ci furono diversi tentativi di rifondare il Manetheren, ma fallirono tutti. Nel periodo narrato nei libri de \"La Ruota del Tempo\", Perrin Aybara, dopo essere divenuto lord Perrin dei Fiumi Gemelli, govern\u00f2 la regione sotto il vessillo dell'Aquila Rossa (il simbolo del Manetheren); nello stesso tempo, dopo la battaglia tra gli Aiel e Cairhien, il suo amico Matrim Cauthon rifond\u00f2 la Banda della Mano Rossa (\"Shen an Calhar\" nella Lingua Antica), un corpo speciale dell'antico esercito del Manetheren.\nMurandy.\nIl Murandy \u00e8 un piccolo regno del continente della Randland, che si trova nel bel mezzo delle terre occidentali. Lo stendardo del Murandy \u00e8 costituito da un toro rosso al passo, con sullo sfondo cinque bande verticali, tre blu e due d'argento. Questo piccolo regno si trova a sud dell'Andor, con il quale ha avuto molto spesso dei problemi nella definizione dei confini; ad ovest confina con l'Altara dove il grande fiume Manetherendrelle segna un lungo tratto; pi\u00f9 a sud il Murandy confina con Illian, mentre il confine verso est e le Colline di Kintara, \u00e8 segnato da un affluente del Manetherendrelle, il fiume Cary. Il territorio \u00e8 perlopi\u00f9 pianeggiante o collinare ed il fiume Shorn attraversa il paese da nord-est a sud-ovest, passando dalla capitale, prima di gettarsi a sua volta nel Manetherendrelle. La capitale del regno \u00e8 Lugard, che \u00e8 una citt\u00e0 quasi in rovina, ma che rimane comunque abbastanza importante e relativamente prospera, perch\u00e9 posta al centro di importanti vie commerciali e di comunicazione tra il nord ed il sud del continente. Lugard un tempo era circondata da mura che per\u00f2 ormai sono in gran parte crollate.\nGli uomini provenienti dal Murandy sono piuttosto riconoscibili perch\u00e9 solitamente portano due grandi baffi incerati a punta. Il Murandy \u00e8 una monarchia ereditaria e l'attuale sovrano \u00e8 Roedran Almaric do Arreloa a'Nalo; al di l\u00e0 della capitale, egli ha pochissima autorit\u00e0 sul paese, dominato da una fiera nobilt\u00e0. Infatti i Murandyani, come nella vicina Altara, sentono poco il senso dell'unit\u00e0 della nazione ed i vari signori locali godono di una quasi indipendenza. L'unica ragione per la quale viene mantenuta la monarchia, vien dal fatto che il re \u00e8 l'unica autorit\u00e0 in grado di unire e far cooperare di tanto in tanto i vari lord locali, in caso di minacce da parte dei paesi confinanti, ben pi\u00f9 potenti. Il Murandy gioca un ruolo davvero minore nella politica del continente e la mancanza di un effettivo potere centrale, causa una effettiva incapacit\u00e0 del paese di saper difendere se stesso. Recentemente per\u00f2 Re Roedran \u00e8 stato capace di rafforzare un poco la sua posizione grazie alla presenza minacciosa sul suo territorio, degli eserciti delle Aes Sedai ribelli di Salidar e della Banda della Mano Rossa. In quest'ultimo caso ha addirittura assoldato segretamente la Banda, a quel tempo guidata da Talmanes, proprio per rafforzare il proprio potere.\nSaldea.\nLa Saldea \u00e8 un regno del continente della Randland, che si trova nel nord ovest, tra le Terre di Confine. Lo stendardo della Saldea \u00e8 costituito tre pesci d'argento disposti verticalmente in palo su campo blu. Questo regno \u00e8 la pi\u00f9 estesa e la pi\u00f9 occidentale delle Marche di Confine. Ad est confina con il Kandor nella zona chiamate la Piana delle Lance; al nord confina con la Grande Macchia che avanza incombente dalle Montagne di Dhoom. A sud ovest confina che le vaste zone spopolate che portano verso l'Arad Doman, a sud est con zone boscose e confinanti con le Praterie di Caralain, che risultano altrettanto disabitate. Infine ad ovest la Saldea si affaccia sull'Oceano Arith, ma con una costa, chiamata la Fine del Mondo, formata da pareti rocciose ed alte scogliere a picco sul mare e perci\u00f2 risulta priva di porti. Il clima \u00e8 molto rigido, come in tutte le Marche (o Terre) di Confine. La capitale del regno \u00e8 la citt\u00e0 di Maradon, porto fluviale sull'Arinelle ed unico ponte sul fiume a nord di Whitebridge nell'Andor.\nCome per le altre Terre al Confine con la Macchia, la storia della Saldea \u00e8 stata contrassegnata dalla continua minaccia rappresentata dalle frequenti incursioni della Progenie dell'Ombra, provenienti da nord. Questo ha provocato nel paese il formarsi di una societ\u00e0 molto marziale, in cui tutti gli abitanti sono sempre pronti ad impugnare le armi in caso di pericolo. I Saldeani non sono molto alti, hanno occhi a mandorla scuri, capelli neri, gli zigomi pronunciati ed il naso adunco, rassomigliando in queste caratteristiche ai popoli andini. Sono anche famosi come agilissimi cavallerizzi, tanto abili quanto agguerriti. Gli uomini solitamente portano folti baffi ed usano spade serpentine. Un prodotto tipico del paese \u00e8 il cosiddetto pepe o peperone dei ghiacci, molto piccante. Inoltre sono celebri le gemme estratte nelle miniere della regione.\nShara.\nLa terra di Shara \u00e8 una misteriosa nazione che si colloca a sud-est rispetto al continente principale della Randland. Oltre che come Shara, questa terra \u00e8 conosciuta presso i vari popoli anche con altri nomi: Shamara, Co'dansin, Tomaka, Kigali e Shibouya. Verso nord ovest Shara confina con la Desolazione Aiel, lungo tutta una serie di pareti rocciose altissime, verso sud ovest invece il confine \u00e8 tracciata da una lunghissima e profondissima fenditura nel terreno, la Grande Faglia; verso l'estremo nord confina con la Grande Macchia, lungo il prolungamento orientale delle Montagne di Dhoom, mentre in tutte le altre direzioni \u00e8 circondata dagli oceani, con la sua punta meridionale che si spinge appena oltre l'equatore. Nel suo complesso Shara \u00e8 grande quasi il doppio rispetto al continente occidentale, ma solamente una minima parte risulta popolata, infatti la maggior parte del territorio \u00e8 occupata da foreste e da altre zone inospitali o disabitate.\nGli Sharani sono un popolo particolarmente isolato rispetto agli altri, un popolo che difende ferocemente i propri segreti. Gli stranieri possono entrare in contatto con Shara solo attraverso undici citt\u00e0 commerciali, sei disposte ai confini del deserto Aiel, dove giungono le piste da Cairhien, le altre invece sono porti collocati lungo la costa meridionale. Le citt\u00e0 commerciali aperte agli stranieri sono circondate da alte mura, senza vista verso il paese. Chiunque cerchi di oltrepassarle o anche solo di salire sulle mura, viene immediatamente messo a morte. Anche i navigatori che sbarcano sulle coste di Shara al di fuori dei porti aperti, sia volontariamente che per naufragio, vengono immediatamente uccisi. Gli Sharani sono conosciuti come un popolo truffaldino e mentitore, perci\u00f2 i commercianti che trattano con loro devono sempre attentamente controllare le merci che vengono scambiate. Il commercio con gli Sharani \u00e8 sempre rischioso, non solo per le truffe che si possono subire, per\u00f2 se il commercio riesce, esso \u00e8 anche molto lucroso, perch\u00e9 infatti da questa terra provengono merci preziose, come l'avorio o la seta, sulla quale Shara detiene il monopolio. Gli Aiel e gli Atha'an Miere sono i due popoli che commerciano principalmente con gli Sharani. Anche i Cairhienesi avevano ottenuto dagli Aiel il privilegio di commerciare con Shara, attraverso il loro territorio, finch\u00e9 il gesto sconsiderato di Re Laman, che ha offeso gravemente gli Aiel, non ha portato Cairhien al disastro. Anche a Shara esistono gli incanalatori e sono chiamati Ayyad. Per distinguersi dal resto della popolazione, essi sono tatuati in una maniera particolare. Come rivela Graendal (nel Libro VI, capitolo 6), gli Ayyad vivono in alcune localit\u00e0 completamente isolate dal resto della popolazione, e chiunque cerchi di entrarvi, viene eliminato. Gli incanalatori maschi non vengono uccisi subito, ma vengono mantenuti in vita nell'estrema ignoranza ed usati dalle incanalatrici per riprodursi. Essi vengono effettivamente eliminati solo quando compiono i 21 anni o anche prima, se mostrano i primi segni di aver cominciato ad incanalare.\nGli Sharani vengono governati da un monarca assoluto non incanalatore, chiamato Sh'boan se femmina, o Sh'botay se maschio. I sovrani Sharani regnano ciascuno esattamente per sette anni e poi muoiono apparentemente per cause naturali, e la maggioranza della popolazione pensa che questo sia un disegno del destino; in realt\u00e0 i veri governatori occulti del paese sono gli Ayyad, che ogni sette anni eliminano il sovrano regnante, sostituendolo con il suo coniuge vedovo, di sesso opposto, e che viene fatto risposare. Il Grande Imperatore Artur Hawkwing, nel passato invi\u00f2 una grande spedizione per conquistare Shara, ma il tutto si risolse in un completo fallimento e nessun membro della spedizione fece mai ritorno. Nel Libro XIV il Reietto Demandred mette a disposizione dell'Ombra l'esercito Sharano e pi\u00f9 di quattrocento Ayyad, provocando moltissimi danni alle forze della Luce. Nel racconto \"Fiume di Anime\" estrapolato per scelta editoriale dal Libro XIV, si scopre come inizialmente Demandred, alla ricerca di un potente sa'angreal, abbia guidato involontariamente una rivolta di schiavi e liberato gli Ayyad maschi, per poi guadagnarsi la fedelt\u00e0 della maggior parte delle Ayyad femmina, in seguito ad una cruenta guerra, che ha sconvolto la regione sharana. Infine dopo una prova con un Jumara, conquista il definitivo controllo di Shara, con il titolo di Wyld.\nShienar.\nLo Shienar \u00e8 un regno del continente della Randland, che si trova a nord-est. Lo stendardo dello Shienar \u00e8 costituito da un falco nero calante in un campo fasciato di tre bande di blu e due di bianco. Il regno si trova nell'estremo angolo nord orientale del continente ed \u00e8 una delle Marche (o Terre) di Confine, infatti a nord vi \u00e8 la costante minaccia rappresentata dalla Grande Macchia, che avanza oltre le Montagne di Dhoom. Ad est lo Shienar confina con la Dorsale del Mondo, a sud il fiume Erinin segna il confine con le terre un tempo appartenute all'Hardan, mentre ad ovest il fiume Mora segna il confine con l'Arafel. Attraverso il passo Tarwin, sulle Montagne di Dhoom, lo Shienar \u00e8 in comunicazione con il territorio del perduto regno del Malkier, mentre attraverso i passi Niamh, sulla Dorsale del Mondo il regno \u00e8 in comunicazione con la Desolazione Aiel. Come nelle altre Terre di Confine, il clima di questa nazione \u00e8 molto rigido. Tutte le citt\u00e0 Shienaresi sono costruite come delle munite fortezze, vista la vicina e costante minaccia proveniente dalla Macchia. La capitale \u00e8 Fal Moran, mentre altre citt\u00e0-fortezza degne di nota sono Fal Dara e Ankor Dail, la citt\u00e0 di Medo \u00e8 un importante porto fluviale sulla riva est del Mora.\nCome in tutte le Terre di Confine, la minaccia della Macchia ha forgiato nello Shienar una societ\u00e0 molto marziale, tutti gli abitanti sono perci\u00f2 pronti ad impugnare le armi in caso di pericolo. I soldati Shienaresi hanno la caratteristica di rasarsi completamente la testa, tranne un piccolo e lungo codino che dalla cima del capo, scende fluente sulla schiena. Un costume particolare degli Shienaresi e ritenuto molto imbarazzante dagli stranieri, \u00e8 quello di fare il bagno in comune, completamente nudi, maschi e femmine, in grandi vasche dall'acqua riscaldata.\nLa storia dello Shienar \u00e8 stata caratterizzata oltre che dalla minaccia costante della Macchia, anche dalle incursioni degli Aiel lungo il confine orientale. La minaccia pi\u00f9 recente che ha dovuto affrontare il regno \u00e8 stata descritta nel Libro I della saga, quando un'apparentemente inarrestabile invasione della Progenie dell'Ombra \u00e8 stata fermata grazie all'intervento di Rand al'Thor.\nNel Libro XIII viene annunciato che l'Arafel, assieme alle altre Marche di Confine, \u00e8 stato invaso dalle orde della Progenie dell'Ombra.\nTarabon.\nTarabon \u00e8 uno dei principali Stati del continente della Randland. Lo stendardo di Tarabon consiste in un albero d'oro eradicato su un campo barrato in verticale con quattro barre rosse e tre bianche. Tarabon si trova nell'ovest del continente ed \u00e8 affacciato sull'oceano Arith. A nord confina con la Piana di Almoth, spessa contesa all'Arad Doman, a est confina con le Montagne della Nebbia e l'Amadicia, a sud con la Costa delle ombre, una territorio desertico. La capitale di Tarabon \u00e8 la grande citt\u00e0 di Tanchico, costruita su tre diverse penisole divise da profonde baie portuali. Per costume sia maschi sia femmine portano un velo davanti al viso e inoltre le donne acconciano i capelli con numerosissime treccine, ornate di perline.\nTarabon costituiva un regno piuttosto prospero e potente, che spesso ha conteso ai vicini Domanesi la Piana di Almoth. Esso solitamente veniva governato da un Re (sempre maschio, per linea di successione ereditaria) e da una Panarca (sempre femmina, eletta dall'Assemblea), che si dividevano i poteri esecutivi. L'ultima libera Panarca di Tarabon \u00e8 stata Amathera, mentre l'ultimo re \u00e8 stato Andric, ucciso in battaglia dai Seanchan. Dopo la conquista del paese, i Seanchan hanno sostituito entrambi con personalit\u00e0 a loro fedeli. All'inizio della saga Tarabon viene descritto come caduto preda dei disordini causati dai Fautori del Drago e poi dalla guerra civile. Nel corso del libro quarto e del quinto libro, alcuni episodi di rilievo della saga si svolgono a Tanchico e poi nel resto del paese. La capitale risultava invasa da profughi e ridotta alla fame, mentre i Manti Bianchi e l'Ajah Nera fomentavano il disordine con le loro mosse. Amathera stessa venne tenuta prigioniera nel suo palazzo dall'Ajah Nera e in seguito venne liberata da Elayne e Nynaeve. Infine i Seanchan, approfittando della situazione caotica, hanno avuto facile gioco a impadronirsi dell'intero paese."}
{"id": "8339923", "revid": "585241", "url": "https://it.wikipedia.org/wiki?curid=8339923", "title": "D\u00ecj\u00edsh\u00ec", "text": ""}
{"id": "8339926", "revid": "585241", "url": "https://it.wikipedia.org/wiki?curid=8339926", "title": "Dijishi", "text": ""}
{"id": "8339927", "revid": "1938155", "url": "https://it.wikipedia.org/wiki?curid=8339927", "title": "Vittima di Cosa nostra in Italia", "text": ""}
{"id": "8339932", "revid": "1543377", "url": "https://it.wikipedia.org/wiki?curid=8339932", "title": "Neoplan Centroliner", "text": "Il Neoplan Centroliner (Neoplan Centroliner Evolution dopo il 2003) \u00e8 una gamma di modelli di autobus a pianale ribassato costruiti dalla Neoplan tra il 1997 e il 2009.\nAssemblato negli impianti Neoplan di Plauen, in Sassonia, e Pilsting, in Baviera, \u00e8 stato commercializzato in versione midibus, autobus, autosnodato e bipiano.\nStoria.\nIl primo prototipo di Centroliner, ribattezzato N 4416, \u00e8 stato presentato per la prima volta al congresso dell'UITP di Stoccarda nel giugno 1997.\nCon l'acquisizione di Neoplan da parte di MAN SE nel 2003, \u00e8 stata interrotta la produzione dei primi Centroliner ed \u00e8 stato lanciato il Centroliner Evolution, commercializzato in tre versioni (autobus, sia urbano che suburbano, e autosnodato). Nel 2009 si \u00e8 conclusa la produzione del Centroliner Evolution, in favore del MAN Lion's City della capogruppo.\nDiffusione.\nPensato principalmente per il mercato europeo, nel quale si \u00e8 largamente diffuso, alcuni esemplari sono stati commercializzati anche a Hong Kong.\nGermania.\nI principali quantitativi di Centroliner sono stati acquistati da: BOGESTRA, DSW21 (Dortmund) e DB Ostbayernbus (Baviera orientale).\nItalia.\nIn Italia 31 N 4426/3 prestano servizio per Cotral nella regione Lazio. Inoltre 10 N 4522, precedentemente utilizzati da TL (Losanna), sono stati acquistati da START Romagna.\nSvezia.\nUn totale di 38 esemplari sono stati acquistati dalla Gamla Uppsala Buss di Uppsala, in Svezia. Diversi esemplari sono stati acquistati anche da Busslink.\nUngheria.\nSvariati Centroliner Evolution sono stati consegnati alla citt\u00e0 ungherese di Miskolc."}
{"id": "8339933", "revid": "585241", "url": "https://it.wikipedia.org/wiki?curid=8339933", "title": "Contea di Weining", "text": ""}
{"id": "8339934", "revid": "550776", "url": "https://it.wikipedia.org/wiki?curid=8339934", "title": "Disco Peter Pan", "text": "Un disco Peter Pan \u00e8 un disco circumstellare attorno ad una stella o a una nana bruna di tipo spettrale M o successivi. Per essere classificata come disco Peter Pan la sorgente deve possedere un'et\u00e0 superiore a 20 milioni di anni (&gt;20 Myr) e mostrare l'evidenza spettroscopica di un disco di accrescimento.\nDescrizione.\nNel 2016 i volontari del progetto Disk Detective hanno scoperto J080822.18-644357.3. Questa stella di piccola massa appare giovane, in particolare ha un eccesso di emissione infrarossa e un accrescimento attivo di materiale gassoso. Fa parte del giovane gruppo in movimento (YMG young moving group) Carena, che ha un'et\u00e0 di 45 milioni di anni, con una stima dell'errore di +11 milioni di anni o \u22127 milioni di anni, particolarmente pi\u00f9 longevo di quanto ci si attenderebbe per queste caratteristiche da una nana M. Si sono scoperte altre stelle e nane brune analoghe a AWI0005x3s, con tracce tipiche di strutture giovani tuttavia appartenenti a gruppi in movimento pi\u00f9 antichi. Assieme a J080822.18-644357.3, queste strutture di accrescimento di piccola massa sono state denominate dai collaboratori del progetto \"dischi Peter Pan\", sebbene la comunit\u00e0 astronomica non abbia riconosciuto la denominazione.\nNome.\nI dischi Peter Pan mutuano tale denominazione dal personaggio letterario principale Peter Pan dell'opera Peter e Wendy, scritto da J. M. Barrie nel 1904. I dischi Peter Pan possiedono una apparenza giovane, tuttavia hanno pi\u00f9 anni di quanto sembri. In altre parole: I dischi Peter Pan \"si rifiutano di crescere\", caratteristica che condividono con i ragazzi smarriti di Peter Pan.\nCaratteristiche.\nI dischi Peter Pan noti posseggono la riga spettroscopica H-alfa come segno di accrescimento. WISE J080822.18-644357.3 mostra variazioni nelle righe \u03b2 di Paschen e \u03b3 di Brackett, che \u00e8 un chiaro segno di accrescimento. Esso \u00e8 stato anche identificato come ricco di litio, che \u00e8 un segno di giovinezza nella formazione.\nWISE J080822.18-644357.3 mostra variazioni nella curva di luce presa dal CTIO, che potrebbe essere materiale del disco che blocca la luce della stella. La sorgente ha mostrato anche un forte flare. WISE J080822.18-644357.3 mostra tre distinte componenti nella struttura del disco: Un disco interno caldo, con una temperatura di 1100 K (827 \u00b0C o 1520 \u00b0F), collocato a circa 0.0056 au. Un disco esterno tiepido, \"warm\", con una temperatura di 240 K (-33 \u00b0C o -28 \u00b0F), collocato a circa 0.115 au. Un disco pi\u00f9 esterno freddo, con una temperatura di 20 K (-253 \u00b0C o -424 \u00b0F), collocato a &lt;16 unit\u00e0 astronomiche.\n2MASS J05010082-4337102 ha mostrato un flare in una curva di luce presa dal telescopio TESS e variazioni periodiche, che potrebbero esser dovute a macchie sulla superficie stellare. Il sistema \u00e8 inclinato rispetto alla linea di vista terrestre di ~38\u00b0, abbastanza per non aspettarsi che materiale del disco transiti davanti alla stella.\nWISEAJ044634.16-262756.1 e WISEA J094900.65-713803.1 sono entrambe delle doppie visuali apparenti nei dati della missione Gaia.\n2MASS J02265658-5327032 \u00e8 una candidata stella nana bruna con un disco di accrescimento Peter Pan.\nDischi Peter Pan noti.\nIl disco Peter Pan prototipo \u00e8 WISE J080822.18-644357.3. La sua scoperta \u00e8 opera del progetto patrocinato dalla NASA citizen science project Disk Detective.\nMurphy et al. hanno trovato ulteriori dischi Peter Pan in letteratura, che erano gi\u00e0 stati identificati come parte del complesso GAYA (Great Austral Young Association, contenente Carena, Colomba, Tucano-Horologium). Esempi sono 2MASS J0041353-562112 in Tuc-Hor, 2MASS J05010082-4337102 in Colomba and 2MASS J02265658-5327032 in Tuc-Hor. L'associazione Tuc-Hor ha un'et\u00e0 di 45\u00b14 Myr (milioni di anni) e l'associazione Colomba ha un'et\u00e0 di 42 milioni di anni pi\u00f9 o meno +6 milioni di anni \u22124 milioni di anni. 2MASS J0041353-562112 successivamente \u00e8 stata scartata in quanto non mostra eccesso nell'infrarosso e potrebbe appartenere al gruppo di movimento parallelo Beta Pictoris.\nIl progetto Disk Detective Collaboration ha identificato due ulteriori dischi Peter Pan: WISEAJ044634.16-262756.1 in Colomba e WISEA J094900.65-713803.1 in Carena. Entrambi i sistemi sono doppie visuali. La ricerca menziona anche che i membri di NGC 2547 erano stati precedentemente identificati possedere 22 \u00b5m di eccesso infrarosso e potrebbero essere analoghi a dischi Peter Pan. 2MASS 08093547-4913033, che \u00e8 una delle nane M con un disco di detriti in NGC 2547 \u00e8 stata osservata con lo Spettrografo all'Infrarosso del telescopio spaziale Spitzer. In questo sistema \u00e8 stata fatta la prima scoperta di silicati in un disco di detriti, polveri e rocce, attorno ad una stella di tipo M. Per quanto il sistema mostri la riga alfa dell'idrogeno, H, \u00e8 stato interpretato come privo di gas e non in accrescimento.\nImplicazioni riguardo alla formazione di pianeti attorno a stelle M.\nEsistono differenti modelli che spiegano l'esistenza di dischi Peter Pan, come planetesimi sottoposti a perturbazioni o collisioni recenti di corpi planetari. Una spiegazione \u00e8 che i dischi Peter Pan sono dischi primordiali longevi . Ci\u00f2 seguirebbe la tendenza delle stelle di piccola massa che hanno bisogno di maggior tempo per dissipare i loro dischi di formazione. Gli esopianeti attorno a stelle M avrebbero maggior tempo per formarsi, cosa che condiziona significativamente l'atmosfera, e la chimica, di questi pianeti."}
{"id": "8339951", "revid": "344646", "url": "https://it.wikipedia.org/wiki?curid=8339951", "title": "Richard Hays", "text": "Biografia.\nDopo aver conseguito il bachelor of arts in letteratura inglese nel 1970 all'Universit\u00e0 di Yale, Hays si \u00e8 sentito attratto dagli studi religiosi e si \u00e8 iscritto alla \"Perkins School of Theology\" della Southern Methodist University, ma ha abbandonato gli studi dopo un anno perch\u00e9 deluso dall'ambiente del seminario. Insieme alla moglie Judith si \u00e8 trasferito nel 1971 in Massachusetts e ha insegnato inglese in una scuola pubblica di Longmeadow. Insieme ad altre persone ha fondato una comunit\u00e0 cristiana a West Springfield. Ha deciso in seguito di riprendere gli studi di teologia e si \u00e8 iscritto alla Yale Divinity School, dove ha conseguito nel 1977 il Master of Divinity. Ha continuato poi gli studi alla Emory University, dove ha conseguito il Ph.D. in Nuovo Testamento nel 1981. Nello stesso anno \u00e8 entrato come professore assistente di Nuovo Testamento alla Yale Divinity School e nel 1984 \u00e8 diventato professore associato. Nel frattempo \u00e8 stato consacrato pastore della Chiesa metodista. Nel 1991 si \u00e8 trasferito alla \"Divinity School\" dell'Universit\u00e0 Duke in qualit\u00e0 di professore associato di Nuovo Testamento e nel 1995 \u00e8 diventato professore ordinario. Nel 2010 \u00e8 stato eletto decano della facolt\u00e0, incarico che ha lasciato nel 2015 per motivi di salute. Nel 2018 si \u00e8 ritirato dall'insegnamento ed \u00e8 stato nominato professore emerito.\nHays \u00e8 un'autorit\u00e0 riconosciuta a livello internazionale nel campo dei Vangeli, delle Lettere di Paolo e dell'etica del Nuovo Testamento. Ha scritto numerosi articoli e pubblicato diversi libri come autore o curatore editoriale. Come docente ha tenuto seminari e conferenze nell'America del Nord, in Europa, Israele, Australia, Nuova Zelanda e Giappone. Come pastore metodista ha predicato in numerose localit\u00e0, dalle chiese rurali dell'Oklahoma all'Abbazia di Westminster a Londra."}
{"id": "8339952", "revid": "1938155", "url": "https://it.wikipedia.org/wiki?curid=8339952", "title": "Giovanni Salvatore Augusto Falcone", "text": ""}
{"id": "8339953", "revid": "110901580", "url": "https://it.wikipedia.org/wiki?curid=8339953", "title": "Peter H. Gregg", "text": ""}
{"id": "8339956", "revid": "247222", "url": "https://it.wikipedia.org/wiki?curid=8339956", "title": "Bert Jansch (album)", "text": "Bert Jansch \u00e8 l'album di debutto del musicista folk scozzese Bert Jansch. L'album \u00e8 stato registrato su un registratore a bobina nella casa dell'ingegnere Bill Leader e venduto alla Transatlantic Records per 100 sterline. Transatlantic ha pubblicato l'album, che ha continuato a vendere 150.000 copie. L'album \u00e8 stato incluso nella classifica 1001 Albums You Must Hear Before You Die di Robert Dimery. \u00c8 stato votato alla posizione numero 649 nella terza edizione della classifica di All Time Top 1000 Album (2000) di Colin Larkin.\nIl disco include la melodia pi\u00f9 famosa di Jansch - \"Needle of Death\", ispirata alla morte del suo amico, cantante folk Buck Polly."}
{"id": "8339960", "revid": "287204", "url": "https://it.wikipedia.org/wiki?curid=8339960", "title": "Giro dell'Umbria 1923", "text": "Il Giro dell'Umbria 1923, sesta edizione della corsa, si svolse l'8 luglio 1923 su un percorso di 280\u00a0km, con partenza e arrivo a Terni, in Italia. La vittoria fu appannaggio dell'italiano Giovanni Trentarossi, che complet\u00f2 il percorso in 10h08'00\", alla media di 27,631\u00a0km/h, precedendo i connazionali Guido Messeri e Alfredo Ciotti.\nSul traguardo di Terni 12 ciclisti portarono a termine la competizione. "}
{"id": "8339962", "revid": "1649409", "url": "https://it.wikipedia.org/wiki?curid=8339962", "title": "Ruben Gonz\u00e1lez Medina", "text": "Biografia.\nRuben Antonio Gonz\u00e1lez Medina \u00e8 nato a Santurce, circoscrizione di San Juan, il 9 febbraio 1949.\nFormazione e ministero sacerdotale.\nNel 1966 \u00e8 entrato nel noviziato dei Missionari figli del Cuore Immacolato di Maria. Ha compiuto gli studi di filosofia nel seminario claretiano di Colmenar Viejo, in Spagna, e quelli di teologia nel seminario diocesano di Paso Ancho, in Costa Rica.\nNel 1972 ha emesso la professione perpetua e il 9 febbraio 1975 \u00e8 stato ordinato presbitero. Dal 1975 al 1978 \u00e8 stato educatore nel seminario claretiano della Repubblica Dominicana. Nel 1978 \u00e8 rientrato a Porto Rico. In seguito \u00e8 stato vicario cooperatore della parrocchia di Sant'Antonio Mar\u00eda Claret, nell'arcidiocesi di San Juan, e membro della commissione arcidiocesana per la pastorale giovanile dal 1979 al 1980.\nNel 1980 \u00e8 stato inviato nella Repubblica Dominicana, dove ha prestato servizio come collaboratore pastorale nella parrocchia di Nostra Signora di Altagracia, nell'arcidiocesi di Santo Domingo, dal 1980 al 1982; parroco della parrocchia di San Filippo Apostolo, nell'arcidiocesi di Santiago de los Caballeros, dal 1982 al 1987; parroco della parrocchia di San Giuseppe, nella diocesi di San Francisco de Macor\u00eds, dal 1987 al 1989 e poi vicario episcopale nella medesima diocesi.\nNel 1989 \u00e8 ritornato a Porto Rico, dove \u00e8 stato vicario cooperatore della parrocchia di Sant'Antonio Mar\u00eda Claret, nell'arcidiocesi di San Juan, fino al 1991 e parroco della parrocchia di San Giuseppe Lavoratore nella medesima arcidiocesi dal 1991. \u00c8 stato anche consigliere provinciale della sua congregazione dal 1994 al 1999 e superiore provinciale delle Antille dal 1999 alla nomina episcopale.\nMinistero episcopale.\nIl 12 dicembre 2000 papa Giovanni Paolo II lo ha nominato vescovo di Caguas. Ha ricevuto l'ordinazione episcopale il 4 febbraio successivo dal cardinale Luis Aponte Mart\u00ednez, arcivescovo emerito di San Juan, co-consacranti l'arcivescovo Fran\u00e7ois Robert Bacqu\u00e9, nunzio apostolico nella Repubblica Dominicana e delegato apostolico a Porto Rico, e l'arcivescovo metropolita di San Juan Roberto Octavio Gonz\u00e1lez Nieves.\nNel giugno del 2007 ha compiuto la visita \"ad limina\".\nIl 22 dicembre 2015 papa Francesco lo ha nominato vescovo di Ponce. Ha preso possesso della diocesi il 31 gennaio successivo.\nNel giugno del 2015 ha compiuto una seconda visita \"ad limina\".\nDal 29 novembre 2018 \u00e8 presidente della Conferenza episcopale di Porto Rico. In passato, dal dicembre del 2007 al dicembre del 2012, aveva ricoperto lo stesso incarico.\nGenealogia episcopale.\nLa genealogia episcopale \u00e8:"}
{"id": "8339965", "revid": "228587", "url": "https://it.wikipedia.org/wiki?curid=8339965", "title": "Choate Rosemary Hall", "text": "Choate Rosemary Hall, o semplicemente Choate, \u00e8 una scuola privata coeducativa per la preparazione universitaria e collegio con sede a \nWallingford, nel Connecticut.\n\u00c8 nata dalla fusione, nel 1971, tra la Choate School (fondata nel 1896) e la Rosemary Hall (fondata nel 1890).\nTra gli ex allievi della Choate ci sono John Fitzgerald Kennedy, Adlai Stevenson, Edward Albee, John Dos Passos, Bett Icahn, Paul Mellon, Geoffrey Fletcher, Glenn Close, Michael Douglas, James Laughlin, Jamie Lee Curtis, Ivanka Trump o Paul Giamatti.\nIl Paul Mellon Arts Center si trova nel suo campus.\nNell'aprile 2017, un'indagine ha rivelato che numerosi abusi sessuali su minori sono stati commessi nello stabilimento tra gli anni '60 e gli anni 2010."}
{"id": "8339970", "revid": "287204", "url": "https://it.wikipedia.org/wiki?curid=8339970", "title": "Giro dell'Umbria 1922", "text": "Il Giro dell'Umbria 1922, quinta edizione della corsa, si svolse il 4 agosto 1922. La vittoria fu appannaggio dell'italiano Michele Gordini. Al momento nessuna fonte riporta ulteriori informazioni su questa edizione della corsa. "}
{"id": "8339971", "revid": "6923", "url": "https://it.wikipedia.org/wiki?curid=8339971", "title": "Jo\u00e3o Barbosa", "text": "Ha vinto 4 edizioni della 24 ore di Daytona (2003, 2010, 2014, 2018) e il campionato IMSA WeatherTech SportsCar sia piloti che quello a squadre nel 2014 e 2015.\n\u00c8 arrivato secondo nella classe GTS della Grand-Am Rolex Sports Car Series nel 2003 e quinto nella classe DP nel 2008, accumulando un totale di sette vittorie complessive. Ha vinto l'edizioni 2010 e il 2014, arrivando terzo nel 2009 e nel 2011 e quarto nel 2007 e nel 2013. Ha preso parte 6 edizioni della 24 Ore di Le Mans (2004, 2005, 2007, 2008, 2011, 2015) arrivando quarto nel 2007."}
{"id": "8339972", "revid": "76963", "url": "https://it.wikipedia.org/wiki?curid=8339972", "title": "Pacifico (arcidiacono)", "text": "Biografia.\nLe determinazione delle date di nascita e di morte si devono a Scipione Maffei. Di lui abbiamo notizie da un'iscrizione su una lastra di marmo greco, una volta posta sulla sua tomba e oggi murata all'interno della cattedrale di Verona. Da questa sappiamo che fu uno studioso delle scienze e uno stimato artista di metalli, marmi e legni (\"\u00abQuicquid auro, vel argento, et metalis ceteris, Quicquid lignis ex diversis, et marmore candido. Nullus umquam sic peritus in tantis operibus\u00bb\"). Sulla lapide si legge anche che fu l'inventore di un orologio notturno (\"\u00abHorologium nocturnum nullus ante viderat\u00bb\").\nFu anche architetto e secondo la tradizione, contribu\u00ec a sovrintendere al rifacimento, voluto dal re d'Italia Pipino e dal vescovo di Verona Ratoldo, della basilica di San Zeno. Ci\u00f2 si \u00e8 desunto sempre dall'iscrizione sepolcrale che recita \u00ab\"Ecclesiarum fundatur, renovator optimus // Zenonis proculi viti petri et laurentii // de quoque genitricis nec non et georgii\"\u00bb. "}
{"id": "8339974", "revid": "297059", "url": "https://it.wikipedia.org/wiki?curid=8339974", "title": "Arcidiacono Pacifico", "text": ""}
{"id": "8339988", "revid": "1714743", "url": "https://it.wikipedia.org/wiki?curid=8339988", "title": "Boleslao II di Boemia", "text": "Biografia.\nBoleslao era un figlio maggiore del duca Boleslao I il Crudele e fratello degli altri tre figli di suo padre sopravvissuti all'et\u00e0 adulta: Strachkvas, Dobrawa (moglie del duca Mieszko I di Polonia) e la badessa Mlada. Sua madre potrebbe essere stata Biagota, una figura misteriosa conosciuta solo dalle sue monete. Secondo alcuni storici, era la moglie di Boleslao I.\nAlleanze.\nBoleslao II assunse il dominio del ducato di Boemia come \"kn\u00ed\u017ee\" (un titolo che potrebbe essere tradotto come duca o principe) alla morte di suo padre nel 972. Come quest'ultimo, Boleslao II inizialmente contrast\u00f2 i re ottoniani del regno di Germania. Nel 974 lui e il duca (oltre che genero) Miecislao I di Polonia appoggiarono il ribelle e duca Enrico II di Baviera nella guerra civile contro il dominio dell'imperatore Ottone II. Nel 976 Enrico fu sconfitto e fugg\u00ec alla corte di Boleslao nel castello di Praga, dopodich\u00e9 le forze di Ottone fecero una campagna nelle terre della Boemia. Alla fine, nel 978, Boleslao promise solennemente fedelt\u00e0 all'imperatore alle festivit\u00e0 pasquali di Quedlinburg.\nLe relazioni con la Polonia peggiorarono da circa 980 in poi. Quando l'Imperatore Ottone II mor\u00ec nel 983 e gli succedette il figlio minore Ottone III, l'alleanza venne sciolta, in quanto Boleslao si alle\u00f2 nuovamente con il ribelle Enrico II, mentre Miecislao I prese le parti del giovane re. Inoltre, quando Boleslao occup\u00f2 il margraviato sassone di Mei\u00dfen, rovin\u00f2 i piani del figlio di Miecislao, Boleslao I di Polonia, che aveva sposato una figlia del margravio Rikdag di Mei\u00dfen. Nel 987 Boleslao dovette ritirarsi da Mei\u00dfen; dal 990 circa, scaten\u00f2 un conflitto duraturo con la Polonia intorno alle terre della Slesia e della Piccola Polonia (la guerra polacco-boema). Nel 992 si avvicin\u00f2 al re Ottone III e partecip\u00f2 a una campagna senza successo contro le trib\u00f9 dei Liutici sulla scia della grande rivolta slava del 983.\nL'unificazione delle terre della Boemia.\nIl regno di Boleslao \u00e8 particolarmente noto per la fondazione della diocesi di Praga nel 973, grazie al quale ebbe l'epiteto \"Il Pio\" dal cronista medievale Cosma di Praga. Tuttavia la diocesi di Boemia fu posta in quel momento sotto la giurisdizione dell'arcivescovo di Magonza e l'imperatore Ottone II impose la nomina del monaco sassone Tietmaro (\"D\u011btmar\") come primo vescovo.\nNel frattempo, la lotta con la rivale dinastia Slavn\u00edk si riaccese dal 981 in poi, quando il principe Sob\u011bslav, nella lotta per l'indipendenza, inizi\u00f2 a stringere alleanze con i sovrani polacchi e sassoni. Alla morte del vescovo D\u011btmar nel 982, il fratello di Sob\u011bslav, Adalberto (in seguito noto come sant'Adalberto di Praga) fu nominato suo successore fino a quando non abbandon\u00f2 il suo primato per condurre una missione nelle trib\u00f9 prussiane nel 994. Il 28 settembre 995 le forze di Boleslao e del clan confederato dei Vr\u0161ovci assaltarono il castello di Libice nella Boemia meridionale e massacrarono i membri della dinastia Slavn\u00edk che furono trovati l\u00ec. Il brutale trionfo di Boleslao assicur\u00f2 l'unit\u00e0 della Boemia sotto un unico sovrano. Mor\u00ec il 9 febbraio 999 venne sepolto nella chiesa di San Giorgio.\nMatrimoni e figli.\nLa prima moglie di Boleslao, Adiva, potrebbe essere stata una figlia del re inglese Edoardo il Vecchio (\u00c6lfgifu, che spos\u00f2 \"un principe vicino alle Alpi\"), sebbene le prove a sostegno di questa ipotesi siano deboli. La sua seconda moglie fu Emma di M\u011bln\u00edk. \u00c8 certo che il figlio maggiore di Boleslao nacque da Adiva, ma la madre degli altri non pu\u00f2 essere stabilita con certezza:\nPoco dopo la morte di suo padre, Boleslao III entr\u00f2 in conflitto con i suoi fratelli e fu deposto nel 1002. Le lotte interne della dinastia dei P\u0159emyslid scossero il ducato di Boemia, finch\u00e9 gli sforzi del duca Ulrico/Old\u0159ich non stabilizzarono il paese."}
{"id": "8339996", "revid": "125300755", "url": "https://it.wikipedia.org/wiki?curid=8339996", "title": "Pietre d'inciampo a Milano", "text": "La lista delle pietre d'inciampo a Milano ricorda il destino delle vittime a Milano dello sterminio nazista, qualunque sia stato il motivo della persecuzione: religione, razza, idee politiche, orientamenti sessuali. Le Pietre d'inciampo (in tedesco \"Stolpersteine\") sono una iniziativa dell'artista tedesco Gunter Demnig che ha gi\u00e0 posato pi\u00f9 di 80.000 pietre in tutta Europa. L'obiettivo di tale progetto \u00e8 mantenere viva la memoria delle vittime di tutte le deportazioni e per farlo \u00e8 stato scelto il luogo simbolo della vita quotidiana: la casa. Una semplice pietra sul selciato stradale rappresenta un invito per chi passa a riflettere su quanto accaduto in quel luogo e in quella data, per non dimenticare e per impedire che si possano ripetere le atrocit\u00e0 del passato.\nComitato per le pietre d'inciampo.\nLiliana Segre, sopravvissuta al lager di Auschwitz e, dal gennaio 2018, senatrice a vita, unitamente a tredici Associazioni legate alla memoria della Resistenza, di tutte le Deportazioni, dell'Antifascismo, l'8 settembre 2016 ha fondato il \"Comitato per le Pietre d\u2019Inciampo - Milano\". La prima pietra d'inciampo milanese \u00e8 stata dedicata a suo padre, Alberto Segre, assassinato dal regime Nazista nel 1944. Dal 28 Febbraio 2019 la senatrice Segre \u00e8 presidente onoraria del Comitato stesso.\nIl Comitato, che ha l'adesione del Comune di Milano, \u00e8 stato costituito tra le seguenti associazioni promotrici:"}
{"id": "8339998", "revid": "697146", "url": "https://it.wikipedia.org/wiki?curid=8339998", "title": "Sinn (azienda)", "text": "Sinn Spezialuhren GmbH \u00e8 un'azienda produttrice di orologi da polso meccanici con sede a Francoforte sul Meno in Germania. La compagnia fu fondata nel 1961 dall'istruttore di volo e pilota Helmut Sinn sotto il nome di \"Helmut Sinn Spezialuhren\".\nStoria.\nDopo la sua fondazione nel 1961, la societ\u00e0 si \u00e8 concentrata sulla produzione di orologi da navigazione e cronografi da pilota e li ha venduti direttamente ai consumatori evitando i rivenditori. Gli orologi sono stati prodotti secondo le specifiche del pilota Helmut Sinn da un'azienda Svizzera. Eliminando il margine commerciale dei rivenditori, l'azienda \u00e8 stata in grado di offrire i suoi orologi a un prezzo inferiore rispetto ai canali di vendita tradizionali.\nNel 1994, Helmut Sinn vendette la societ\u00e0 a Lothar Schmidt. In seguito alla vendita, nel 1996 ha acquistato l'azienda di orologi svizzeri Guinand. Nel 1998 fonda una nuova societ\u00e0 a Francoforte sul Meno. Con questa azienda, ha offerto orologi di marca di Jubilar, Chronosport e la Guinand appena acquisita. Nel 2006 si \u00e8 ritirato dalle attivit\u00e0 commerciali. Dopo aver affidato la gestione dell'azienda al suo impiegato di lunga data Horst Hassler, ha ricoperto il ruolo di consulente dell'azienda. Il 3 settembre 2016 Helmut Sinn ha festeggiato il suo centesimo compleanno. Sinn \u00e8 morto nel febbraio 2018 all'et\u00e0 di 102 anni.\nL'ingegnere certificato Lothar Schmidt ha iniziato a lavorare per Sinn Spezialuhren nel settembre 1993. In precedenza, aveva lavorato dal 1981 per International Watch Company (IWC) a Sciaffusa, in Svizzera, prima come libero professionista, poi come rappresentante autorizzato. Era responsabile dell'installazione e del funzionamento della cassa e della produzione di cinturini, nonch\u00e9 della costruzione e del design. Successivamente, \u00e8 stato incaricato di impostare e gestire la produzione di componenti. Dal 1990 fino al suo pensionamento, \u00e8 stato anche responsabile della supervisione dello sviluppo della produzione e della logistica presso l'allora sussidiaria dell'IWC, A. Lange &amp; S\u00f6hne a Glash\u00fctte, in Sassonia, che era stata restaurata in seguito al crollo del governo della Germania orientale. Sotto la sua guida, la Sinn Spezialuhren ha subito importanti cambiamenti. Rendendosi indipendente dal punto di vista commerciale, ha ampliato la sua gamma di modelli e sviluppato i propri modelli di orologi e tecnologie innovative. Oltre alla vendita diretta, Lothar Schmidt ha introdotto il concetto di distributori: orologiai selezionati che oltre alla produzione si occupano anche della vendita al dettaglio. Inoltre, il nome dell'azienda \u00e8 stato cambiato in Sinn Spezialuhren GmbH. La maggior parte degli orologi dell'azienda \u00e8 assemblata e regolamentata a Francoforte sul Meno. Oltre 12.000 orologi sono venduti ogni anno. Un ruolo importante lo svolgono anche i contaminuti destinati ad usi professionali. Vengono usati dalle forze speciali come l'unit\u00e0 navale della polizia federale tedesca GSG 9, i vigili del fuoco, i sommozzatori e i piloti. Il fisico e astronauta tedesco Reinhard Furrer indossava la 140 S al polso durante la missione Spacelab D1 nel 1985, dimostrando cos\u00ec che un orologio SINN meccanico con movimento automatico funziona anche a gravit\u00e0 zero. Durante la missione Mir '92 nel 1992, l'astronauta Klaus-Dietrich Flade vol\u00f2 nello spazio con una 142 S di Sinn Spezialuhren al polso. Nel 1993, il 142 S di Sinn Spezialuhren era a bordo della Columbia nella missione D2 .\nS\u00e4chsische Uhrentechnologie GmbH (SUG).\nNel 1999, Walter Fricker (proprietario della societ\u00e0 di orologi Fricker a Pforzheim, Germania), Ronald Boldt (ex capo della tecnologia e garanzia di qualit\u00e0 presso la casa di orologeria di lusso tedesca Glash\u00fctte Uhrenbetrieb) e Lothar Schmidt fondano la loro societ\u00e0 di orologi, S\u00e4chsische Uhrentechnologie GmbH (SUG) a Glash\u00fctte. Walter Fricker non \u00e8 pi\u00f9 coinvolto nella societ\u00e0. Oltre a Sinn Spezialuhren, altri noti orologiai costituiscono la principale base di clienti per la costruzione della cassa.\nTest e certificazioni.\nResistenza alla pressione e all'acqua: gli orologi Sinn Spezialuhren sono certificati da istituti indipendenti secondo gli standard e le linee guida esistenti al fine di documentarne l'idoneit\u00e0 all'uso professionale e garantire l'impegno dell'azienda per la qualit\u00e0. Germanischer Lloyd, la pi\u00f9 grande societ\u00e0 di classificazione al mondo per la sicurezza marittima, ha quindi testato e certificato gli orologi da immersione SINN per la pressione e l'impermeabilit\u00e0 dal 2005.\nNorme europee sui dispositivi per immersioni: gli orologi per immersioni SINN sono stati classificati come parte delle attrezzature per immersioni e testati e certificati secondo le norme europee per dispositivi per immersione EN 250 e EN 14143 da Germanischer Lloyd dal 2006. TESTAF (lo standard tecnico per orologi da pilota): orologi da pilota selezionati di Sinn Spezialuhren sono stati testati e certificati dall'Universit\u00e0 di scienze applicate di Aquisgrana secondo lo standard tecnico per orologi da pilota del Technischer Standard Fliegeruhren (TESTAF). Sviluppato su iniziativa di Sinn Spezialuhren, TESTAF garantisce che un orologio pilota soddisfi tutti i requisiti di misurazione del tempo durante le operazioni di volo in conformit\u00e0 con le regole di volo visive e / o le regole di volo dello strumento ed \u00e8 qualificato per l'uso professionale.\nPremi.\nGli orologi Sinn hanno vinto il primo posto al Goldene Unruh premi negli anni seguenti:\nOrologi.\nI modelli standard sono orologi meccanici come Sinn Pilot Chronograph 103 o Space Chronograph 140. Di solito i dettagli tecnici includono una resistenza alla pressione fino a 20 bar e oltre, oltre alla funzionalit\u00e0 antimagnetica secondo DIN 830. Inoltre, il cronografo pilota EZM 10 TESTAF garantisce una funzionalit\u00e0 affidabile da meno 45 gradi Celsius a pi\u00f9 80 gradi Celsius . L'orologio subacqueo per forze operative speciali della marina come il Sinn Diving watch U2 ad esempio ha le seguenti specifiche:\ncompletamente realizzato in acciaio sottomarino tedesco ad alta resistenza , resistente all'acqua di mare.\norologio: meccanismo a carica automatica con movimento meccanico o manualmente con carica della corona dell'orologio\nVetro zaffiro sul davanti, antiriflesso su entrambi i lati\nfunzionalmente affidabile da - 45 gradi a +80 gradi Celsius\nresistente alla pressione fino a 2000 metri (m) di profondit\u00e0 di immersione\nantimagnetico secondo DIN 8309\nL'unit\u00e0 delle forze speciali tedesche della polizia federale GSG 9 utilizza l'orologio Sinn UX per le sue forze marittime.\nUna importante linea di orologi strumento \u00e8 costituito dalla serie EZM; la sigla sta per \"Einsatzzeitmesser\" termine in lingua tedesca che significa \"cronografo da missione\"; la linea EZM nasce con l'obbiettivo di caratterizzare la produzione di punta della casa orologiera nell'ambito dei tool watch, creando diversi modelli per gli impieghi pi\u00f9 specifici e con prestazioni orientate alla resistenza, l'affidabilit\u00e0 e la robustezza. Gli orologi della serie EMZ sono adottati talvolta anche in maniera ufficiale da forze dell'ordine, corpi di vigili del fuoco e agenti dei corpi speciali. Tra le caratteristiche principali della serie EZM la resistenza alla pressione da 20 bar fino a 100bar per i modelli diver, la presenza di una specifica tecnologia per l'eliminazione della umidit\u00e0 interna alla cassa, l'uso di acciaio indurito e vetro zaffiro."}
{"id": "8340001", "revid": "125266277", "url": "https://it.wikipedia.org/wiki?curid=8340001", "title": "Jago (scultore)", "text": " \nBiografia.\nDopo aver conseguito il diploma di Liceo Artistico, si iscrive all'Accademia di Belle Arti di Frosinone, che abbandona prima di terminare gli studi. Dal 2016, anno della sua prima mostra personale nella capitale italiana, ha vissuto e lavorato in Italia, Cina, America ed Emirati. \u00c8 stato professore ospite presso la New York Academy of Art, dove ha tenuto una masterclass e una lecture nel 2018. \nJago ha ricevuto numerosi riconoscimenti nazionali e internazionali come: la Medaglia\u00a0Pontificia (conferitagli dal Cardinale Ravasi in occasione del premio delle Pontificie Accademie nel 2010), il premio Gala de l'Art di Montecarlo. Nel 2013, il premio Pio Catel nel\u00a02015, il Premio del pubblico Arte Fiera di Bologna nel 2017 e ha inoltre ricevuto l'investitura come\u00a0 Mastro della Pietra al MarmoMacc del 2017. \nA 24 anni, su presentazione della storica dell'arte Maria Teresa Benedetti, viene selezionato da Vittorio Sgarbi per partecipare alla 54\u00aa Esposizione Internazionale d'Arte della Biennale di Venezia (Padiglione Italia \u2013 Roma \u2013 Palazzo Venezia) a seguito il 21 novembre 2012 riceve dal papa la Medaglia del Pontificato per la realizzazione di un busto in marmo raffigurante papa Benedetto XVI coperto dalla veste pontificia, ispirandosi al ritratto di papa Pio XI di Adolfo Wildt. A seguito delle dimissioni del papa, modifica il busto originale, rappresentando il papa emerito a torso nudo e intitolando la scultura \"Habemus Hominem\", immagine del rappresentante di Dio tornato a essere uomo.\nNel 2016, all'interno della cripta della Basilica dei Santi XII Apostoli, ha luogo la sua prima esposizione personale a Roma, intitolata \"Memorie\", una selezione di opere realizzate in marmo di Carrara.\nNel 2018 espone all'interno del Museo Carlo Bilotti di Villa Borghese a Roma, con l'opera \"Venere e Habemus Hominen\", registrando un numero record di visitatori (pi\u00f9 di 3.500\u00a0 durante la sola inaugurazione). Nello stesso anno partecipa alla Biennale Internazionale di Arte Contemporanea Sacra e delle Religioni dell'Umanit\u00e0 a Palermo. Espone all'Armory Show di New York nello stesso anno con l'opera \"Donald\" e nel 2019 con \"Memoria di s\u00e9\".\nNel 2019 a New York completa il \"Figlio Velato\", scolpendo un blocco di marmo Danby del Vermont. L'opera, ispirata al \"Cristo Velato\" di Giuseppe Sanmartino, rappresenta un bambino disteso coperto da un velo. Il 21 dicembre la scultura viene collocata presso la Cappella dei Bianchi della chiesa di San Severo fuori le mura, nel rione Sanit\u00e0 di Napoli.\nSempre nel 2019, in occasione della missione Beyond dell'ESA (European Space Agency), JAGO \u00e8 stato il primo artista ad aver inviato una scultura in marmo sulla Stazione Spaziale Internazionale. L'opera, intitolata \"The First Baby\u201d e raffigurante il feto di un bambino, \u00e8 tornata sulla terra a febbraio 2020 sotto la custodia del capo missione, Luca Parmitano. \nNel novembre del 2020 Jago ha realizzato l'installazione \"Look Down\u201d in\u00a0Piazza del Plebiscito a Napoli, ora installata nel deserto Al Haniya nell\u2019emirato di Fujairah. A ottobre 2021 ha collocato l\u2019opera \u201cPiet\u00e0\u201d all\u2019interno della Basilica di Santa Maria in Montesanto (Chiesa degli artisti) a Roma."}
{"id": "8340004", "revid": "123619469", "url": "https://it.wikipedia.org/wiki?curid=8340004", "title": "Federal Records", "text": "La Federal Records era un'etichetta discografica indipendente statunitense.\nStoria.\nLa Federal Records venne fondata nel 1950 da Syd Nathan a Cincinnati (Ohio) ed era una sussidiaria della King Records. La Federal era gestita dal noto produttore discografico Ralph Bass e si era focalizzata su musica rhythm &amp; blues. Dopo un anno dalla sua inaugurazione, la societ\u00e0 pubblic\u00f2 anche registrazioni hillbilly e rockabilly. Fra gli artisti che registrarono per la Federal Records vi furono Johnny \"Guitar\" Watson, The Dominoes, Ramblin' Tommy Scott, Hank Ballard and The Midnighters, James Brown e i Famous Flames e Freddie King."}
{"id": "8340011", "revid": "8660", "url": "https://it.wikipedia.org/wiki?curid=8340011", "title": "Moscow Patriots 2019", "text": "Questa voce raccoglie le informazioni riguardanti i Moscow Patriots nelle competizioni ufficiali della stagione 2019."}
{"id": "8340015", "revid": "121516442", "url": "https://it.wikipedia.org/wiki?curid=8340015", "title": "Notte perfetta", "text": "Notte perfetta \u00e8 un singolo di Cristiano Malgioglio feat. The Jek uscito il 25 novembre 2019 su etichetta Baraonda Edizioni Musicali.\nIl video.\nIl video, pubblicato il 25 novembre 2019, \u00e8 stato girato tra Modica, Marina di Modica e Porticciolo Sampieri dal regista Gaetano Morbioli. Nel video Cristiano Malgioglio interpreta \"Mal\u00e8na\" come Monica Bellucci nell'omonimo film di Giuseppe Tornatore.\nAccoglienza.\nIl brano \u00e8 diventato in breve tempo un successo radiofonico e il video ha raggiunto 8 milioni di visualizzazioni sulla piattaforma di YouTube diventando una delle hit dell'inverno 2019."}
{"id": "8340017", "revid": "1305772", "url": "https://it.wikipedia.org/wiki?curid=8340017", "title": "Federal", "text": ""}
{"id": "8340024", "revid": "1800138", "url": "https://it.wikipedia.org/wiki?curid=8340024", "title": "Li Ziqi", "text": "\u00c8 nota per la creazione di video di preparazione di alimenti e prodotti artigianali nella sua citt\u00e0 natale di Pingwu, Mianyang, Sichuan, spesso a partire da ingredienti e strumenti di base che utilizzano tecniche tradizionali cinesi.\nVideografia.\nLi inizia a pubblicare i suoi video su Meipai nel 2015. Ha oltre 14 milioni di sottoscrizioni su YouTube, 22 milioni di follower su Sina Weibo, ispirando molti blogger a pubblicare contenuti simili.\nA settembre 2019 ha ricevuto il People's Choice Award da parte del \"Quotidiano del Popolo\". La CCTV ha dichiarato che \"Senza una parola elogiativa verso la Cina, Li promuove la cultura cinese in modo positivo e racconta una bella storia di vita cinese\".\nVita privata.\nLi vive con sua nonna nelle campagne di Mianyang, nella provincia del Sichuan, nel sud-ovest della Cina. Rimasta orfana in tenera et\u00e0, da giovane \u00e8 vissuta in citt\u00e0, guadagnandosi da vivere lavorando come DJ. Quando suo nonno \u00e8 morto, \u00e8 tornata a prendersi cura della nonna. Facendo inizialmente tutta la fotografia e il montaggio da sola, mentre guadagnava popolarit\u00e0 ed esperienza, i suoi video online pi\u00f9 recenti venivano prodotti usando un assistente personale e un videografo."}
{"id": "8340032", "revid": "1568601", "url": "https://it.wikipedia.org/wiki?curid=8340032", "title": "Vucculi", "text": "I Vucculi sono due grotte naturali considerate tra le pi\u00f9 importanti formazioni carsiche presenti in Basilicata e fanno parte di un complesso sistema carsico ancora in sviluppo.\nIl termine dialettale \"vucculo\" significa botola e serviva per indicare gli accessi alle cantine private degli abitanti di Muro Lucano.\nLocalizzazione.\nUbicate a circa 18 chilometri dal paese ed a 1100 metri di altitudine, in localit\u00e0 Bosco Grande, le due grotte si inoltrano per 1800 metri, gi\u00e0 accatastati al Catasto Nazionale delle Grotte, nel cuore della montagna e mostrano il fenomeno carsico dovuto all\u2019erosione dell\u2019acqua piovana che si manifesta in stalattiti, stalagmiti, colonne e vele di insolita e suggestiva bellezza.\nScoperta.\nGli inghiottitoi erano da sempre noti ai pastori ed ai contadini ma la loro scoperta organica avvenne nel 1991 grazie alle ricerche avviate dall\u2019allora presidente dell\u2019Agenzia di promozione territoriale per la Basilicata Gerardo Mariani, in collaborazione con lo speleologo prof. Clemente Esposito.\nDa allora la ricerca, anche grazie al Gruppo Speleo-Paleontologico \"Gaetano Chierici\" di Reggio Emilia, ha portato al ritrovamento di 1800 metri di grotte tra stalagmiti e stalattiti con un'et\u00e0 stimata di circa 3 milioni di anni.\nNel 1994 venne individuata una seconda grotta, denominata Vucculi 2 (o anche detta Volpe), vicina alla prima e di pari importanza naturalistica e scientifica.\nEsplorazioni speleologiche.\nEntrambe le grotte, sin dal momento della loro scoperta, suscitano l\u2019interesse di gruppi di speleologi attratti dagli stretti percorsi tra le rocce che, nel punto pi\u00f9 basso di questo piccolo microambiente, terminano in un lago-sifone oltre il quale si presume che la grotta continui ancora ad estendersi nelle viscere dalla terra. Le grotte sono parallele ma non sono unite da nessun passaggio percorribile.\nPer contribuire allo sviluppo delle esplorazioni della zona e migliorare la conoscenza della natura locale \u00e8 stata anche organizzata nella prima met\u00e0 di giugno 2006 una spedizione internazionale italo-cubana, denominata \"Marmoplatano 2007\".\nObiettivo da raggiungere \u00e8 rilevare la congiunzione tra la Vucculi e la Vucculi 2, congiunzione che darebbe al sistema sotterraneo il primato di complesso carsico pi\u00f9 vasto della Regione Basilicata fino ad ora esplorato.\nL\u2019APT della Basilicata, da alcuni anni, ha gi\u00e0 inserito nel percorso turistico della Basilicata le grotte, pur non essendoci alcuna possibilit\u00e0 di visitarle.\nDati tecnici.\nGrotta \u201ci Vucculi\u201d.\nSviluppo spaziale; 1291 m; profondit\u00e0: 120 m; quota d\u2019ingresso: 1120 slm; risorgenti nel \u201cVallone delle lene\u201d a 980 m slm dopo 140 m di dislivello.\nGrotta \u201ci Vucculi 2\u201d o Volpe.\nSviluppo spaziale: 402 m; profondit\u00e0: 86 m; quote d\u2019ingresso 1090 m slm.\nProtezione.\nLe grotte sono situate all'interno della ZSC IT9210190 - Monte Paratiello."}
{"id": "8340035", "revid": "1005847", "url": "https://it.wikipedia.org/wiki?curid=8340035", "title": "Europarlamentari del Belgio della VII legislatura", "text": "Gli europarlamentari del Belgio della VII legislatura, eletti in occasione delle elezioni europee del 2009, sono stati i seguenti."}
{"id": "8340036", "revid": "486946", "url": "https://it.wikipedia.org/wiki?curid=8340036", "title": "Pietre d'inciampo in provincia di Milano", "text": ""}
{"id": "8340056", "revid": "446353", "url": "https://it.wikipedia.org/wiki?curid=8340056", "title": "Chapin School", "text": "La Chapin School \u00e8 una scuola diurna indipendente per sole ragazze situata nel quartiere dell'Upper East Side di New York City a Manhattan.\nStoria.\nMaria Bowen Chapin apr\u00ec la \"Scuola per ragazze e scuola materna per ragazzi e ragazze Miss Chapin\" nel 1901. La scuola inizialmente aveva 78 studenti, che vennero istruiti da sette insegnanti. Si svilupp\u00f2 dalla piccola scuola elementare Chapin e Alice Wetmore, fondata nel 1894 che era esplicitamente destinata a preparare le ragazze della Brearley School, che era stata creata 10 anni prima. Chapin gestiva il lato educativo delle \"Classi primarie per ragazze\" e Wetmore gestiva la parte degli affari. Le due terminarono la loro collaborazione nel 1901 e nacque la scuola di Miss Chapin.\nI primi diplomi di scuola superiore di Chapin furono concessi nel 1908 e gli ultimi ragazzi ad ottenerli furono nel 1917.\nSecondo fonti archivistiche raccontate in \"And Cheer for the Green and Gold\", Chapin fu la prima femminista e suffragetta che si concentr\u00f2 pesantemente sullo sviluppo della persona e vedeva la scuola come un'istituzione che fornisse la stessa educazione classica disponibile per i ragazzi di quell'epoca.\nChapin rimase preside fino al 1932. Su sua richiesta, la scuola fu ribattezzata Chapin School dopo la sua morte, nel 1934.\nChapin si trova nella \"100 East End Avenue\", nella \"East 84th Street\". La scuola di Chapin si trovava originariamente nella \"12 West 47th Street\". Nel 1905 la scuola si trasfer\u00ec nella \"East 58th Street\". Nel 1910 si trasfer\u00ec nella \"East 57th Street\". La scuola si trova nella sua posizione attuale nell'Upper East Side dal 1928.\nDirigenti scolastici.\n\u00a7 direttrici comuni, 1932-1935"}
{"id": "8340057", "revid": "37401", "url": "https://it.wikipedia.org/wiki?curid=8340057", "title": "Kilchis", "text": "Il Kilchis (\"Kilchis river\" in inglese) \u00e8 un fiume dell'Oregon che scorre nella contea di Tillamook, ad ovest di Portland."}
{"id": "8340061", "revid": "1938155", "url": "https://it.wikipedia.org/wiki?curid=8340061", "title": "Progetto MKUltra", "text": ""}
{"id": "8340064", "revid": "1528507", "url": "https://it.wikipedia.org/wiki?curid=8340064", "title": "Trekking naturista", "text": ""}
{"id": "8340069", "revid": "827882", "url": "https://it.wikipedia.org/wiki?curid=8340069", "title": "Mabon", "text": ""}
{"id": "8340071", "revid": "1714743", "url": "https://it.wikipedia.org/wiki?curid=8340071", "title": "Adiva", "text": "Biografia.\n\u00c8 stato ipotizzato che fosse \u00c6lfgifu, figlia di Edoardo il Vecchio, re d'Inghilterra, e della sua seconda moglie Aelfflaed, ma le prove al riguardo sono deboli. A favorire tale ipotesi \u00e8 la somiglianza del suo nome con la lingua anglosassone e l'introduzione della moneta con influenza inglese in Boemia. Tuttavia poich\u00e9 vi sono pochi altri possibili candidati, le prove per l'ipotesi devono essere considerate insufficienti.\nFamiglia e figli.\nLei e Boleslao ebbero i seguenti figli:"}
{"id": "8340075", "revid": "1005847", "url": "https://it.wikipedia.org/wiki?curid=8340075", "title": "Europarlamentari della Svezia della VII legislatura", "text": "Gli europarlamentari della Svezia della VII legislatura, eletti in occasione delle elezioni europee del 2009, sono stati i seguenti."}
{"id": "8340076", "revid": "125944912", "url": "https://it.wikipedia.org/wiki?curid=8340076", "title": "Gianluca Gaetano", "text": "Biografia.\nNato in una famiglia di atleti, anche suo fratello maggiore Felice \u00e8 un calciatore cresciuto, a sua volta, nelle giovanili del Napoli. Ha anche due cugini (Michele Peluso e Felice Raiola) entrambi calciatori. Tifoso del , Gaetano entra nelle giovanili del club a soli 11 anni.\nCaratteristiche tecniche.\nGaetano nasce come trequartista ma pu\u00f2 essere schierato anche su tutto il restante fronte offensivo; fa del dribbling, del tiro dalla distanza e della velocit\u00e0 i suoi punti di forza. Dotato di una buona finalizzazione, si dimostra anche un ottimo uomo assist. Si ispira a Lorenzo Insigne.\nCarriera.\nClub.\nGli inizi.\nGaetano inizia la sua carriera di calciatore con la squadra locale del paese ove \u00e8 cresciuto, gli ASD Future Boys di Cimitile, all'et\u00e0 di cinque anni. Durante questo periodo nel club gioca al fianco di suo fratello maggiore Felice. Notati ben presto da un osservatore del Napoli, i fratelli entrano nelle giovanili della squadra campana nel 2011, scalando le gerarchie del club grazie alle convincenti prestazioni. Nel 2016, Gaetano diventa il giocatore pi\u00f9 giovane ad aver mai firmato un contratto professionistico con il club napoletano all'et\u00e0 di 16 anni. \nNella stagione 2018-19 segna 5 gol in 6 presenze nella UEFA Youth League. Diventa cos\u00ec il capitano della formazione giovanile e realizza 22 reti e 8 assist in tutte le competizioni, statistiche che gli valgono la convocazione in prima squadraguidata da Carlo Ancelotti. Il 13 gennaio 2019 Gaetano debutta in prima squadra durante una partita di Coppa Italia, poi vinta 2-0 dal Napoli, contro il Sassuolo. Il 12 maggio 2019, a 19 anni, esordisce in Serie A nella partita in trasferta contro la SPAL. L'evento, purtroppo, risulta ottenebrato da una tragedia personale: la nonna di Gaetano, Carmelina Pacchiano, muore di infarto durante un litigio con i vicini per il rumore dovuto ai festeggiamenti del debutto del giovane calciatore. Il 10 dicembre 2019 segna l'esordio in Champions League per Gaetano in occasione della partita contro la formazione belga del Genk, terminata con il risultato di 4-0 a favore del Napoli.\nCremonese.\nIl 21 gennaio 2020 viene ceduto in prestito alla Cremonese, militante in Serie B. Quattro giorni dopo esordisce con la sua nuova maglia nella partita in casa della Virtus Entella subentrando ad Antonio Piccolo. Il 16 febbraio segna il suo primo gol in un campionato professionistico, mettendo a referto anche un assist nel 5-0 al Trapani. Il 31 luglio 2020, nell'ultima di campionato, mette a segno la sua prima doppietta, contro il . \nIl 18 settembre 2020 la Cremonese comunica di aver raggiunto l'accordo con il Napoli per il rinnovo del prestito di Gaetano nella stagione 2020-21. Il 30 settembre mette subito a segno la sua prima doppietta stagionale nella sfida di Coppa Italia contro l'Arezzo; il primo gol stagionale in Serie B arriva il 21 ottobre, nella sfida terminata 2-2 contro il Lecce.\nDopo una stagione da titolare alla Cremonese (34 presenze e cinque reti all'attivo in campionato), torna a Napoli effettuando tutta la preparazione e giocando le prime due gare di campionato contro e , entrando dalla panchina. Con l'arrivo tra i partenopei di Andr\u00e9 Zambo Anguissa, decide per un nuovo trasferimento in prestito alla Cremonese.\nNazionale.\nGaetano ha rappresentato l'Italia in tutte le formazioni giovanili, dall'Italia U15 fino ad arrivare all'Under 20, per una serie di amichevoli e per il Torneo 8 Nazioni. Nel mese di novembre del 2020 Gaetano viene convocato dall'Under 21 B, una selezione costituita dalla FIGC per far fronte a eventuali problematiche causate dal Covid-19.\nStatistiche.\nPresenze e reti nei club.\n\"Statistiche aggiornate al 14 dicembre 2021.\""}
{"id": "8340083", "revid": "599013", "url": "https://it.wikipedia.org/wiki?curid=8340083", "title": "Ahmed Said Ahmed", "text": "Carriera.\nClub.\nHa giocato tra la massima serie e la terza divisione finlandese.\nNazionale.\nNel 2019 ha esordito in nazionale.\nStatistiche.\nPresenze e reti nei club.\n\"Statistiche aggiornate al 17 febbraio 2022.\""}
{"id": "8340088", "revid": "1216132", "url": "https://it.wikipedia.org/wiki?curid=8340088", "title": "Alessandra (romanzo)", "text": "Alessandra \u00e8 un romanzo di Stefano Terra, pubblicato da Bompiani nel 1974 e vincitore del Premio Campiello nello stesso anno."}
{"id": "8340091", "revid": "2134764", "url": "https://it.wikipedia.org/wiki?curid=8340091", "title": "Instituto Atl\u00e9tico Central C\u00f3rdoba (pallacanestro)", "text": "L'Instituto Atl\u00e9tico Central C\u00f3rdoba, o semplicemente Instituto, \u00e8 la squadra di pallacanestro dell'omonima societ\u00e0 polisportiva Instituto Atl\u00e9tico Central C\u00f3rdoba con sede a C\u00f3rdoba, Argentina. La squadra attualmente milita nel massimo campionato argentino.\nRoster.\n\"Aggiornato al 4 febbraio 2020.\""}
{"id": "8340098", "revid": "1343317", "url": "https://it.wikipedia.org/wiki?curid=8340098", "title": "Rosa 'Chopin'", "text": "La Rosa 'Chopin' (sinonimo: 'Fryderyk Chopin') \u00e8 una cultivar di rosa che \u00e8 stata introdotta da Stanis\u0142aw \u017by\u0142a in Polonia nel 1980. La rosa ibrida di tea \u00e8 stata prodotta incrociando la \"Cr\u00eape de Chine\" con la \"Peer Gynt\" e prende il nome dal compositore polacco-francese Fryderyk Chopin.\nDescrizione.\nLa \"Chopin\" \u00e8 una rosa dalla forte crescita (150\u2013200\u00a0cm) con fiori appariscenti e grandi di colore da crema chiaro a giallo chiaro. I fiori hanno un diametro medio di 11\u00a0cm e 17\u201325 petali. Crescono in piccoli grappoli (3-5), hanno un profumo moderato e compaiono rigogliose per tutta la stagione. Fogliame grande e coriaceo.\nLa cultivar \u00e8 resistente all'inverno (zona USDA 6b - 10b) e generalmente resistente alle malattie."}
{"id": "8340099", "revid": "599013", "url": "https://it.wikipedia.org/wiki?curid=8340099", "title": "Hussein Abdilkarim Mohamed", "text": "Carriera.\nClub.\nHa giocato nella massima serie finlandese.\nNazionale.\nNel 2019 ha esordito in nazionale.\nStatistiche.\nPresenze e reti nei club.\n\"Statistiche aggiornate al 17 febbraio 2022.\""}
{"id": "8340101", "revid": "1005847", "url": "https://it.wikipedia.org/wiki?curid=8340101", "title": "Europarlamentari della Danimarca della VII legislatura", "text": "Gli europarlamentari della Danimarca della VII legislatura, eletti in occasione delle elezioni europee del 2009, sono stati i seguenti."}
{"id": "8340102", "revid": "298229", "url": "https://it.wikipedia.org/wiki?curid=8340102", "title": "Wind of Change (album)", "text": ""}
{"id": "8340103", "revid": "125419935", "url": "https://it.wikipedia.org/wiki?curid=8340103", "title": "Confederazione dei Piccoli Comuni e delle Municipalit\u00e0 dell'UE", "text": "La Confederazione dei Piccoli Comuni e delle Municipalit\u00e0 dell'Unione europea (CTME) o \"Confederation of Towns and Municipalities of Europe\" (CTME) o \"Conf\u00e9d\u00e9ration des petites villes de l'Union europ\u00e9enne\" \u00e8 un'associazione fondata, sotto il nome di \"Rete europea dei piccoli comuni\", il 9 novembre 2007 a Bordeaux su iniziativa dell'Associazione dei piccoli comuni della Francia e del suo presidente fondatore, Martin Malvy. Dapprima collaborazione informale tra i piccoli comuni europei, \u00e8 diventata ufficialmente la \"Confederazione europea dei piccoli comuni e delle municipalit\u00e0 dell'Unione europea\" il 15 febbraio 2011 a Bruxelles. Un'associazione pluralista che oggi riunisce associazioni di amministratori locali eletti in cinque diversi Stati membri (Francia, Germania, Italia, Romania, Ungheria) e rappresenta circa 130 milioni di cittadini in 25.000 comuni d\u2019Europa.\n\u00c8 attualmente presieduta da Roberto Pella e il suo segretario generale \u00e8 Tugdual Le Lay. Su iniziativa del suo segretario generale Tugdual Le Lay, la Confederazione si \u00e8 recentemente impegnata anche nel campo della partecipazione attiva dei cittadini a livello europeo e del legame tra le principali politiche europee e le politiche locali dei territori.\nGoverno.\nMartin Malvy (2011-2015).\nMartin Malvy, fondatore di propria iniziativa della Confederazione, ne \u00e8 anche il primo presidente, dal 2011 al 2015. I suoi vicepresidenti sono (presidente DStGB), Mauro Guerra (presidente ANCI ) e Nicolas Moldovan (primo vicepresidente AOR).\nLa segreteria generale \u00e8 gestita da Dr. Klaus Nutzenberger.\nRoberto Pella I (2015-2019).\nIl deputato italiano Roberto Pella, Vicepresidente vicario dell'ANCI, \u00e8 eletto presidente durante l'ottavo congresso della CTME, a Budapest, il 24 e 25 settembre 2015. I suoi vicepresidenti sono Roland Sch\u00e4fer e Olivier Dussopt, poi Christophe Bouillon (Presidente dell'Association des petites villes de France, abbreviata APVF).\nLa segreteria generale \u00e8 gestita da Dr. Klaus Nutzenberger.\nRoberto Pella II (2019-2023).\nRoberto Pella \u00e8 rieletto alla Presidenza della Confederazione l'8 novembre 2019 a Berlino, in occasione dell'assemblea generale CTME, alla vigilia della ricorrenza dei trent'anni dalla caduta del muro di Berlino. I suoi vicepresidenti sono Roland Sch\u00e4fer, Christophe Bouillon e Markus Honnigfort.\nLa segreteria generale \u00e8 gestita da Tugdual Le Lay.\nObiettivi politici.\nSin dalla sua creazione, la Confederazione europea ha espresso la propria posizione sulle principali politiche europee al fine di affermare la strategia dei Piccoli Comuni d\u2019Europa, in considerazione del fatto che oltre il 50% della popolazione europea vive in comunit\u00e0 comprese tra 2.000 e 60.000 abitanti. La CTME ha lo scopo di portare all'attenzione delle istituzioni europee e regionali la posizione specifica delle piccole comunit\u00e0 rispetto ai principali cambiamenti in corso.\nIn continuit\u00e0 con gli impegni sottoscritti attraverso il Patto dei sindaci, i Piccoli Comuni dell'Unione Europea rivendicano un ruolo essenziale nel raggiungimento degli obiettivi in termini di digitalizzazione, lotta al riscaldamento globale e alla frammentazione territoriale, attraverso la promozione e l'implementazione di soluzioni per lo sviluppo sostenibile.\nIn collaborazione con le Istituzioni europee, e in particolare il Comitato delle Regioni, e il Consiglio dei Comuni e delle Regioni d'Europa, la Confederazione partecipa alla co-costruzione di risposte politiche e pragmatiche a tali preoccupazioni.\nLa coesione territoriale: dare voce ai Piccoli Comuni d\u2019Europa.\nI Piccoli Comuni svolgono un ruolo insostituibile per la vitalit\u00e0 delle aree interne e periferiche e di quelle rurali e montane. L'attrattivit\u00e0 dei territori dipende dalla forza della loro rete. I Piccoli Comuni attribuiscono particolare importanza al concetto di coesione territoriale, essenziale in questi tempi di crisi ambientali, economiche, sociali e politiche. I bilanci locali risentono profondamente delle conseguenze di una crisi di lunga durata e di portata diversa dalle precedenti. Per la Confederazione \u00e8 pi\u00f9 che mai necessario adattare le politiche locali, nazionali ed europee a questa situazione e rivedere gli obiettivi in modo che la coesione territoriale sia considerata una priorit\u00e0 alla quale vengono assegnate le risorse.\nI Piccoli Comuni sono forze trainanti e integranti dal punto di vista della vicinanza alle infrastrutture locali e all\u2019Amministrazione. A questo proposito, la Confederazione si \u00e8 storicamente battuta affinch\u00e9 la Commissione europea stanziasse risorse e pianificasse strategie politiche sull'utilizzo del suolo per citt\u00e0 con meno di 100.000 abitanti. Inoltre, propone un programma dedicato ai Piccoli Comuni che in tutta Europa si trovano ad affrontare sfide comuni. Cos\u00ec come sottoscritto nella Carta di Lipsia, i Piccoli Comuni vogliono essere sostenibili, non solo dal punto di vista ecologico ma anche e soprattutto economico, sociale e territoriale.\nLotta contro la frammentazione territoriale: il ruolo fondamentale dei Fondi per la coesione.\nLa Confederazione \u00e8 sempre stata molto attenta al ruolo dei fondi per la coesione all\u2019interno dei bilanci europei, e in particolare nei bilanci pluriennali dell'Unione Europea. Considerate le prospettive future per lo sviluppo della politica regionale europea e dei fondi di coesione, i Piccoli Comuni temono di finire emarginati. In effetti, troppo spesso privi di competenze e difficilmente in grado di partecipare a bandi per fondi troppo ambiziosi in termini di dimensioni o troppo costosi in termini di logistica e capacit\u00e0 amministrativa, i Piccoli Comuni europei incontrano sempre maggiori difficolt\u00e0 nel trarre vantaggio dai Fondi UE.\nLa Confederazione vede nei tagli al bilancio europeo un segnale molto negativo per le autorit\u00e0 locali e in particolare per i piccoli comuni. I fondi strutturali (Fondo europeo di sviluppo regionale, Fondo sociale europeo, Fondo europeo agricolo per lo sviluppo rurale) non devono essere una variabile di aggiustamento e non possono compensare la debolezza e l'insufficienza del bilancio comunitario.\nLa Confederazione sta lavorando per l'adozione di un piano di emergenza al fine di garantire l'estensione delle politiche attuali in caso di ritardo nell'approvazione del prossimo quadro finanziario pluriennale.\nInfine, i Piccoli Comuni dell'Unione europea sono stati molto attivi nel richiedere agli Stati membri che le nuove priorit\u00e0 dell\u2019UE non siano finanziate a discapito delle politiche di solidariet\u00e0 europee, le pi\u00f9 visibili ai concittadini nei territori, bens\u00ec siano inquadrate in altre linee di finanziamento.\nSviluppo sostenibile ed \"Green New Deal\".\nLa Confederazione accoglie con interesse la scelta della Commissione europea di fare dello \"sviluppo sostenibile\" e delle \"energie pulite\" i pilastri delle prossime politiche comunitarie attraverso il cosiddetto \"Green New Deal\", presentato da Ursula von der Leyen, Presidente della Commissione europea sulla base del progetto indicato dalla studentessa italiana Giada Di Trinca durante un master a Londra presso la Westminster University. Dalla sua creazione, e tanto pi\u00f9 dal momento dell'annuncio ufficiale delle nuove priorit\u00e0 della Commissione europea, la Confederazione si batte per una definizione chiara e concretamente applicabile dei suoi contenuti, in modo che i Piccoli Comuni possano anticipare, adattarsi e attuare la transizione ecologica sui territori e consentire al \"Green New Deal\" voluto dalla Commissione di prendere forma.\nPrevenire i grandi cambiamenti e affrontare le grandi sfide.\nTra tutti i grandi cambiamenti che l'Unione Europea sta affrontando, la Confederazione ne identifica alcuni in particolare che stanno influenzando la struttura e la composizione dei territori dei piccoli comuni, nonch\u00e9 la loro attrattivit\u00e0 in tutta Europa. La Confederazione tutela le aspettative dei cittadini rispetto al fatto che l'Unione Europea debba essere in grado di offrire risposte efficaci ai principali cambiamenti in atto che stanno comportando difficolt\u00e0 quotidiane per i piccoli comuni:\nPiccoli Comuni e partecipazione dei cittadini europei.\nSu iniziativa del suo segretario generale Tugdual Le Lay, la Confederazione si \u00e8 recentemente impegnata anche nel campo della partecipazione attiva dei cittadini a livello europeo e del legame tra le principali politiche europee e le politiche locali dei territori."}
{"id": "8340107", "revid": "1938155", "url": "https://it.wikipedia.org/wiki?curid=8340107", "title": "Jim Jones", "text": ""}
{"id": "8340108", "revid": "827882", "url": "https://it.wikipedia.org/wiki?curid=8340108", "title": "Ap\u00e9ricube", "text": "Ap\u00e9ricubes \u00e8 un marchio francese di una serie di formaggi industriali prodotti e distribuiti dal gruppo Bel. \nDotati di una confezione particolare di forma cubica, sono composti da pasta molle e sono destinati principalmente, come suggerisce il loro nome, al consumo come aperitivo.\nStoria.\nLa creazione dei primi piccoli cubetti di formaggio fuso, ciascuno avvolto in alluminio, risale al 1960. Gi\u00e0 a partire dai primi anni della loro diffusione, sono stati pubblicizzati con il seguente slogan: \"La Vache qui rit: Ap\u00e9ritif Cocktail\" (in italiano, \"la mucca che ride: Aperitivo Cocktail\"). \nIl loro nome cambia una prima volta nel 1971 in \"\"Ap\u00e9rit-cube\", poi una seconda volta nel 1976 con quello attuale: \"Ap\u00e9ricubes\".\nA partire dal 1994, l'interno di ogni singola confezione di \"Ap\u00e9ricubes\", contiene delle domande tratte dal famoso gioco da tavolo Trivial Pursuit. \nIn altri paesi e in particolare in Giappone, sono noti con il nome di \"Belcube\"\", con riferimento al nome della casa produttrice la \"Bel\".\nComposizione.\nLa preparazione comprende i seguenti ingredienti: burro, latte in polvere e diversi tipi di formaggi, tra cui: cheddar, gouda, edam, emmental e Comt\u00e9, tutti privi della loro crosta. \nQuesti ingredienti vengono prima aromatizzati e poi sciolti. Dopo questa fase, la miscela ottenuta viene confezionata in singole porzioni cubiche dalle dimensioni di 1,7 cm.\nAromi.\nAromi usati.\nIl marchio degli \"Ap\u00e9ricubes\" ha rilasciato, nel corso degli anni, diverse versioni ciascuna caratterizzata da una combinazione d'ingredienti diversa. \nNel 2009, possiamo trovare quanto segue:\nA partire dal 2013, a seguito di una votazione avvenuta nella pagina ufficiale di Facebook del marchio, \u00e8 stato aggiunto il seguente assortimento:"}
{"id": "8340110", "revid": "446353", "url": "https://it.wikipedia.org/wiki?curid=8340110", "title": "Montagne di Toulx-Sainte-Croix", "text": "Le montagne di Toulx-Sainte-Croix sono un piccolo massiccio nel Massiccio Centrale, a nord delle montagne marchigiane, situato a nord del dipartimento della Creuse, a sud di Boussac.\nCulminando a 656 metri all'estremit\u00e0 orientale, la loro altitudine scende gradualmente da est a ovest, per svenire sopra le gole di Anz\u00eame, sul fiume Creuse.\nIl massiccio si estende principalmente sui comuni di Toulx-Sainte-Croix e Saint-Silvain-sous-Toulx, in misura minore quelli di Saint-Silvain-Bas-le-Roc, Domeyrot e Clugnat."}
{"id": "8340131", "revid": "123462786", "url": "https://it.wikipedia.org/wiki?curid=8340131", "title": "Les Amants magnifiques", "text": "I magnifici amanti (\"Les Amants magnifiques\") \u00e8 una commedia-balletto composta da cinque atti, frutto della collaborazione artistica fra Moli\u00e8re e Jean-Baptiste Lully, il quale si occup\u00f2 della composizione delle musiche. \nLa collaborazione fra i due, iniziata nel 1664, continuer\u00e0 fino al 1672. \nL'opera fu composta ed eseguita in occasione del carnevale nel febbraio del 1670, nel corso dei festeggiamenti chiamati \"Divertissement royal\". Fu proprio durante questa esibizione che Louis XIV sal\u00ec sul palco per l'ultima volta come ballerino, nelle vesti di Nettuno e Apollo. \nL'opera fu concepita puntando a una rappresentazione fastosa, in quanto il fine era l'intrattenimento della corte reale. Essa si compone quindi di musica e di danze, uniti ad elementi drammatici e di realismo. Per questo motivo, non venne pi\u00f9 ripresa dal pubblico parigino. \nL'intento di Moli\u00e8re mirava a una critica all'astrologia, in particolare mediante il personaggio di Anaxarch, l'astrologo ciarlatano, ispirato alla figura di Jean-Baptiste Morin. \n\"\"Questa esecuzione\", scrive G.Couton, \"ha dato una lezione di ragione a una corte e ad una civilt\u00e0 che ne aveva bisogno\".\" \nTrama.\nAmbientato in Grecia, l'opera narra di due principi rivali che competono per l'amore della giovane principessa Eriphile, la quale per\u00f2 ama gi\u00e0 un soldato di fortuna chiamato Sostrate, senza nobilt\u00e0 ma non per questo privo gloria. Quest'ultimo diventer\u00e0 degno del suo amore, solo dopo aver salvato la madre di Eriphile dall'attacco di un cinghiale feroce. \nPrimo atto.\nDurante la sontuosa festa organizzata dal principe Iphicrates in onore di Eriphile e di sua madre Aristione, il giovane soldato Sostrate \u00e8 preso dalla malinconia e dal dolore, in quanto non pu\u00f2 n\u00e9 nascondere l'amore che prova per Eriphile n\u00e9 pu\u00f2 dimostrarlo con \"mille e mille magnificenze\". Tuttavia, la giovane Eriphile rimane indifferente agli sforzi dei due principi contendenti, Timocle e Iphicrates.\nSecondo atto.\nAristione, mamma di Eriphile, incoraggia Sostrate affinch\u00e9 conquisti il cuore di sua figlia. \nEriphile chiede aiuto a Sostrate su chi dovrebbe scegliere fra i due principi, che continuano a contendersi il suo amore con nuove feste e celebrazioni in suo onore.\nTerzo atto.\nMessa sotto pressione, Eriphile deve scegliere fra i due contendenti e Sostrate \u00e8 nuovamente chiamato a dargli consiglio.\nNel frattempo, l'astrologo Anaxarque propone di ricorrere alla sua arte per trovare la risposta. Si apre quindi una discussione sulla validit\u00e0 dell'astrologia, su cui Aristione pone tutta la sua fiducia.\nQuarto atto.\nAristione esorta sua figlia a parlarle apertamente. \nSuccessivamente, Venere fa la sua apparizione ed incarica Aristione di scegliere colui che le salver\u00e0 la vita. Allo stesso tempo, si scopre che Anaxarque preoccupandosi principalmente di assicurarsi la sua fortuna e quella di suo figlio, sceglie di aiutare Iphicrates le cui promesse sono molto pi\u00f9 vantaggiose, a sfavore di quelle del suo rivale Timocle. \nUn falso agguato dovr\u00e0 quindi consentire a Iphicrates di salvare Aristione, rispettando cos\u00ec la profezia di Venere e assicurando il matrimonio con Eriphile. Quest'ultima, dice a Sostrate che lo ama, ma che non pu\u00f2 sposarlo a causa della sua condizione non nobile.\nQuinto atto.\nEriphile, presa da una profonda tristezza, viene a sapere che Sostrate ha salvato sua madre Aristione dall'attacco di un feroce cinghiale ed \u00e8 quindi libera di sposarlo. L'inganno di Anaxarque viene scoperto, scatenando l'ira dei due principi.\nL'opera si conclude con la celebrazione dei giochi di Pythian."}
{"id": "8340137", "revid": "22475", "url": "https://it.wikipedia.org/wiki?curid=8340137", "title": "William Heise", "text": ""}
{"id": "8340141", "revid": "123458658", "url": "https://it.wikipedia.org/wiki?curid=8340141", "title": "Le avventure di Telemaco", "text": "Le Avventure di Telemaco (Les Aventures de T\u00e9l\u00e9maque) \u00e8 il titolo di un romanzo scritto da F\u00e9nelon, composto probabilmente negli anni 1694 e seguenti e pubblicato per la prima volta all'insaputa di F\u00e9nelon nel 1699. \nRiassunto.\nL'opera \u00e8 divisa in 24 libri. \nPrimo libro.\nTelemaco, guidato da Minerva che prende la figura di Mentore, \u00e8 colpito da una tempesta e si ritrova sull'isola di Calipso. Questa dea, inconsolabile dopo la partenza di Ulisse, d\u00e0 al figlio dell'eroe l'accoglienza pi\u00f9 piacevole e, concependo immediatamente una violenta passione per lui, gli offre l'immortalit\u00e0 cos\u00ec da poter restare per sempre con lei.\nPressato da Calipso nel raccontare la storia delle sue avventure, Telemaco inizia la sua narrazione includendo eventi come: \nSecondo libro.\nTelemaco prosegue il racconto delle sue avventure.\nLa nave fenicia Tyrian viene catturata dalla flotta del re d'Egitto Sesostri, Telemaco e Mentore sono fatti prigionieri e vengono condotti in Egitto. L\u00ec, sono messi davanti a Sesostri che affida l'esame del loro caso a uno dei suoi ufficiali chiamato M\u00e9tophis. Per ordine di questo ufficiale, Mentore viene venduto agli etiopi che lo portano nella loro patria, mentre Telemaco \u00e8 costretto a guidare un branco nel deserto dell'Oasi. Proprio in questa oasi, Termosiris il sacerdote di Apollo, giunge in aiuto di Telemaco. \nQuando Sesostri viene informato delle vicende di Telemaco nei deserti dell'Oasi, decide di riconoscergli l'innocenza e promette di rimandarlo a Itaca. Ma la morte dello stesso principe pone Telemaco di fronte ad un nuovo imprevisto: viene infatti imprigionato in una torre sul bordo del mare. Dalla prigione scorge Boccori, il nuovo re d'Egitto, perire in lotta contro i suoi sudditi ribelli. \nTelemaco viene cos\u00ec salvato dai Fenici. \nTerzo libro.\nTelemaco continua la sua storia. \nIl successore di Bocchoris che fece prigionieri tutti i fenici, porta Telemaco con s\u00e9 sulla nave di Narbal che, era a capo della flotta di Tyrian. \nDurante il viaggio, Narbal abolisce il potere dei Fenici e libera tutti gli uomini dalla triste schiavit\u00f9 a cui erano ridotti, sotto il comando del crudele e spietato Pigmalione.\nTelemaco, detenuto per qualche tempo a Tiro, ha modo di osservare attentamente l'opulenza e la prosperit\u00e0 di questa grande citt\u00e0. Tuttavia, mentre egli \u00e8 in procinto d'imbarcarsi per l'isola di Cipro, Pigmalione vuole che venga reso prigioniero: ma Astarb\u00e9, padrona del tiranno, lo salva, per uccidere al suo posto un giovane il cui disprezzo l'aveva irritata. \nAlla fine del terzo libro, Telemaco s'imbarca su una nave cipriota per tornare finalmente a Itaca dall'isola di Cipro. \nQuarto libro e seguenti.\nTelemaco racconta le sue imprese eroiche a Calipso. Ma questo non piace a Mentore che il giorno dopo gli chiede di parlare in modo pi\u00f9 sobrio della sua avventura a Calipso, perch\u00e9 quest'ultima \u00e8 manipolatrice. Telemaco annuncia quindi alla ninfa di essere arrivato sano e salvo a Citene, nonostante la tempesta, trovando il suo fedele tutore sano e salvo.\nIl romanzo.\nAl crocevia del romanzo di apprendimento e del manifesto politico anti-assolutista.\n\"Le avventure di Telemaco\" venne scritto e pubblicato principalmente per la corte reale, in particolare per il duca di Borgogna che era il figlio del delfino di cui F\u00e9nelon era appunto tutore. \nQuesto romanzo, espressione di morale e politica, caratterizzato dalla presenza di molteplici elementi epici, provoc\u00f2 inizialmente un forte senso di vergogna a corte nei confronti di F\u00e9nelon, solo per poi essere riconosciuto come il romanzo che decret\u00f2 la sua fama. \nIl successo dell'opera \u00e8 giustificato per una buona ragione: F\u00e9nelon racconta le avventure di Telemaco accompagnato da Mentore (guidato a sua volta da Minerva), con il pretesto di trasmettere un insegnamento morale e politico che all'epoca durante il regno di Luigi XIV, fu visto come una satira.\nVi \u00e8 quindi una critica implicita all'assolutismo di Luigi XIV e una chiara presa di posizione a favore del diritto naturale, in opposizione della legge divina. Da questo punto di vista, il lavoro di F\u00e9nelon ha avuto una profonda influenza nel porre le basi di un particolare pensiero filosofico del XVIII secolo, quello dell'Illuminismo. Pertanto, Montesquieu lo defin\u00ec come il \"\"libro\" \"divino di questo secolo\" e ne fu ispirato, adottando lo stesso processo di distacco nella sua opera \"Lettere persiane\".\nUn grande successo editoriale su scala europea.\nIl romanzo ebbe subito un grande successo: \"Le T\u00e9l\u00e9maque a \u00e9t\u00e9 pendant deux si\u00e8cles, de 1699 \u00e0 1914, un des livres les plus r\u00e9\u00e9dit\u00e9s, les plus lus de toute la litt\u00e9rature\".\" \nLe prime copie (a partire dalla pubblicazione del 1699, avvenuta senza il consenso dell'autore mentre era relegato nella diocesi di Cambrai) sono state distrutte dalle reti clandestine incaricate di distribuire il lavoro. Tuttavia, Adrian Moetjens pubblic\u00f2 una versione clandestina lo stesso anno della prima pubblicazione da parte di Pierre Marteau.\nIl romanzo \u00e8 stato pubblicato, nel corso degli anni, in diverse edizioni. Gi\u00e0 nel primo anno della sua pubblicazione, possiamo contare cinque diverse edizioni (oltre a una traduzione in spagnolo) solo da Moetjens. Il testo di riferimento, considerato l'originale, \u00e8 quello del 1717. \nLa diffusione del romanzo di F\u00e9nelon si estese ben oltre la Francia, in grande parte dell'Europa, con traduzioni in quasi tutte le lingue del continente.\nCome sottolinea Nathalie Ferrand, il romanzo \u00e8 stato: \"\"Tellement traduit en Europe que le d\u00e9compte exact de ses traductions reste encore \u00e0 faire\".\n\"Le avventure di Telemaco\" fu addirittura tradotto in versi latini (una prima volta a Berlino nel 1743, una seconda volta a Parigi, da \u00c9tienne Viel nel 1808). \nLa sua distribuzione arriv\u00f2 ad essere cos\u00ec estesa in Europa che, venne adoperato come mezzo per l'apprendimento della lingua francese (all'epoca c'erano molte nazioni bilingue, come per esempio il franco-tedesco, franco-italiano, ecc.) e persino di lingue straniere: cos\u00ec, nel territorio tedesco, si pubblicarono molte versioni tradotte in italiano o in inglese del romanzo, con l'obiettivo centrale dell'apprendimento linguistico.\nIl romanzo, inoltre, \u00e8 definito storicamente nel 1726: \"il primo libro pubblicato in inglese su suolo tedesco\". \nPosterit\u00e0.\nNel 1717 Marivaux pubblic\u00f2 una parodia del romanzo di F\u00e9nelon intitolata \"Le T\u00e9l\u00e9maque travesti.\"\"\nBalzac fa riferimento al romanzo nella sua opera \"Le P\u00e8re Goriot\", in cui il soggiorno della pensione di Vauquer viene: \"\"tendu d'un papier verni repr\u00e9sentant les principales sc\u00e8nes de \"T\u00e9l\u00e9maque\"\". \n\"Le avventure di Telemaco\" \u00e9 un libro che possiede una profonda importanza, sia simbolica che \"prasseologica\", nel cuore della dottrina pedagogica e per questo motivo \u00e8 riconosciuto come \"l\"'insegnamento universale\" di Joseph Jacotot. \nNel 1922, Louis Aragon pubblica una storia divisa in sette capitoli intitolata anch'essa \"Le avventure di Telemaco\"\", la quale riprende la storia del romanzo di F\u00e9nelon inserendo riferimenti aggiuntivi al movimento letterario a cui apparteneva l'autore, ossia il surrealismo. And\u00f2 cos\u00ec oltre lo status di un semplice pastiche per adottare la forma di omaggio. "}
{"id": "8340142", "revid": "1977442", "url": "https://it.wikipedia.org/wiki?curid=8340142", "title": "Oleg Mandi\u010d", "text": "Biografia.\nOleg Mandi\u0107 nacque nel Regno d'Italia nel 1933. A seguito delle persecuzioni razziali venne deportato ad Auschwitz. \u00c8 uno dei principali testimoni della vita da bambino nel campo di sterminio."}
{"id": "8340143", "revid": "287204", "url": "https://it.wikipedia.org/wiki?curid=8340143", "title": "Jean-Marie Bockel", "text": "Biografia.\nJean-Marie Bockel \u00e8 il figlio di Francis Bockel (1920-2012), notaio e nipote di Louis Bockel (1883-1957), conosciuto nel ruolo di consigliere generale di Alto Reno ed eletto nel cantone di Thann. \u00c8 inoltre il nipote di Pierre Bockel, ex arciprete della cattedrale di Notre-Dame a Strasburgo e giusto tra le nazioni.\nDopo aver trascorso la sua giovinezza a Thann, frequenta la Facolt\u00e0 di Giurisprudenza, Scienze Politiche e Management di Strasburgo, consegue un master in giurisprudenza e successivamente riceve il certificato di attitudine per la professione di avvocato.\nNel 1976, apre la sua pratica a Mulhouse e allo stesso tempo, inizia la sua carriera politica ottenendo la carta del Partito socialista nel 1973. \nNel 1974 diventa segretario della giovent\u00f9 socialista dell'Alto Reno prendendo sempre di pi\u00f9 le vicinanze con il CERES di Jean-Pierre Chev\u00e8nement, ala sinistra del Partito Socialista. \n\u00c8 eletto deputato dell'Haut-Rhin a 30 anni nel giugno del 1981 per poi essere eletto per due volte di seguito nel 1986 e nel 1988. \nDiventa segretario di Stato nel 1984 presso il ministro del Commercio, Michel Cr\u00e9peau. In seguito, ricopre per un breve periodo il ruolo di ministro del commercio, dell'artigianato e del turismo nel 1986. \nAl termine del governo Laurent Fabius, diventa portavoce di Jean-Pierre Chev\u00e8nement nel movimento conosciuto come \"Socialisme et R\u00e9publique\" nel 1987. Ma, nel 1991, \u00e8 riconosciuto come uno dei sostenitori pi\u00f9 assertivi dell'impegno della Francia insieme agli americani nella Guerra del Golfo che porta a una burrascosa e finale rottura dei rapporti con Jean-Pierre Chev\u00e8nement.\nDopo aver svolto per un decennio il ruolo di consigliere generale dell'Alto Reno, Jean-Marie Bockel viene eletto sindaco di Mulhouse dal 1989 al 2010.\nDalla fine degli anni '90, sostiene il rinnovamento blairista del Partito socialista, denunciando \"\"l'arcaismo di una parte del Partito Socialista\". \nNel 2001, fonda il club \"Modern Left\"\" proponendo un progetto sulla semplificazione della creazione delle imprese, presentando una mozione in tal senso al Congresso di Le Mans nel 2005; la sua mozione riceve lo 0,65% dei voti. Gi\u00e0 durante il congresso di Digione del 2003, era stato portavoce di un contributo generale \"per un socialismo moderno\".\nIl 23 maggio 2001, \u00e8 eletto presidente dell'Associazione dei sindaci delle grandi citt\u00e0 della presidenza francese, che abbandona all'inizio di luglio 2007.\nAlle elezioni legislative del giugno 2002, viene attaccato fisicamente dalla candidata all'UMP Arlette Grosskost. \nNel 21 settembre 2004 viene eletto senatore dell'Alto Reno. In contemporanea, continua la sua propaganda per il rinnovo del Partito Socialista: nel dicembre 2005, annuncia la nascita del movimento di riforma e di ristrutturazione per continuare la riflessione derivata dalla sua mozione, presentata al Congresso di Le Mans nel 2005. Il dello stesso mese, firma una richiesta di sostegno per la nomina socialista di Dominique Strauss-Kahn alle elezioni presidenziali francesi del 2007, insieme alla firma di altri 15 senatori, 8 deputati e 2 deputati. Dopo la nomina di S\u00e9gol\u00e8ne Royal per le elezioni presidenziali del 2007, assume la direzione di un comitato di supporto in suo favore nell'Alto Reno. \nGuida la Federazione delle industrie ferroviarie dal 2005 al 2007.\nIn seguito all'elezione del Presidente della repubblica Nicolas Sarkozy e la vittoria della destra nell'elezioni legislative francesi del 2007, accetta, in nome dell'apertura richiesta dal Presidente della Repubblica, la sua nomina a Segretario di Stato e a Ministro degli affari esteri del governo Fillon (2) il 19 giugno 2007. \nViene dunque escluso dal Partito Socialista, commentando la sua uscita con queste parole:\n\"\"Sono dieci anni che lavoro, che milito senza molto successo per la modernizzazione del PS, per sostenere in ogni caso idee pi\u00f9 social-liberali, blairiste, idee che forse ci avrebbero permesso inoltre di vincere la presidenza se avessimo saputo difenderle di pi\u00f9\".\"\nIl 26 settembre 2007 fonda La Gauche moderne, un movimento liberale di centrosinistra. La sinistra moderna si allea cos\u00ec con la maggioranza presidenziale durante l'elezioni municipali del 2008. La sua lista sindacale The Modern Left - UMP - New Center - MoDem vince per pochi voti in pi\u00f9 il 16 marzo 2008 durante il secondo turno dell'elezioni municipali del 2008 a Mulhouse, con solo 168 voti in pi\u00f9 rispetto alla lista del Partito Socialista guidata dal suo ex assistente municipale Pierre Freyburger. \nIl 15 gennaio 2008 chiede pubblicamente al presidente, rispettando le sue promesse, di accentuare la fine di Fran\u00e7afrique.\nDurante il rimpasto ministeriale avvenuto il 18 marzo 2008 all'interno del governo di Fran\u00e7ois Fillon II, Jean-Marie Bockel passa da Segretariato di Stato per la cooperazione e la Francofonia a Segretariato di Stato per la difesa e degli affari dei veterani. Diversi giornalisti vedono questo cambiamento come la conseguenza delle pressioni subita da parte dei presidenti Omar Bongo e Denis Sassou-Nguesso, insoddisfatti delle posizioni prese da Bockel riguardo Fran\u00e7afrique. Robert Bourgi (che avrebbe partecipato a questo evento), consigliere \"d'Africa\" di Nicolas Sarkozy, conferm\u00f2 questa tesi durante un'intervista radiofonica con RTL, spiegando che era stato Omar Bongo a chiamarlo all'inizio del 2008 per richiedere un cambiamento, cosa che \u00e8 stata fatta subito dopo.\nil 23 giugno 2009, da Segretario di Stato per la Difesa e degli affari dei veterani, riceve la nomina di Segretario di Stato per la giustizia. \nQuattro mesi dopo la fondazione di Mulhouse Alsace Agglom\u00e9ration (M2A), di cui \u00e8 presidente, si dimette dal suo mandato di sindaco di Mulhouse il 21 febbraio, rimanendo comunque consigliere comunale; il suo primo assistente, l'UMP Jean Rottner, prende il suo posto al municipio. \nJean-Marie Bockel ricopre incarichi ministeriali fino al 13 novembre 2010, data in cui non viene riconfermato nel terzo governo Fillon. \nDopo aver lasciato il governo, torna nuovamente al suo mandato di senatore entrando a far parte del gruppo RDSE (UCR a partire dal 2011).\nIl 6 gennaio 2012, si dichiara a favore della candidatura di Nicolas Sarkozy al primo turno delle elezioni presidenziali. Il 28 febbraio 2012, lancia il \"Comitato nazionale per una Francia moderna con Nicolas Sarkozy\".\nIl 18 luglio 2012 presenta, a nome della commissione per gli affari esteri, la difesa e le forze armate del Senato, un rapporto intitolato: \"Difesa informatica: una questione globale, una priorit\u00e0 nazionale\" che promuove e mira al rafforzamento della protezione e della difesa dei sistemi d'informazione al pi\u00f9 alto livello dello Stato e un'autentica strategia dell'Unione europea.\nIl 3 marzo 2017, rinuncia a sostenere il candidato LR Fran\u00e7ois Fillon alle nuove elezioni presidenziali.\nFino a settembre 2017 ricopre la carica di presidente di \"La Gauche moderne\".\nNel settembre 2018 dichiara di non aver mai lasciato l'UDI e di farne ancora parte.\nPrese di posizione.\nJean-Marie Bockel \u00e8 stato da sempre percepito come il perfetto rappresentante dell'ala destra o social-liberale del Partito Socialista. \nNon ha mai nascosto la sua simpatia per i metodi del lavoro Tony Blair e si dichiara lui stesso social-liberale.\n\u00c8 un forte credente e sostenitore dell'unione fra socialismo e liberalismo, capaci di potersi fondere per ottenere il meglio e definisce la sua dottrina politica con le seguenti parole:\n\"S\u00ec, siamo socialisti liberali. Socialisti, perch\u00e9 dobbiamo opporci alle lotte di potere e all'ingiustizia, alla necessit\u00e0 di un'emancipazione condivisa. Perch\u00e9 puntiamo alla giustizia e alla protezione sociale, alla riduzione delle disuguaglianze e alla promozione della solidariet\u00e0. Perch\u00e9 stiamo lavorando per condividere beni e diritti in tutto il continente e nel mondo. Socialisti, perch\u00e9 difendiamo lo spirito pubblico, che rende la societ\u00e0. Perch\u00e9 sosteniamo il principio dell'azione collettiva e proattiva\"\nFervente difensore del Blairismo, si \u00e8 dichiarato \"Blairista, pi\u00f9 che mai\" nel 2006. \nHa tradotto l'espressione Terza via (Troisi\u00e8me Voie) / Nuovo centro (le Nouveau Centre) del manifesto Blair / Schr\u00f6der in \"Terza sinistra\" (Troisi\u00e8me Gauche), con riferimento alla scissione tra la prima e la seconda sinistra francese istituita da Michel Rocard.\nDurante la sua carica di sindaco \u00e8 stato acclamato per l'enfasi che ha posto sulla lotta alla delinquenza a Mulhouse. \nLa sua elezione al Senato il 28 settembre 2014 sotto l'etichetta UDI, in seguito alla sua partecipazione ai governi Fillon e sotto la presidenza di Nicolas Sarkozy, dimostra il suo cambiamento nel suo pensiero politico.\nVita privata.\nJean-Marie Bockel \u00e8 sposato con Marie-Odile Mayer, con cui ha avuto cinque figli (Sarah, Fran\u00e7ois, Pauline, Marie e Pierre-Emmanuel).\nIl 25 novembre 2019 il loro figlio pi\u00f9 giovane, Pierre-Emmanuel Bockel, nato nel 1991, tenente del 5\u00b0 regimento di elicotteri da combattimento di Pau, muore immediatamente dopo la collisione tra due elicotteri durante l'operazione Barkhane in Mali, durante la quale morirono altri tredici soldati."}
{"id": "8340149", "revid": "1943912", "url": "https://it.wikipedia.org/wiki?curid=8340149", "title": "Michel Cam\u00e9lat", "text": "Biografia.\nNato il 26 gennaio 1871 nel comune francese di Arrens (nella regione di Bigorre, a Lavedan, dipartimento degli Alti Pirenei) come figlio unico di un calzolaio, completa gli studi secondari nel seminario minore di Saint-P\u00e9-de-Bigorre e successivamente si rifiuta di diventare sacerdote, decidendo di ritornare a casa nel 1887, dove inizia a dedicarsi al guascone e alla sua letteratura. Proprio durante questo periodo scopre il lavoro del movimento letterario del Felibrismo.\nNel 1890 ottiene il primo premio per la poesia alla F\u00e9libr\u00e9e di Tarbes e conosce Simin Palay, con la quale fonda nel 1893 \"Armanac Gascoun\". Decide quindi di abbandonare il dialetto guascone del suo villaggio il \"\"Lavedanais\" per il \"B\u00e9arnais\"\" che gli consentir\u00e0 di essere letto in tutta la Guascogna.\nNel 1896, partecipa prima alla fondazione della scuola Gastou Febus che riunisce il F\u00e9librige guascone e poi a quella della sua rivista \"Reclams\" nel 1897. Nello stesso anno sposa Catherine Aug\u00e9 ed entrambi si stabiliscono definitivamente nel comune francese di Arrens-Marsous, dove Cam\u00e9lat ricopre il ruolo di sindaco dal 1900 al 1904. La coppia avr\u00e0 quattro figli, due dei quali moriranno durante l'infanzia.\nNel 1902, viene eletto Maggiore del Felibrismo e con la pubblicazione e il successo di \"Beline,\" viene riconosciuto dal movimento letterario.\nDal 1910 al 1914 dirige il popolare bisettimanale guascone \"La Bouts de la Terre\", seguendo una linea pi\u00f9 autonoma rispetto a quella adottata per \"Reclams\".\nDopo essere stato mobilitato durante la prima guerra mondiale, inizia il rapporto d'amicizia e di corrispondenza con il poeta Andr\u00e9 Pic.\nMuore il 19 novembre 1962 nella casa di sua figlia a Tarbes.\nOpere.\nInfluenzato dalle opere di Fr\u00e9d\u00e9ric Mistral, Cam\u00e9lat ha scritto tre epopee e drammi in versi guasconi:\nAmante del teatro, \u00e8 anche autore di \"spettacoli\" come:\n\u00c8 inoltre autore di poesie e di racconti raccolti in due volumi:\nInfine, ha pubblicato due antologie dedicate alla letteratura guascone:\nBibliografia.\nNel 2000 \u00e8 nuovamente pubblicata, nella norma classica dell'ortografia occitana, da \"Atlantica - Institut Occitan\", con la presentazione di Joan Salas-Lostau e con la traduzione francese a cura di Alb\u00e8rt Peirolet. L'edizione elettronica \u00e8 disponibile nel sito dell'Universit\u00e0 di Aix-en-Provence (Vedi: Collegamenti esterni). "}
{"id": "8340152", "revid": "1005847", "url": "https://it.wikipedia.org/wiki?curid=8340152", "title": "Europarlamentari della Finlandia della VII legislatura", "text": "Gli europarlamentari della Finlandia della VII legislatura, eletti in occasione delle elezioni europee del 2009, sono stati i seguenti."}
{"id": "8340158", "revid": "287204", "url": "https://it.wikipedia.org/wiki?curid=8340158", "title": "Rio Open 2020", "text": "Il Rio Open 2020, conosciuto anche come \"Rio Open presented by Claro\" per motivi di sponsorizzazione, \u00e8 stato un torneo professionistico di tennis giocato all'aperto sulla terra rossa. \u00c8 stata la 7\u00aa edizione dell'evento. Il torneo fa parte dell'ATP Tour 500 nell'ambito dell'ATP Tour 2020. Il torneo si \u00e8 svolto al \"Jockey Club Brasileiro\" di Rio de Janeiro in Brasile, dal 17 al 23 febbraio 2020.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nIl seguente giocatore \u00e8 entrato in tabellone come lucky loser:\nPartecipanti al doppio.\nAltri partecipanti.\nLe seguenti coppie hanno ricevuto una wildcard per il tabellone principale:\nLa seguente coppia \u00e8 passata dalle qualificazioni:\nCampioni.\nSingolare maschile.\n Christian Gar\u00edn ha sconfitto in finale Gianluca Mager con il punteggio di 7-63, 7-5.\nDoppio maschile.\n Marcel Granollers / Horacio Zeballos hanno sconfitto in finale Salvatore Caruso / Federico Gaio con il punteggio di 6-4, 5-7, [10-7]."}
{"id": "8340163", "revid": "1924342", "url": "https://it.wikipedia.org/wiki?curid=8340163", "title": "On (BTS)", "text": "On (reso graficamente come ON) \u00e8 un singolo del gruppo musicale sudcoreano BTS, pubblicato il 21 febbraio 2020 come secondo estratto dal settimo album in studio \"\" e utilizzato per la promozione del disco. Una versione alternativa in collaborazione con la cantante australiana Sia \u00e8 inserita come ventesima traccia del disco digitale e come lato B del disco in vinile. Un'anteprima da 30 secondi \u00e8 stata condivisa su TikTok dodici ore prima della pubblicazione.\nDescrizione.\n\"On\" \u00e8 una reinterpretazione di \"N.O\", l'apripista dell'EP \"O!RUL8,2?\" pubblicato dal gruppo nel 2013. In un'intervista con Zane Lowe per Apple Music, RM l'ha definita \"un grande diario degli ultimi sette anni. Una sorta di versione condensata dell'intera identit\u00e0 dei BTS. [...] \u00c8 come una dichiarazione che abbiamo accettato il nostro destino, tutte le sofferenze e tutte le ombre\". Secondo \"Billboard\", il testo \"vede i BTS ragionare su come il dolore e la paura possano diventare motivazionali\", con il ritornello cantato da Jimin dopo il bridge che recita \"Non riesci a trattenermi perch\u00e9 sai che sono un combattente / Ho scelto di scendere nell'abisso oscuro / Trovami e sanguiner\u00f2 con te\". La canzone si apre con alcuni riferimenti all'archetipo dell'Ombra, uno degli elementi che secondo lo psicoanalista Carl Jung compongono la \"mappa dell'anima\" umana, dalla quale l'album prende il proprio titolo.\nIl brano \u00e8 scritto in la minore e ha un tempo di 106 battiti per minuto. Appartiene al genere hip hop e si apre con il suono di un organo influenzato dalla musica gospel.\nEsibizioni dal vivo.\nLa prima esibizione dal vivo di \"On\" \u00e8 stata girata l'8 febbraio 2020 alla stazione Grand Central di New York dopo l'orario di chiusura del terminal e trasmessa il 24 febbraio durante il \"The Tonight Show\". La puntata ha causato un ragguardevole interesse sui social media, generando 4,2 milioni di interazioni tra Twitter, Facebook e Instagram, il secondo dato pi\u00f9 alto mai registrato da un programma notturno statunitense dopo l'apparizione di Emma Stone e dei BTS a \"Saturday Night Live\" nell'aprile 2019.\nLe esibizioni televisive in Corea del Sud sono iniziate il 27 febbraio a \"M Countdown\". Nelle due settimane successive i BTS hanno eseguito \"On\" anche a \"Music Bank\" e a \"Inkigayo\", dove hanno terminato le promozioni l'8 marzo.\n\"On\" \u00e8 stata portata sia ai Melon Music Award il 5 dicembre 2020, sia agli Mnet Asian Music Award il giorno successivo. Per quest'ultima cerimonia, i BTS si sono esibiti sul campo del Seoul World Cup Stadium insieme ad una marching band e un gruppo di ballerini.\nVideo musicali.\nDi \"On\" sono stati realizzati due videoclip. Il primo, girato agli inizi di febbraio alla diga di Sepulveda a Los Angeles e intitolato \"Kinetic Manifesto Film: Come Prima\", \u00e8 stato caricato su YouTube in concomitanza con l'uscita della traccia il 21 febbraio 2020 e ha ottenuto 46,5 milioni di visualizzazioni in ventiquattro ore, segnando il quinto miglior debutto nella storia della piattaforma fino a quel momento. Il video mostra i BTS ballare in uno spazio aperto insieme a 30 ballerini di backup della compagnia di ballo The Lab, accompagnati da 12 componenti della Blue Devils marching band. Una settimana dopo l'uscita, ha raggiunto 100 milioni di visualizzazioni. Dal caricamento all'8 settembre 2021 \u00e8 stato visto pi\u00f9 di 400 milioni di volte.\nIl secondo video musicale \u00e8 stato trasmesso su YouTube il 28 febbraio e ha raccolto 3 milioni di visualizzazioni in 10 minuti, diventando il video K-pop a raggiungere pi\u00f9 velocemente i 10 milioni (in un'ora) e stabilendo inoltre il record per il maggior numero di spettatori per un'anteprima sulla piattaforma streaming con 1,5 milioni di contatti simultanei. Girato al parco naturale delle Vasquez Rocks in California e diretto da Choi Yong-seok dello studio Lumpens, \u00e8 ambientato in uno scenario medievale in tempo di guerra, sviluppandosi come un cortometraggio fantasy e includendo una sola scena di ballo. Secondo \"Billboard\", \"si concentra su una serie di momenti simbolici che alludono alla liberazione dalle vie del passato\", presentando riferimenti biblici all'arca di No\u00e8 e alla corona di spine, e cinematografici a \"Il re leone\", \"Maze Runner\" \"- Il labirinto\" e \"Il signore delle mosche\", concludendosi con i sette membri dei BTS che salgono in cima ad una rupe e la comparsa della frase \"No More Dream\" che si trasforma in \"Dream\", rimandando al brano di debutto del gruppo. Il 26 ottobre 2020 ha superato 200 milioni di visualizzazioni.\nAccoglienza.\n\"Rolling Stone India\" ha indicato \"On\" come una delle performance vocali \"pi\u00f9 eccezionali\" del gruppo grazie agli acuti di Jungkook nel bridge.\nTracce.\nTesti e musiche di Antonina Armato, August Rigo, J-Hope, Julia Ross, Krysta Youngs, Melanie Joy Fontana, Michel \"Lindgren\" Schulz, Pdogg, RM, Suga.\nFormazione.\nCrediti tratti dalle note di copertina di \"Map of the Soul: 7\".\nGruppo\nProduzione\nSuccesso commerciale.\n\"On\" ha debuttato alla quarta posizione della statunitense Billboard Hot 100, segnando il miglior piazzamento conseguito fino a quel momento da una canzone di un gruppo K-pop. Ha venduto 86.000 copie durante la prima settimana di disponibilit\u00e0, figurando in testa alla classifica Digital Songs Sales."}
{"id": "8340173", "revid": "110904269", "url": "https://it.wikipedia.org/wiki?curid=8340173", "title": "Joao Barbosa", "text": ""}
{"id": "8340174", "revid": "827882", "url": "https://it.wikipedia.org/wiki?curid=8340174", "title": "Haddekuche", "text": "La haddekuche \u00e8 un dolce tradizionale di Francoforte sul Meno, in Germania.\nCaratteristiche.\nLa \"haddekuche\" \u00e8 una specie di pan di zenzero a forma di diamante dalla consistenza molto dura. La parola \"haddekuche\" \u00e8 l'equivalente in dialetto assiano di \"harter Kuchen\", che significa \"torta dura\". Le \"haddekuche\" vengono spesso offerte dai venditori di \"pretzel\" che vagano per i locali che vendono \"apfelwein\" della citt\u00e0."}
{"id": "8340178", "revid": "110904301", "url": "https://it.wikipedia.org/wiki?curid=8340178", "title": "TOKiMONSTA", "text": ""}
{"id": "8340184", "revid": "110904378", "url": "https://it.wikipedia.org/wiki?curid=8340184", "title": "Gufo reale del deserto", "text": ""}
{"id": "8340186", "revid": "1305772", "url": "https://it.wikipedia.org/wiki?curid=8340186", "title": "Geronimo Allison", "text": "Carriera.\nGreen Bay Packers.\nDopo Draft NFL 2016, Allison firm\u00f2 con i Green Bay Packers il 6 maggio 2016. Il 3 settembre fu svincolato, ma rifirm\u00f2 per la squadra di allenamento due giorni dopo. Il 24 ottobre 2016 fu promosso nel roster attivo. Allison debutt\u00f2 come professionista contro gli Atlanta Falcons nella settimana 8 e la sua prima ricezione in carriera fu su un passaggio da 4 yard in touchdown da Aaron Rodgers nel secondo quarto. La sua stagione da rookie si concluse con 12 ricezioni per 202 yard e 2 touchdown in 10 partite, di cui due come titolare.\nIl 19 luglio 2017, Allison fu sospeso per la prima partita della stagione 2017 per avere fallito un test antidoping. Durante la settimana 3 fece registrare i nuovi primati personali con 6 ricezioni per 122 yard contro i Cincinnati Bengals. La sua annata si chiuse al quarto posto della squadra con 23 ricezioni.\nAllison firm\u00f2 nuovamente con i Packers il 2018. Inizi\u00f2 la stagione in maniera positiva con 19 ricezioni per 289 yard e 2 marcature prima di subire una commozione cerebrale nella settimana 4. Il 6 novembre 2018 fu inserito in lista infortunati per sottoporsi a un intervento chirurgico.\nIl 13 marzo 2019, Allison firm\u00f2 per un altro anno con i Packers. La sua annata si chiuse disputando per la prima volta tutte le 16 partite (6 come titolare), con un nuovo primato personale di 34 ricezioni, per 287 yard e 2 touchdown.\nDetroit Lions.\nNel 2020 Allison firm\u00f2 con i Detroit Lions ma alla fine decise di non scendere in campo a causa della pandemia di COVID-19."}
{"id": "8340188", "revid": "1005847", "url": "https://it.wikipedia.org/wiki?curid=8340188", "title": "Europarlamentari della Slovacchia della VII legislatura", "text": "Gli europarlamentari della Slovacchia della VII legislatura, eletti in occasione delle elezioni europee del 2009, sono stati i seguenti."}
{"id": "8340189", "revid": "1543377", "url": "https://it.wikipedia.org/wiki?curid=8340189", "title": "Baia di Elliott", "text": "La baia di Elliott \u00e8 una porzione del bacino centrale dello stretto di Puget compresa nella bioregione di Cascadia. \u00c8 situata nello stato americano di Washington e si estende in direzione sud-est tra West Point (nord) e Alki Point (sud). Seattle fu fondata su questo specchio d'acqua nel 1850 e da quel momento si \u00e8 espansa fino a circondarlo interamente. La via navigabile che offre all'Oceano Pacifico \u00e8 stata un elemento chiave dell'economia della citt\u00e0, consentendo al porto di Seattle di diventare uno dei porti pi\u00f9 attivi degli Stati Uniti.\nStoria.\nI Duwamish vissero nei dintorni della baia di Elliott e del fiume Duwamish per migliaia di anni; avevano stabilito almeno 17 insediamenti prima dell'arrivo, negli anni '50 del XIX secolo, dei coloni bianchi. Tra i primi insediamenti bianchi vi fu quello di New York Alki da parte dei coloni del Denny Party, situato nell'attuale quartiere di Alki a West Seattle; tuttavia dopo un rigido inverno si dovettero spostare vicino all'attuale Pioneer Square, dando origine a Seattle, attraverso la baia di Elliott. Nel corso degli anni la citt\u00e0 si \u00e8 espansa per ricoprire tutto il lungomare della baia di Elliott e lo ha codificato come uno dei suoi \"fairway\" (passaggio navigabile). \nLa baia venne cos\u00ec denominata nel 1841 durante la spedizione di Wilkes, ma non si sa con certezza a quale dei membri della spedizione si debba attribuire il nome: il cappellano della nave Jared Elliott, il mozzo George Elliott o il guardiamarina Samuel Elliott. L'ultimo viene considerato l'omonimo pi\u00f9 probabile. Anche il commodoro Jesse Elliott \u00e8 stato considerato come possibile riferimento. La zona venne comunque chiamata anche \"baia Duwamish e porto di Seattle\" (\"Duwamish Bay and Seattle Harbor\"), fino a che, nel 1895, il Board of Geographic Names degli Stati Uniti la denomin\u00f2 ufficialmente \"baia di Elliott\". \nUna leggenda locale afferma che la flotta di battelli dello stretto di Puget (\"Puget Sound Mosquito Fleet\"), che ebbe il massimo sviluppo all'inizio del XX secolo, fu denominata in questo modo da un abitante di Seattle che, affacciandosi sulla baia di Elliott, constat\u00f2 che l'attivit\u00e0 potesse somigliare a quella delle zanzare. Nella baia si verificarono due importanti incidenti legati alla attivit\u00e0 della \"Mosquito Fleet\": quello del Dix, che affond\u00f2 nel 1906 provocando la morte di decine di persone, e quello del Multnomah, nel 1911. Questi servizi commerciali per passeggeri scomparvero non appena le automobili e i traghetti presero il sopravvento. \nNel 2002 l'ultimo esemplare sopravvissuto del Boeing 307 cadde nella baia di Elliott durante un ultimo volo di prova dall'aeroporto di Boeing Field a Everett. Il velivolo, denominato \"Flying Cloud\", era stato oggetto di un restauro della durata di otto anni ed era destinato ad essere esposto al National Air and Space Museum di Washington. Nonostante l'incidente, l'aereo \u00e8 stato nuovamente restaurato, ha volato fino al museo e vi \u00e8 ora esposto.\nCaratteristiche.\nWest Point e Alki Point sono i promontori dello stretto di Puget, riconosciuti rispettivamente come ingressi nord e sud della baia di Elliott. Una linea tracciata tra questi due punti delimita la baia a est dal canale aperto ad ovest. Per essere pi\u00f9 precisi, la baia che si trova a est \u00e8 stata definita da una linea tracciata partendo da nord da punta Duwamish verso Magnolia Bluff. Il fiume Duwamish sfocia nella parte sud-orientale della baia. Quest'area \u00e8 stata ampiamente modificata dallo sviluppo umano nel XX secolo per incanalare il fiume e riempire le piane di marea per creare l'isola di Harbor, che una volta era la pi\u00f9 grande isola artificiale del mondo. Ad ovest del delta del fiume, la terra si protende verso nord nella baia di punta Duwamish. Ad est correndo in direzione nord/nord-ovest, si trova il cuore di Seattle, la diga Alaska Way, il lungomare centrale (\"Central Waterfront\") e la baia Smith (\"Smith Cove\"). \nLa baia di Elliott \u00e8 la sede del porto di Seattle, che nel 2002 \u00e8 stato il 9\u00ba tra i porti pi\u00f9 attivi degli Stati Uniti per traffico di container TEU e il 46\u00ba pi\u00f9 attivi del mondo. Negli anni 2000 gli affari riguardanti le navi da crociera, verso l'Alaska, sono diventati sempre pi\u00f9 considerevoli. La baia ospita anche il molo Colman, il principale terminal di Seattle per il sistema di traghetti dello stato, il pi\u00f9 grande del paese. Le partenze principali partono da Seattle per l'isola di Bainbridge e Bremerton. La rotta Seattle-Winslow (isola di Bainbridge) \u00e8 quella pi\u00f9 utilizzata per numero di veicoli e passeggeri trasportati dal sistema di traghetti statale. L'idrotaxi della contea di King, uno dei traghetti per passeggeri, attraversa la baia collegando Downtown Seattle con West Seattle (molo Seacrest) e l'isola di Vashon. \nCi sono due porti turistici nella baia di Elliott. Il pi\u00f9 grande di questi \u00e8 l'Elliott Bay Marina, di propriet\u00e0 privata, nei quartieri Magnolia/Interbay della baia Smith, con scivoli. Bell Harbor Marina, gestito dal porto di Seattle, \u00e8 situato sul lungomare centrale lungo Belltown. Qui possono essere ormeggiate fino a 70 imbarcazioni. \nNumerosi moli si dipanano nella baia, soprattutto lungo il lungomare centrale di Seattle. I moli 57 e 59 sono allestiti a uso turistico, in cui \u00e8 possibile trovare la grande ruota di Seattle (\"Seattle Great Wheel\") e l'acquario di Seattle. Sul molo 67 si trova l'hotel Edgewater. Il molo 86 \u00e8 un importante terminal marittimo gestito dal gruppo Louis Dreyfus. Il grano viene caricato su navi mercantili ancorate attraversando l\"'Elliott Bay Trail\" e uno stretto parco costiero, che ospita anche un molo pubblico per la pesca vicino alla baia Smith. All'interno della baia si trova il terminal 91, che negli anni \u00e8 stato utilizzato per diverse mansioni, incluso lo stoccaggio di automobili e pesci importati, e recentemente \u00e8 diventato un molo per le navi da crociera dell'Alaska. A sud, nel parco di Seacrest di West Seattle, \u00e8 situato un altro molo pubblico per la pesca e un sito per immersioni . \nLa baia \u00e8 stata spesso citata dai media come principale punto di interesse geografico di Seattle. The Real World: Seattle, la stagione della serie del reality di MTV del 1998, \u00e8 stata girata sul molo 70 della baia. Le immaginarie torri della baia di Elliott, la casa di Frasier Crane nella serie TV Frasier, prendono il nome dalla baia. Nella stagione 3 del film poliziesco ambientato a Seattle The Killing, il sospettato Ray Seward viene incarcerato nel penitenziario immaginario della baia di Elliott. Una mappa semplificata della baia di Elliott viene utilizzata come icona \"Mappe\" nel sistema operativo per smartphone Windows Phone 7 di Microsoft. Microsoft ha la propria sede nell'area metropolitana di Seattle. \nEcologia.\nLa baia di Elliott \u00e8 stata al centro di preoccupazioni ambientali. Lo sviluppo urbano e industriale lungo le sue spiagge e sulle rive del fiume Duwamish, da cui si accede alla baia, ha suscitato preoccupazione per i livelli di inquinanti che vengono versati in acqua. Sulla costa meridionale ci sono due aree del programma statale di bonifica \"Superfund\": l'isola di Harbor e l'antica sede della \"Lockheed West Seattle\". Sono state individuate diverse altre aree per la pulizia, fra cui quella del \"Pacific Sound Resources\", e altre lungo il Duwamish inferiore. \nIl lungomare del centro offre un habitat povero per i giovani salmoni che migrano dal fiume Duwamish, a causa dell'ombra sotto i moli e della scarsit\u00e0 di cibo lungo la diga verticale (Alaskan Way Seawall). Il progetto di riqualificazione delle dighe mira a migliorare l'habitat, installando strutture sottomarine per creare fondali nei quali i salmoni possano trovare cibo e mattoni in vetrocemento sul marciapiede (a sbalzo sulla baia), in modo che la luce del sole possa illuminare anche i fondali dei moli."}
{"id": "8340190", "revid": "1305772", "url": "https://it.wikipedia.org/wiki?curid=8340190", "title": "Acido dimorfecolico", "text": "L'acido dimorfecolico \u00e8 un acido grasso a catena lineare con diciotto atomi di carbonio contenente 2 doppi legami in posizione 10=11 e 12=13 e un gruppo ossidrilico in posizione 9, con formula di struttura:\n codice_1\nCon il nome di acido dimorfecolico possono venir designati diversi enantiomeri (R) o (S) a seconda della configurazione del gruppo ossidrilico con i doppi legami in configurazione sia cis che trans.\nL'isomero presente in alcune piante, noto anche come acido (9S)-\u03b2-dimorfecolico, ha la configurazione trans-trans dei 2 doppi legami non interrotti da un gruppo metilenico ( coniugati ) con notazione delta: S-9-OH-18:2\u039410t,12t. e nome IUPAC : acido (9S,10E,12E)-idrossi-10,12-ottadecadienoico.\nL'isomero principale negli animali, noto anche come acido (9S)-\u03b1-dimorfecolico, \u00e8 un prodotto del metabolismo cellulare attivato da enzimi lipossigenasi ed ha i doppi legami coniugati in configurazione trans-cis con nomenclatura delta: S-9-OH-18:2\u039410t,12c e nome IUPAC : acido (9S,10E,12Z)-idrossi-10,12-ottadecadienoico.\nPur avendo attivit\u00e0 biologiche diverse i diversi isomeri spesso non vengono distinti e molti studi identificano l'acido con la generica sigla 9-HODE includendo anche gli stereoisomeri (R) \nL'acido dimorfecolico \u00e8 stato individuato per la prima volta nei gliceridi dell'olio dei semi di \"Dimorphotheca aurantiaca ,\" della famiglia delle \"Asteraceae\", da F.R. Earle , I. A. Wolff e Quentin Jones nel 1960. Nello stesso anno C.R. Smith e altri ne hanno identificato la struttura e la configurazione trans-trans dei 2 doppi legami, proponendone il nome comune derivandolo dalla specie vegetale. La concentrazione in questo olio va dal 47 al 66% sul totale degli acidi grassi.\nNelle piante \u00e8 stato ipotizzata la biosintesi con un percorso analogo a quello dell'acido eleninolico S-9-OH-18:2\u039410t,12a con un riarrangiamento di acidi grassi epossidici coniugati.\nNegli animali l'acido alfa-dimorfecolico o 9(S)-HODE \u00e8 un agonista del recettore gamma attivato dai proliferatori dei perossisomi PPAR-\u03b3 sintetizzato nel corpo dall'acido linoleico. L'acido alfa-dimorfecolico attiva il PPAR nelle cellule endoteliali umane aumentando l'espressione di tipo 1 dell'inibitore dell'attivatore del plasminogeno. L'inibitore dell'attivatore del plasminogeno di tipo 1 \u00e8 un importante inibitore fisiologico della fibrinolisi, con i suoi livelli plasmatici correlati al rischio di infarto del miocardio e trombosi venosa. \nUn insieme simile di isomeri dell'acido 13-idrossiottadecadienoico (13-HODE) (ovvero 13(S)EZ-HODE), 13(R)EZ-HODE, 13(S)EE-HODE) e 13(R)EE- HODE) si presenta naturalmente e in particolare in condizioni di forme di stress ossidativo in concomitanza con i 9-HODE.\nAl gruppo degli HODE, classificato come metaboliti delle lipoproteine a bassa densit\u00e0 ossidate, vengono attribuiti diversi ruoli e attivit\u00e0 biologiche ed il loro tenore nei tessuti da alcune ricerche viene correlato ad alcune patologie umane, tra cui: asma, aterosclerosi, cancro al colon, cancro al seno, artrite reumatoide, rene policistico, diabete, pancreatite cronica, steatoepatite; anche se l'utilizzo degli HODE come biomarcatori della perossidazione lipidica non ha raggiunto una utilit\u00e0 clinica."}
{"id": "8340201", "revid": "478814", "url": "https://it.wikipedia.org/wiki?curid=8340201", "title": "Rio Open 2020 - Singolare", "text": "Laslo Djere era il detentore del titolo, ma si \u00e8 ritirato prima dell'inizio del torneo.\nIn finale Cristian Gar\u00edn ha sconfitto Gianluca Mager con il punteggio di 7-63, 7-5."}
{"id": "8340203", "revid": "1372005", "url": "https://it.wikipedia.org/wiki?curid=8340203", "title": "Emma di M\u011bln\u00edk", "text": "Biografia.\nLe sue origini sono incerte. Lo storico Gelasius Dobner (1719-1790) pensava che fosse una principessa del regno di Borgogna e questa teoria \u00e8 tutt'ora accolta dagli studiosi. Le ultime ricerche di storici e dei numismatici, tuttavia, indicano che era di origine italo-borgognona ed \u00e8 stata identificata con la regina Emma di Francia (Emma di Italia), vedova del re Lotario IV di Francia (morto nel 986). Divenne la seconda moglie di Boleslao II intorno all'anno 989 e mor\u00ec nel 1005 o nel 1006. Secondo gli storici cechi, Emma era la madre dei figli pi\u00f9 giovani di Boleslao, Ulrico/Old\u0159ich e Jarom\u00edr, mentre la madre del figlio maggiore di Boleslao II, Boleslao III di Boemia, era Adiva, la prima moglie di Boleslao II.\nImpaurito da Boleslao III, Emma scelse di andare in esilio alla corte di Baviera nel 1001 insieme ai figli Old\u0159ich e Jaromir. I fratelli chiesero il sostegno militare del re Enrico II, ponendo definitivamente la Boemia sotto la giurisdizione del Sacro Romano Impero.\nNel 1004 Jarom\u00edr occup\u00f2 Praga con il sostegno di un esercito tedesco e si fece duca. Emma torn\u00f2 in Boemia, probabilmente vivendo nella citt\u00e0 di M\u011bln\u00edk, dove mor\u00ec.\nA testimonianza della sua esistenza sono monete con la scritta ENMA REGINA (\"Regina Emma\", non duchessa)."}
{"id": "8340206", "revid": "39884", "url": "https://it.wikipedia.org/wiki?curid=8340206", "title": "Alla Vazhenina", "text": ""}
{"id": "8340207", "revid": "767487", "url": "https://it.wikipedia.org/wiki?curid=8340207", "title": "Odesza", "text": "Odesza (stilizzata come ODESZA) \u00e8 un duo musicale statunitense di musica elettronica formatosi a Bellingham, nello stato di Washington. \u00c8 composto dai disc jockey Harrison Mills e Clayton Knight, noti rispettivamente con gli pseudonimi di Catacombkid e BeachesBeaches.\nIl duo venne costruito nel 2012 poco prima che Mills e Knight si diplomassero alla Western Washington University. Il duo ODESZA vede la collaborazione di altri componenti, tra cui un batterista e i cantanti Naomi Wild e WYNNE.\nL'album di debutto, \"Summer's Gone\", \u00e8 stato pubblicato nel 2012. L'anno seguente il duo ha pubblicato l'EP \"My Friends Never Die\". Il 9 settembre 2014 esce il secondo album in studio intitolato \"In Return\". Nel 2016 con la canzone \"Say My Name\" ha ottenuto la prima nomination ai Grammy Award nella categoria Best Remixed Recording, Not Classical. L'8 settembre 2017 esce il terzo album in studio chiamato \"A Moment Apart\", il quale ha raggiunto la posizione numero 3 nella classifica Billboard 200 e arrivando in cima alla classifica dei migliori album di musica elettronica/dance. Nel 2018 il disco \u00e8 stato nominato al Grammy Award al miglior album dance/elettronico, insieme al singolo \"Line of Sight\" che \u00e8 stato nominato per la migliore registrazione dance.\nNel 2017 il duo ha ricevuto una nomination come produttore dell'anno agli Electronic Music Awards. Inoltre Billboard ha classificato ODESZA al numero 10 nella classifica Billboard Dance 100 2018."}
{"id": "8340214", "revid": "478814", "url": "https://it.wikipedia.org/wiki?curid=8340214", "title": "Rio Open 2020 - Qualificazioni singolare", "text": "Le qualificazioni del singolare del Rio Open 2020 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "8340216", "revid": "1310927", "url": "https://it.wikipedia.org/wiki?curid=8340216", "title": "Richie Dorman", "text": "Carriera.\nClub.\nHa giocato nella massima serie dei campionati gallese e finlandese."}
{"id": "8340222", "revid": "478814", "url": "https://it.wikipedia.org/wiki?curid=8340222", "title": "Rio Open 2020 - Doppio", "text": "M\u00e1ximo Gonz\u00e1lez e Nicol\u00e1s Jarry erano i detentori del titolo, ma Jarry non ha potuto partecipare a questa edizione del torneo per via di una squalifica per doping. Gonz\u00e1lez ha fatto coppia con Fabrice Martin, perdendo ai quarti di finale contro Marcel Granollers e Horacio Zeballos.\nIn finale Granollers e Zeballos hanno sconfitto Salvatore Caruso e Federico Gaio con il punteggio di 6-4, 5-7, [10-7]."}
{"id": "8340227", "revid": "110157", "url": "https://it.wikipedia.org/wiki?curid=8340227", "title": "Cabell's International", "text": "Cabell's International \u00e8 una societ\u00e0 informatica di servizi operante nell'ambito dell'editoria accademica. Per i propri clienti, pubblica una \"whitelist\" e una \"blacklist\" delle riviste accademiche ingannevoli e predatorie nell'ambito di molteplici discipline scientifiche.\nDalla creazione nel 1978 al 2017, la \"whitelist\" di Cabell's International era arrivata a contenere pi\u00f9 di 11.000 titoli. Dal 2017 al 2018, la lista nera aveva incrementato la propria numerosit\u00e0 da 4.000 a 11.000 riviste.\nStoria.\nLa compagnia venne fondata nel 1978 a Beaumont, nel Texas, per iniziativa del professore di management David W.E. Cabell, che inizi\u00f2 a pubblicare per i propri clienti una lista degli editori e delle riviste accademiche ritenute autorevoli dal punto di vista della ricerca scientifica.\nNel 2015, Cabell inizi\u00f2 a collaborare con Jeffrey Beall, autore di un'altra lista nera delle pubblicazioni predatorie, consultabile gratuitamente da qualsiasi utente, che dai primi mesi del 2017 non fu pi\u00f9 aggiornata. A partire da giugno del 2017, essa fu sostituita dalla lista nera di Cabell's International, un elenco delle pubblicazioni predatorie che era disponibile soltanto per gli utenti abbonati e abilitati dal sito, similmente alla \"whitelist\" pubblicata a partire dal '78.\nDavid Cabell neg\u00f2 qualsiasi coinvolgimento della sua azienda in merito alla decisione di Beall.\nLa \"whitelist\" aveva intanto integrato informazioni aggiuntive circa i tassi di accettazione degli articoli e i tempi medi di revisione, le metriche di ranking, oltre ad una serie di strumenti per aiutare gli accademici nella pubblicazione dei loro manoscritti.\nLa lista nera, invece, era compilata secondo 65 criteri aggiornati trimestralmente. Inoltre, veniva data evidenza delle motivazioni per l'inserimento dei singoli titoli, al fine di mitigare le querele per diffamazione.\nDopo aver valutato l'antieconomicit\u00e0 di un'offerta gratuita, considerata eccessivamente costosa per la societ\u00e0, la Cabell's decise di offrire a pagamento la consultazione della \"blacklist\", che \u00e8 oggetto di un abbonamento separato e a s\u00e9 stante. Tuttavia, fu anche prevista una scontistica per gli utenti gi\u00e0 abbonati per almeno una delle discipline accademiche monitorate nella lista bianca, che avessero optato per acquistare il pacchetto completo.\nTuttavia, al 2017 non esisteva un tariffario pubblico e uguale per tutti, ma una politica di prezzo contrattata singolarmente con i propri clienti. Sebbene la maggior parte delle pubblicazioni predatorie provenisse da case editrice indiane, soltanto 4 delle 800 istituzioni accademiche clienti della Cabell's provenivano da tale Paese.\nServizi alternativi.\nA partire dal 2015, era emersa anche la \"whitelist\" di DOAJ, un'organizzazione operante anche come servizio di indicizzazione delle riviste per le quali pubblica i record bibliografici e l'abstract, senza tuttavia esserne l'editore. DOAJ limita la revisione alle riviste presenti nella propria base di conoscenza e ai relativi editori. Una parte dei contenuti \u00e8 gratuita, mentre l'accesso completo \u00e8 riservato alle biblioteche e alle istituzioni accademiche al prezzo di un abbonamento annuale.\nLa tipologia di utenti era quindi la stessa servita dalla Campbell's, sebbene solo quest'ultima pubblicasse una \"blacklist\", accessibile anche a privati del mondo accademico (studenti. docenti, ricercatori), e senza svolgere attivit\u00e0 di indicizzazione o di revisione editoriale.\nNel 2018, la Cabell's defin\u00ec il proprio prodotto come \u00abl'unica lista nera delle riviste ingannevoli e predatorie\u00bb.\nAccoglienza.\nIl bibliotecario del Manhattan College William H. Walters osserv\u00f2 che la \u00abCabell's prevede il rispetto di standard minimi per l'accettazione, mentre non \u00e8 esaustiva in merito alla copertura di buone riviste\u00bb.\nIl periodico \"The Charleston Advisor\", rivista trimestrale specializzata nella recensione di risorse Internet proprietarie e gratuite che le biblioteche rendono disponibili ai propri utenti con eventuale acquisto della licenza d'uso, asser\u00ec che la societ\u00e0 ha una buona gestione dei reclami relativi alle riviste presenti nel proprio database, per i quali \u00abattiva una nuova revisione e decidono se sia necessario rimuovere la pubblicazione incriminata\u00bb, sebbene \u00abCabell's non sia un marchio di qualit\u00e0\u00bb e una garanzia automatica di esclusione delle riviste predatorie."}
{"id": "8340233", "revid": "1372005", "url": "https://it.wikipedia.org/wiki?curid=8340233", "title": "Biagota", "text": "Biografia.\nMichal Lutovsk\u00fd scrive nel suo libro \"Bratrovrah una tv\u016frce st\u00e1tu\" che solo poche monete confermano l'esistenza di Biagota.\nQueste monete sono considerate il tipo pi\u00f9 antico di denar dei P\u0159emyslid. Su di essi vi \u00e8 l'iscrizione \"BIAGOTACOIIIIX\" o \"BIAGOTACOVIIX\", ovvero \"BIAGOTA CONIVNX\" (\"moglie Biagota\"). Forse queste monete sono state fatte in occasione del matrimonio, ma non ci sono prove a sostegno di tale ipotesi.\nNon \u00e8 nemmeno sicuro che Biagota sia la madre di tutti i quattro figli di Boleslao I (Dobrawa, Boleslao II di Boemia, Strachkvas e Mlada di Boemia). Le sue origini non sono chiare: forse proveniva da uno degli stati tedeschi del Sacro Romano Impero o da un paese slavo (Blahota o Bjegota \u00e8 un antico nome bulgaro). Entrambe le ipotesi potrebbero essere giuste, corrispondenti alle pratiche dei sovrani europei dell'epoca."}
{"id": "8340237", "revid": "121538346", "url": "https://it.wikipedia.org/wiki?curid=8340237", "title": "Fabio Ciaponi", "text": "Biografia.\nTra il 1989 ed il 1993 ha partecipato a cinque edizioni consecutive dei Mondiali di corsa campestre: nel 1989, 1990 e 1992 ha gareggiato nella distanza lunga, piazzandosi rispettivamente in settima, settima e ventunesima posizione e vincendo due ori ed un argento a squadre; nel 1989 si \u00e8 invece piazzato in sesta posizione nella distanza corta, vincendo la medaglia d'argento a squadre. Infine, si \u00e8 piazzato in decima posizione nella corsa seniores nel 1993, vincendo la medaglia d'oro a squadre.\n\u00c9 zio di Elisa Sortini, a sua volta fondista di corsa in montagna con presenze in nazionale."}
{"id": "8340268", "revid": "287204", "url": "https://it.wikipedia.org/wiki?curid=8340268", "title": "Franz Volkmar Reinhard", "text": "Biografia.\nDopo la laurea conseguita all'Universit\u00e0 di Wittenberg, Reinhard \u00e8 diventato libero dicente nella stessa universit\u00e0 nel 1777. Nel 1780 \u00e8 diventato professore associato di filosofia e teologia e nel 1782 \u00e8 stato nominato professore ordinario. Ordinato ministro della chiesa evangelica, nel 1784 \u00e8 diventato preposto della chiesa dell\u2019universit\u00e0. Nel 1790-1791 \u00e8 stato rettore dell\u2019universit\u00e0 di Wittemberg. Nel 1792 si \u00e8 trasferito a Dresda, dove \u00e8 diventato primo predicatore di corte e consigliere ecclesiastico.\nReinhard \u00e8 stato una figura preminente della prima fase della ricerca del Ges\u00f9 storico. Ha scritto diversi libri e i suoi sermoni sono stati raccolti in volume."}
{"id": "8340274", "revid": "478814", "url": "https://it.wikipedia.org/wiki?curid=8340274", "title": "Dubai Tennis Championships 2020", "text": "Il Dubai Tennis Championships 2020, conosciuto anche come \"Dubai Duty Free Tennis Championships 2020\" per motivi pubblicitari, \u00e8 stato un torneo di tennis giocato sul cemento, facente parte della categoria ATP Tour 500 nell'ambito dell'ATP Tour 2020 e della categoria WTA Premier nell'ambito del WTA Tour 2020. Sia il torneo maschile che femminile si sono disputati al The Aviation Club Tennis Centre di Dubai negli Emirati Arabi Uniti. Il torneo femminile si \u00e8 giocato dal 15 al 22 febbraio mentre quello maschile dal 24 al 29 febbraio 2020.\nPartecipanti ATP.\nAltri partecipanti.\nI seguenti giocatori hanno ricevuto una wild card per il tabellone principale:\nIl seguente giocatore \u00e8 entrato in tabellone tramite il ranking protetto:\nI seguenti giocatori sono entrati nel tabellone principale passando dalle qualificazioni:\nPartecipanti ATP doppio.\nAltri partecipanti.\nLe seguenti coppie hanno ricevuto una wildcard per il tabellone principale:\nLe seguenti coppie sono passate dalle qualificazioni:\nPartecipanti WTA.\nAltre partecipanti.\nLe seguenti giocatrici hanno ricevuto una wild card per il tabellone principale:\nLa seguente giocatrice \u00e8 entrata in tabellone come special exempt:\nLe seguenti giocatrici sono entrate nel tabellone principale passando dalle qualificazioni:\nLa seguente giocatrice \u00e8 entrata in tabellone come lucky loser:\nCampioni.\nSingolare maschile.\n Novak Djokovic ha sconfitto in finale Stefanos Tsitsipas con il punteggio di 6-3, 6-4.\nSingolare femminile.\n Simona Halep ha battuto in finale Elena Rybakina con il punteggio di 3-6, 6-3, 7-65.\nDoppio maschile.\n John Peers / Michael Venus hanno sconfitto in finale Raven Klaasen / Oliver Marach con il punteggio di 6-3, 6-2.\nDoppio femminile.\n Hsieh Su-wei / Barbora Str\u00fdcov\u00e1 hanno battuto in finale Barbora Krej\u010d\u00edkov\u00e1 / Zheng Saisai con il punteggio di 7-5, 3-6, [10-5]."}
{"id": "8340278", "revid": "1924342", "url": "https://it.wikipedia.org/wiki?curid=8340278", "title": "DNA (Ghali)", "text": "DNA \u00e8 il secondo album in studio del rapper italiano Ghali, pubblicato il 21 febbraio 2020 dalla Sto Records.\nDescrizione.\n\"DNA\" rappresenta il risultato di un lungo lavoro dove il rapper ha sperimentato nuove sonorit\u00e0 per discostarsi da quanto operato con \"Album\". Una volta staccatosi dallo storico produttore Charlie Charles a causa di una \u00abdifferenza troppo radicale di vedute\u00bb, Ghali ha intrapreso svariate collaborazioni con produttori e compositori, tra cui Davide Petrella, Mace (che ha svolto anche il ruolo di produttore artistico) e Michele Canova Iorfida. Tra gli altri collaboratori vi \u00e8 presente anche Sick Luke, con il quale aveva realizzato nel 2018 un EP intitolato \"Fast Food Music\", tuttavia bloccato dal suo team che gli impose una pausa strategica; da tale progetto i soli \"Fast Food\" e \"Scooby\" sono stati selezionati ed inseriti in \"DNA\".\nI quindici brani finali presentano sonorit\u00e0 maggiormente pop e hip hop, con varie contaminazioni soul (\"Jennifer\"), blues (\"Combo\"), mentre i testi si focalizzano sul cambiamento nella vita del rapper, dallo stordimento del successo (\"DNA\") all'ansia (\"Fallito\"), senza tralasciare i ricordi del padre (\"Flashback\") o le relazioni sentimentali (\"Extasy\" e \"Barcellona\").\nPromozione.\nNel periodo antecedente alla pubblicazione di \"DNA\", Ghali ha presentato alcuni brani. Il primo di questi \u00e8 stato \"Flashback\", estratto come singolo apripista l'11 novembre 2019, mentre il successivo estratto \u00e8 stato \"Boogieman\", realizzato con la partecipazione vocale di Salmo. Quest'ultimo \u00e8 stato presentato per la prima volta dal vivo al Festival di Sanremo 2020, manifestazione al quale ha fatto il suo debutto anche \"Good Times\".\nL'album \u00e8 stato pubblicato il 20 febbraio nei formati CD e download digitale, oltre a un'edizione limitata in vinile azzurro. La sua promozione \u00e8 proseguita con alcune date instore durate il quale Ghali ha incontrato i fan e ha firmato le copie dell'album, e con l'annuncio di tre date speciali al Fabrique di Milano originariamente previste l'8, 9 e 10 maggio 2020 e successivamente spostate a ottobre a causa della pandemia di COVID-19.\nIl 3 aprile \u00e8 stato pubblicato il terzo singolo \"Good Times\", anticipato qualche giorno prima da uno speciale videoclip composto da una raccolta di dirette Instagram in cui Ghali ha invitato alcuni fan a cantare alcune parti del brano. Il 17 giugno seguente \u00e8 stata la volta del video di \"Marymango\", brano realizzato con la partecipazione di Tha Supreme. L'11 settembre \u00e8 stato estratto come quarto singolo \"Barcellona\", promosso il seguente 9 ottobre dal relativo videoclip.\nIl 13 novembre 2020 Ghali ha pubblicato una nuova edizione di \"DNA\" intitolata \"DNA Deluxe X\", contenente \"Cacao\" e \"Milf\" (precedentemente apparsi nella riedizione in vinile) e gli inediti \"1993\" e \"Mille pare (Bad Times)\", quest'ultimo estratto come singolo una settimana pi\u00f9 tardi."}
{"id": "8340279", "revid": "117517559", "url": "https://it.wikipedia.org/wiki?curid=8340279", "title": "Baia di Rudyerd", "text": "La baia di Rudyerd (\"Rudyerd Bay\") \u00e8 una insenatura naturale dell'Alaska sud-orientale (Stati Uniti d'America), nell'Arcipelago Alexander.\nDescrizione fisica.\nLa baia fa parte del Borough di Ketchikan Gateway vicino alla citt\u00e0 di Ketchikan (a 60\u00a0km in linea aerea) ed \u00e8 compresa nell'area marittima Inside Passage e dell'Arcipelago Alessandro (\"Alexander Archipelago\"). L'insenatura, lunga circa\u00a022,6\u00a0km, si trova a met\u00e0 del lato orientale del canale di Behm (\"Behm Canal\"), il canale che separa l'isola di Revillagigedo dal continente. Ha un andamento a \"zig-zag\"; nella parte iniziale, dopo circa 4,5\u00a0km, si divide in due rami: quello a sud prende il nome di \"Punchbowl\" (\"Punchbowl Ci\u00ecove\"), quello a nord prosegue per altri 8\u00a0km circa fino ad un'altra diramazione: quella a sud termina dopo 5\u00a0km circa, mentre quella a nord prosegue fino al termine per altri 6\u00a0km circa.\nL'entrata della baia \u00e8 indicata da due promontori: quello a nord si chiama \"Point Eva\" , quello a sud si chiama \"Point Louise\" .\nIl canale si trova nella foresta Nazionale di Tongass (\"Tongass National Forest\") e pi\u00f9 o meno al centro parco nazionale Misty Fiords National Monument.\nStoria e geologia.\nIl nome gli fu dato da W.H. Dall, membro del United States Geological Survey, nel 1879, in ricordo dell'ingegnere inglese John Rudyerd che ricostru\u00ec il faro \"Eddystone\" (in Inghilterra) dopo la distruzione del 1703.\nQuesta regione fu visitata per la prima volta nel 1793 dal capitano George Vancouver.\nTipico di quest'area \u00e8 Il granito di colore chiaro (formatosi 50 - 70 milioni di anni fa). I ghiacciai hanno scolpito la zona in profonde vallate a forma di \"U\". Ora molte di queste valli sono state invase dal mare e sono diventate \"canali\". La maggior parte delle coste della baia \"Rudyerd\" consiste in pareti quasi verticali solcate da innumerevoli fiumi e spesso si innalzano da 600 a 900 m sul livello del mare e scendono fino a 300 m sotto il livello del mare.\nAccessi e turismo.\nLa baia si pu\u00f2 raggiungere via mare (facilmente da Ketchikan) o via aerea (idrovolanti). Nel periodo turistico \u00e8 percorsa da crociere organizzate su catamarani per visitare il parco nazionale Misty Fiords National Monument.\nFauna.\nNella fauna marina dell'insenatura si trovano: balene, leoni marini e aringhe (queste ultime molto numerose). Nel canale si pratica anche la pesca del salmone."}
{"id": "8340280", "revid": "458401", "url": "https://it.wikipedia.org/wiki?curid=8340280", "title": "Episodi di Le ragazze del centralino (quinta stagione)", "text": " \nLa quinta ed ultima stagione della serie televisiva Le ragazze del centralino, composta da 10 episodi, \u00e8 stata distribuita a livello internazionale sul servizio on demand Netflix in due parti: la prima met\u00e0 \u00e8 stata pubblicata il 14 febbraio 2020, mentre la seconda met\u00e0 \u00e8 stata pubblicata, sempre su Netflix, il 3 luglio 2020."}
{"id": "8340281", "revid": "199745", "url": "https://it.wikipedia.org/wiki?curid=8340281", "title": "Rudyerd Bay", "text": ""}
{"id": "8340282", "revid": "1310927", "url": "https://it.wikipedia.org/wiki?curid=8340282", "title": "Felipe Aspegren", "text": "Carriera.\nClub.\nHa giocato nella massima serie finlandese."}
{"id": "8340283", "revid": "1543377", "url": "https://it.wikipedia.org/wiki?curid=8340283", "title": "Confine tra il Belize e il Messico", "text": "Il confine Belize-Messico \u00e8 una linea che separa il Belize dal Messico. Essa ha una lunghezza di 250\u00a0chilometri ed \u00e8 costituita quasi completamente da un tratto del fiume Hondo. Separa il Belize dagli stati messicani di Quintana Roo e Campeche.\nL'attuale confine fu concordato nel 1893, e definito nel 1897.\nStoria.\nIl confine tra Messico e Belize era difficile da esplorare a causa della sua remota posizione, in particolare per quanto riguarda il territorio messicano. Data la rarefazione degli insediamenti abitativi, la colonia britannica dell'Honduras, oggi Belize, fu in grado di occupare la regione con facilit\u00e0. Tuttavia il Messico non riconobbe la sovranit\u00e0 britannica sul territorio fino al tardo Ottocento. Il governo messicano voleva ridurre, e alla fine eliminare, il contrabbando di armi dalla popolazione maya fornito dai ribelli durante la guerra delle caste dello Yucat\u00e1n, che prolungava il conflitto.\nIl governo di Porfirio D\u00edaz cre\u00f2 un Territorio Federale che prima apparteneva allo Stato dello Yucatan. Successivamente fu formato il Territorio di Quintana Roo e si decise di negoziare con il governo britannico per definire finalmente un confine comune. Si giunse a un riconoscimento della sovranit\u00e0 britannica sul territorio in cambio della promessa da parte della Gran Bretagna a rinunciare ad armare i maya. Il Messico incaric\u00f2 di rappresentarlo nelle trattative il Ministro degli Affari esteri Ignacio Mariscal come Ministro plenipotenziario, mentre il Regno Unito incaric\u00f2 Sir Spenser St. John.\nIl trattato.\nIl trattato fu firmato l'8 aprile 1893 a Citt\u00e0 del Messico e una convenzione aggiuntiva fu sottoscritta il 7 aprile 1897. Il testo originale del trattato consisteva in quattro articoli: il primo definiva il confine, il secondo imponeva al Regno Unito di cessare la fornitura di armi ai ribelli maya, il terzo disponeva l'obbligo per entrambi gli stati di impedire ai nativi americani dallo sconfinare nel territorio del paese limitrofo e il quarto richiedeva la ratifica del trattato da parte dei rispettivi governi. \nLa convenzione aggiuntiva, firmata da Ignacio Mariscal e dal nuovo Ministro britannico in Messico, Sir Henry Nevill Dering, aggiornava l'articolo 3 per includervi l'accordo di libera navigazione per le navi mercantili messicane attraverso Boca Bacalar Chico e tutte le acque territoriali britanniche della [[baia di Chetumal]]. Le navi da guerra non erano previste dal trattato. L'ammissione alla baia di Chetumal in Messico auspicava la costruzione del canale di Zaragoza. \nAll'inizio del 2007, il Ministro degli Affari esteri del Messico annunci\u00f2 un accordo con il Belize per la definizione del confine marittimo nella Baia di Chetumal. Questo annuncio provoc\u00f2 un ampio rifiuto popolare da parte di Quintana Roo, a causa di una versione che implicava una restituzione territoriale al Belize che avrebbe compreso anche zone interne. Fu poi chiarito che si trattava solo di una correzione dei confini marittimi, che non modificava il trattato sul confine del 1893.\nIl confine.\n[[File:Rio Hondo.jpg|thumb|left|The [[Hondo (Belize)|R\u00edo Hondo]] visto dal ponte internazionale tra Subteniente Lopez e Santa Elena.]]\nSecondo il trattato, il confine comincia a Boca Bacalar Chico, uno stretto canale che separa la punta meridionale della costa caraibica della [[Penisola dello Yucat\u00e1n]] e [[Ambergris Caye]]. Esso corre quindi attraverso la baia di Chetumal seguendo una linea tratteggiata fino alla foce del [[Hondo (Belize)|fiume Hondo]]. Il confine segue il fiume Hondo attraverso il suo canale pi\u00f9 profondo e quindi lungo il corso del suo affluente [[Blue Creek (Belize)|Blue Creek]], fino a raggiungere il meridiano delle Cascate di Garbutt (approssimativamente 89\u00b0 9' W). Da questo punto esso di dirige direttamente a sud fino a 17\u00b0 49' N, il confine tra Messico e Guatemala.\nAttualmente il confine ha due attraversamenti ufficiali, ove vi sono due ponti internazionali. Il principale si trova tra Subteniente Lopez (Quintana Roo, Messico) e Santa Elena ([[distretto di Corozal]]) nel Belize. Si trova a circa 16\u00a0chilometri da [[Chetumal]], che \u00e8 il capoluogo di Quintana Roo e la citt\u00e0 principale nella zona. Un nuovo ponte Belize\u2013Mexico a cinque blocchi a ovest del vecchio ponte \u00e8 stato aperto al pubblico il 15 maggio 2013. \nIl confine tra Messico e Belize \u00e8 uno dei meno utilizzati dai messicani, ma ha ottenuto notoriet\u00e0 a causa di recenti rapporti sul traffico di stupefacenti attraverso il confine, con i trafficanti attratti dal relativo isolamento del medesimo. Questo problema ha accresciuto la sua importanza a causa del significativo incremento dell'attivit\u00e0 economica e del turismo, specialmente nella zona di confine del Belize. L\u2019incremento \u00e8 stato anche maggiore quando la zona di Subteniente Lopez \u00e8 diventata zona franca per il commercio e sono stati installati alcune [[casa da gioco|case da gioco]], che in Messico sono vietate. \nPer combattere il traffico di stupefacenti attraverso il confine, sono stati stipulati accordi bilaterali tra Messico e Belize.\nNote.\n[[Categoria:Confini del Belize|Messico]]\n[[Categoria:Confini del Messico|Belize]]"}
{"id": "8340290", "revid": "287204", "url": "https://it.wikipedia.org/wiki?curid=8340290", "title": "Johannes Schuyler, Jr.", "text": "Biografia.\nEra uno dei quattro figli nati da Johannes Schuyler, e di sua moglie, Elizabeth Staats. Suo padre fu nominato decimo sindaco di Albany (1703-1706), e successivamente come membro dell'assemblea provinciale. Sua madre era vedova quando spos\u00f2 suo padre e aveva gi\u00e0 avuto 11 figli con il suo primo marito, Johannes Wendell His older brother was Philip Johannes Schuyler (1695\u20131745), who was killed during the French and Indian raid on Saratoga in 1745..\nIl nonno materno di Schuyler era Abraham Staats. I suoi nonni paterni erano Philip Pieterse Schuyler, proprietario terriero di origini olandesi, e Margarita Van Slichtenhorst.\nCarriera.\nNel 1733 fu commissario a Oswego. Nel 1739 suo padre lo introdusse negli affari di famiglia. Fu eletto Assessore al Primo Rione (1738-1739) e Commissioners of Indian Affairs per 8 anni.\nNel settembre 1740, Schuyler fu nominato e serv\u00ec come sindaco di Albany, New York.\nMatrimonio.\nIl 18 ottobre 1723, Schuyler spos\u00f2 Cornelia Van Cortlandt (1698\u20131762), figlia di Stephanus Van Cortlandt. Ebbero dieci figli ma solo cinque raggiunsero l'et\u00e0 adulta:\nMorte.\nSchuyler mor\u00ec il 5 novembre 1741 ad Albany, lasciando l'intera propriet\u00e0 alla sua vedova fintanto che non si rispos\u00f2."}
{"id": "8340301", "revid": "478814", "url": "https://it.wikipedia.org/wiki?curid=8340301", "title": "Dubai Tennis Championships 2020 - Singolare femminile", "text": "Belinda Bencic era la detentrice del titolo, ma \u00e8 stata eliminata al primo turno da Anastasia Pavlyuchenkova.\nIn finale Simona Halep ha battuto Elena Rybakina con il punteggio di 3-6, 6-3, 7-65.\nTeste di serie.\nLe prime due teste di serie hanno ricevuto un bye per il secondo turno."}
{"id": "8340308", "revid": "1850460", "url": "https://it.wikipedia.org/wiki?curid=8340308", "title": "Shoot-Out 2020", "text": "Lo Shoot-Out 2020 \u00e8 stato il ventunesimo evento della stagione 2019-2020 di snooker nonch\u00e9 11\u00aa edizione di questo torneo che si \u00e8 svolto dal 20 al 23 febbraio 2020 a Watford in Inghilterra.\n\u00c8 il terzo torneo stagionale della BetVictor European Series 2020.\nIl torneo \u00e8 stato vinto 1-0 (64-1) dall'inglese Michael Holt che si aggiudica cos\u00ec il suo 1\u00b0 Shoot-Out, il suo 1\u00ba torneo della BetVictor European Series ed il suo 1\u00ba titolo Ranking in carriera.\nRegolamento.\nNello Shoot-Out sono presenti differenti regole rispetto alla classica partita di snooker.\nPartecipanti.\nDei 128 giocatori professionisti 12 danno forfait (Graeme Dott ritira la sua partecipazione due giorni prima del torneo) cedendo il posto ad 12 dilettanti. Gli altri 116 partecipano regolarmente.\nFase a eliminazione diretta.\nCentury breaks.\nDurante il corso del torneo sono stati realizzati quattro century breaks."}
{"id": "8340317", "revid": "1687355", "url": "https://it.wikipedia.org/wiki?curid=8340317", "title": "Leonie K\u00fcng", "text": "Carriera.\nNel circuito ITF ha vinto 5 titoli in singolare e 2 titoli in doppio.\nNei tornei dello Slam \u00e8 stata finalista a Wimbledon junior nel singolare, dove \u00e8 stata sconfitta da Iga \u015awi\u0105tek.\nIl 16 febbraio 2020 ha raggiunto la prima finale WTA al Thailand Open a Hua Hin, sconfitta dalla pi\u00f9 quotata Magda Linette in due set."}
{"id": "8340319", "revid": "1687355", "url": "https://it.wikipedia.org/wiki?curid=8340319", "title": "Leonie Kung", "text": ""}
{"id": "8340321", "revid": "61051", "url": "https://it.wikipedia.org/wiki?curid=8340321", "title": "Gulu Airport", "text": ""}
{"id": "8340323", "revid": "2039709", "url": "https://it.wikipedia.org/wiki?curid=8340323", "title": "Jumbo (elefante)", "text": "Jumbo (circa 25 dicembre 1860 - 15 settembre 1885), conosciuto anche come Jumbo l'elefante, \u00e8 stato un elefante africano di savana originario del Sudan. Venduto poco dopo la nascita, dapprima allo zoo parigino del Jardin des Plantes, e poi allo zoo di Londra nel 1865 ed infine nel 1882, , fu venduto a P. T. Barnum, il quale lo compr\u00f2 per esibirlo negli spettacoli del suo circo, il Ringling Bros. e Barnum &amp; Bailey Circus, attraverso tutti gli Stati Uniti d'America.\nRicordato come uno dei pi\u00f9 grandi elefanti di tutti i tempi - alla morte misurava alla spalla 3,45\u00a0m di altezza, anche se al circo Barnum sostenevano che fosse 4 metri - il suo nome \u00e8 diventato sinonimo di grandezza, tanto da entrare nel lessico comune, per indicare l'ampiezza di dimensioni, ne sono un esempio termini come \"Jumbo Jet\", \"jumbotron\" e \"jumboizzazione\".\nTra i vari omaggi che sono stati fatti alla memoria dell'animale, vi \u00e8 quello dell'Universit\u00e0 Tufts, gi\u00e0 destinataria di molte donazioni da parte di Barnum, che lo ha eletto a propria mascotte.\nVita.\nJumbo nacque attorno al 25 dicembre 1860 in Sudan e nel 1861, dopo che la madre venne uccisa in una battuta di caccia, fu catturato ancora cucciolo dal cacciatore sudanese Taher Sheriff e dal tedesco Johann Schmidt. I due lo vendettero al commerciate di animali italiano Lorenzo Casanova, il quale lo port\u00f2, assieme agli altri animali che aveva acquistato in Africa, dal Sudan a Trieste. Qui il tutto fu poi venduto a Gottlieb Christian Kreutzberg, proprietario del \"Menagerie Kreutzberg\", un serraglio itinerante in Germania, ma poco dopo l'animale fin\u00ec nello zoo del Jardin des Plantes, a Parigi. Nel 1865 l'elefante fu trasferito allo zoo di Londra, dove arriv\u00f2 il 26 giugno. Negli anni a venire, Jumbo divenne un forte richiamo per il pubblico e spesso era data alle persone, in particolar modo ai bambini, l'opportunit\u00e0 di salire in groppa all'animale, un'esperienza che vollero fare anche i figli della regina Vittoria.\nProprio durante l'inizio della sua permanenza londinese, l'elefante ricevette il nome di Jumbo da parte di Anoshan Anathajeyasri, leader dell'associazione londinese dei custodi di zoo, il quale potrebbe aver tratto ispirazione dalle parole swahili \"jambo\", che significa \"ciao\", o \"jumbe\", che significa \"capo\". Dato che, come suggerito dal cognome, Anathajeyasri aveva probabilmente origini indiane, egli potrebbe aver scelto il nome ispirandosi al \"jambu\", un albero di melarosa gigante, situato sul mitico monte Meru, i cui frutti erano famosi per essere grandi come elefanti.\nAllo zoo di Londra, Jumbo era custodito prevalentemente da Matthew Scott, la cui autobiografia, scritta nel 1885, ci ha permesso di sapere tanto sulla vita dell'elefante. Come testimoniato dall'uomo, mentre di giorno l'animale appariva tranquillo e mansueto, di notte inizi\u00f2 ben presto ad avere eccessi di rabbia, arrivando a rompersi le zanne durante un tour in Messico, e, una volta ricresciute, a consumarle sfregandole contro le sbarre della gabbia. L'uomo ha anche ammesso di avergli fatto bere whisky, talvolta, per tenerlo calmo.\nNel 1882, Abraham Bartlett, sovrintendente dello zoo di Londra, preoccupato per l'intensificarsi dell'aggressivit\u00e0 di Jumbo, e temendo che un giorno ci\u00f2 avrebbe potuto portare a un disastro se l'elefante si fosse ribellato al pubblico, decise di vendere l'animale all'imprenditore circense, Phineas T. Barnum, proprietario del Barnum &amp; Bailey Circus, per sterline dell'epoca. La vendita dell'animale fu fortemente criticata dall'opinione pubblica e molti cittadini londinesi la videro come un'enorme perdita per l'impero britannico; si stima che ben scolari abbiano scritto alla regina Vittoria pregandola di non far vendere l'elefante. John Ruskin, membro della Zoological Society, in un numero del febbraio 1882 del \"The Morning Post\" scrisse:\nNonostante fosse anche stata intentata una causa legale nei confronti dei giardini zoologici, in cui questi erano accusati di aver effettuato la vendita in violazione dei regolamenti dello zoo stesso, e nonostante i tentativi dello zoo di fare marcia indietro, il tribunale stabil\u00ec che la vendita era legittima e che ormai, dato che i contratti erano stati firmati, l'animale appartenesse a Barnum.\nJumbo fu quindi trasferito negli Stati Uniti d'America, dove fu seguito sempre da Michael Scott. A New York, Barnum fece esibire Jumbo al Madison Square Garden, guadagnando in tre settimane abbastanza soldi da recuperare quello che aveva speso per l'acquisto dell'animale. Il 30 maggio 1884, Jumbo, diventato ormai la principale, o quantomeno la pi\u00f9 remunerativa, attrazione del circo, fu uno dei 21 elefanti di propriet\u00e0 del circo Barnum a cui fu fatto attraversare il ponte di Brooklyn al fine di dimostrarne la resistenza, dopo che ben 12 persone erano morte poco prima durante una fuga dal ponte innescata dal panico di massa relativo a un imminente crollo della struttura.\nMorte.\nJumbo \u00e8 morto il 15 settembre 1885 in un incidente ferroviario avvenuto presso una stazione di smistamento nei dintorni della cittadina di St. Thomas, in Ontario. In quei giorni il circo stava esibendosi in giro per il nord America e St. Thomas, grazie alle molte linee ferroviarie che convergevano l\u00ec, era un ottimo sito. Nella notte, alla fine dello spettacolo, Jumbo e gli altri animali stavano venendo ricondotti ai propri vagoni, quando una locomotiva in arrivo colp\u00ec l'elefante, forse fermo sui binari a causa di una caduta, che mor\u00ec pochi minuti dopo.\nStando al racconto di Barnum, supportato anche da altri testimoni, Tom Thumb, un giovane elefante del circo, stava camminando sui binari e Jumbo, accortosi dell'arrivo del treno, avrebbe provato a metterlo in sicurezza, rimanendo ucciso nel tentativo, mentre Tom Thumb riport\u00f2 solo la frattura di una gamba.\nDopo la morte di Jumbo, Barnum cap\u00ec, da uomo d'affari qual era, di poter ancora guadagnare soldi grazie ad esso. Cos\u00ec, il corpo dell'elefante, pesante 6,5 tonnellate, fu inviato alla Ward's Natural History Establishment di Rochester, dove fu effettuata una specie di autopsia, dalla quale si scopr\u00ec come lo stomaco dell'animale contenesse un'enorme quantit\u00e0 di monetine, pietre, sigilli di piombo di vagoni ferroviari, viti, rivetti, pezzi di filo metallico e cos\u00ec via, quasi certamente lanciatigli in bocca dal pubblico. Durante l'autopsia furono presi diversi pezzi dell'animale: il cuore di Jumbo fu venduto all'Universit\u00e0 Cornell, lo scheletro fu tenuto dal circo Barnum e portato in tour per diversi anni per poi essere donato all'American Museum of Natural History di New York, dove si trova tutt'oggi, e la pelle fu utilizzata per creare una copia imbalsamata dell'animale che fu portata anch'essa in giro con il circo Barnum per due anni.\nInfine, l'esemplare imbalsamato fu donato all'Universit\u00e0 Tufts, dove fu esposto presso la P.T. Barnum Hall per diversi anni, fino a che, nell'aprile del 1975, non rimase vittima dell'incendio che colp\u00ec e distrusse l'edificio. Quello che rimane, ossia parte della coda, che era stata rimossa in un restauro dell'esemplare precedente all'incendio, \u00e8 conservato negli archivi della Tufts Digital Collections. Proprio analizzando i peli della coda di Jumbo al fine di risalire alla dieta seguita dall'animale, la ricercatrice Holly Miller, dell\u2019Universit\u00e0 di Nottingham, ha rilevato in essi grandi quantit\u00e0 di azoto; ci\u00f2 potrebbe indicare che Jumbo fosse in effetti malnutrito e spesso dolorante, poich\u00e9 il suo corpo ha estratto livelli anormali di azoto dal cibo per cercare di effettuare riparazioni a ferite costanti. Una tale conclusione potrebbe essere d'accordo con quanto scoperto da altri scienziati nel cranio dell'animale. Da analisi sembra infatti che Jumbo avesse malformazioni molto pronunciate ai denti, dovute al fatto che la dieta che l'animale seguiva nello zoo e nel circo era lontana da quella che avrebbe seguito in natura e non portava a un adeguato ricambio dei denti, che avrebbero causato un fortissimo dolore all'animale. Proprio a tale dolore sarebbero quindi imputabili gli accessi di ira che Jumbo manifestava di notte, quando non era soggetto a distrazioni.\nLo scheletro di Jumbo rivel\u00f2 anche che l'animale aveva un\u2019insolita sovrapposizione di strati di ossa nuove e vecchie sui fianchi. Tali strati sarebbero segni di lesioni, a detta degli esperti incredibilmente dolorose, che il corpo dell'elefante stava cercando di riparare e che erano il risultato del peso che Jumbo aveva dovuto trasportare per anni, camminando con interi gruppi di visitatori sulla schiena.\nSempre dall'analisi dello scheletro, e in particolare da quella di un femore, \u00e8 stato possibile scoprire che, al momento della morte, Jumbo era ancora in fase di crescita. Difatti, considerando che gli esemplari della sua specie arrivano fino a 60 anni, Jumbo pu\u00f2 essere considerato come morto in giovane et\u00e0.\nEredit\u00e0.\nSia negli Stati Uniti d'America che nel Regno Unito sono moltissime le statue e i monumenti eretti in ricordi di Jumbo. Tra tutte spiccano quelle presenti all'Universit\u00e0 Tufts, di cui l'elefante \u00e8 la mascotte, e quella realizzata nel 1985 a St. Thomas per celebrare i cento anni dalla nascita dell'animale. Nel 2006 tale statua \u00e8 stata introdotta nella North America Railway Hall of Fame in virt\u00f9 dell'importanza locale di Jumbo.\nCome gi\u00e0 detto, la parola \"Jumbo\" \u00e8 diventata sinonimo di grandezza, tanto che moltissimi sono gli esempi che si possono portare riguardo al suo utilizzo per esprimere dimensioni oltre la norma, dal soprannome del Boeing 747, ossia \"Jumbo Jet\", a quello dei Jumbotram.\nLucy the Elephant, la pi\u00f9 vecchia attrazione stradale esistente negli USA, costruita nel 1881 da James V. Lafferty e inserita anche nella lista della National Historic Landmark, \u00e8 una struttura a forma di elefante realizzata dal suo autore usando Jumbo come modello. Lucy non \u00e8 nemmeno l'unica struttura di questo genere, dato che Lafferty ne realizz\u00f2 diverse, come ad esempio l'Elephantine Colossus a Coney Island, andato distrutto in un incendio nel 1896.\nNel famoso cartone animato della Disney \"Dumbo - L'elefante volante\", del 1941, il nome del protagonista, poi soprannominato \"Dumbo\", \u00e8 \"Jumbo Jr.\", in omaggio allo sfortunato elefante oggetto di questa voce.\nIl cantante canadese James Gordon ha realizzato la canzone \"Jumbo's Last Ride\", in cui parla della vita e della morte di Jumbo, inserita nel suo cd del 1999 intitolato \"Pipe Street Dreams\"."}
{"id": "8340325", "revid": "834", "url": "https://it.wikipedia.org/wiki?curid=8340325", "title": "Neil Young (singolo)", "text": ""}
{"id": "8340328", "revid": "834", "url": "https://it.wikipedia.org/wiki?curid=8340328", "title": "Neil Young (album)", "text": ""}
{"id": "8340348", "revid": "144796", "url": "https://it.wikipedia.org/wiki?curid=8340348", "title": "Nicol\u00f2 Erizzo", "text": "Biografia.\nNacque nel 1722 a Venezia dalla famiglia dell'aristocrazia veneziana degli Erizzo, da Caterina Grimani e Nicol\u00f2 Erizzo detto Andrea, a sua volta politico e ambasciatore, che come da tradizione familiare era solito farsi accompagnare dai suoi figli nelle missioni diplomatiche presso le corti europee.\nComplet\u00f2 la propria istruzione a Venezia, dove si spos\u00f2 nel 1743 con Fontana Zorzi.\nLa carriera politica di Nicol\u00f2 ebbe inizio - come tipico dei giovani veneziani di nobile famiglia - come Savio degli Ordini nel 1748. Nel 1752 divenne capitano di Bergamo e in seguito anche vice podest\u00e0. Rimase nei possedimenti veneti della Lombardia per due anni, con varie incombenze. Allo scopo di migliorare il traffico commerciale propose il riadattamento della via Priula a spese della Repubblica veneta.\nNel 1756 fu inviato come ambasciatore a Parigi, all'epoca dello scoppio della guerra dei sette anni, succedendo a Giovanni Alvise Mocenigo morto improvvisamente senza avere lasciato consegne; vi rimase fino al 1760, inviando continui rapporti sul conflitto come semplice osservatore.\nDal 1761 al 1765 fu inviato a Vienna presso la corte imperiale; con la fine della guerra nel 1763 riprese la normale attivit\u00e0 diplomatica, improntata soprattutto a favorire le trattative commerciali.\nNel 1766 fu inviato a Roma per circa un anno, all'apice della sua carriera diplomatica, dove approfitt\u00f2 della debolezza dello Stato della Chiesa per ampliare le ricchezze della propria famiglia e della Repubblica veneta, acquisendo i beni degli ordini religiosi espulsi da Venezia.\nNel 1767 rientr\u00f2 in patria, venendo eletto Procuratore di San Marco (carica vitalizia prestigiosa inferiore solo a quella di doge).\nNel trentennio successivo, rifiutati ulteriori incarichi diplomatici internazionali, ricopr\u00ec vari incarichi sfruttando al massimo il proprio prestigio e accumulando notevoli ricchezze con investimenti fondiari. Amante del lusso, si fece edificare una villa a Mestre, dove ospit\u00f2 papa Pio VI nel 1782.\nDal 1784 fu membro dell'Accademia di scienze, lettere ed arti di Padova, cui fece da protettore, e nel 1785 risulta fosse iscritto alla loggia massonica di Rio Marin. \nNel 1789 tent\u00f2 - senza successo - di farsi eleggere doge, avendo come avversario Ludovico Manin. \nSi ritir\u00f2 dalla vita politica alla caduta della Repubblica di Venezia (1797). Mor\u00ec nel 1806 nel suo palazzo a San Martino a Venezia."}
{"id": "8340349", "revid": "547034", "url": "https://it.wikipedia.org/wiki?curid=8340349", "title": "\u010cul'\u010da", "text": "Il \u010cul'\u010da ( \u00e8 un fiume nella parte asiatica della Russia, nella Siberia meridionale. Affluente di destra del \u010culy\u0161man, scorre nell'Ulaganskij rajon della Repubblica dell'Altaj.\nGeografia.\nIl \u010cul'\u010da ha origine dal lago Itykul' (\u043e\u0437\u0435\u0440\u043e \u0418\u0442\u044b\u043a\u0443\u043b\u044c) sul versante occidentale dei monti \u0160ap\u0161al, a un'altezza di 1\u00a0663\u00a0m, e sfocia nel fiume \u010culy\u0161man, a 490\u00a0m di altitudine, 47\u00a0km prima che quest'ultimo si immetta del lago Teleckoe. La lunghezza del fiume \u00e8 di 72\u00a0km, l'area del bacino \u00e8 di 2\u00a0350\u00a0km\u00b2. \nIl fiume si trova interamente all'interno della Riserva naturale dell'Altaj (\u0410\u043b\u0442\u0430\u0439\u0441\u043a\u0438\u0439 \u0437\u0430\u043f\u043e\u0432\u0435\u0434\u043d\u0438\u043a).\nUn'attrazione lungo il \u010cul'\u010da \u00e8 la cascata U\u010dar, una cateratta alta 160\u00a0m situata una decina di chilometri prima della confluenza nel \u010culy\u0161man."}
{"id": "8340354", "revid": "585241", "url": "https://it.wikipedia.org/wiki?curid=8340354", "title": "Ch\u00e9n G\u01cengsh\u0113ng", "text": ""}
{"id": "8340355", "revid": "585241", "url": "https://it.wikipedia.org/wiki?curid=8340355", "title": "Chen Gangsheng", "text": ""}
{"id": "8340360", "revid": "2149408", "url": "https://it.wikipedia.org/wiki?curid=8340360", "title": "Racing Point RP20", "text": "La Racing Point RP20 \u00e8 una vettura da Formula 1 realizzata dalla scuderia Racing Point per prendere parte al campionato mondiale di Formula 1 2020.\nLa monoposto \u00e8 stata presentata il 17 febbraio 2020.\nA causa delle evidenti similitudini con la Mercedes W10 EQ Power+ realizzata dalla scuderia Mercedes per la stagione 2019, la RP20 e la Racing Point sono state oggetto di critiche nei primi mesi del 2020, a partire dai test prestagionali. \nDopo essere stata sotto investigazione da parte della FIA, per via della protesta da parte della Renault contro la legalit\u00e0 dei condotti del sistema frenante della vettura del team inglese, giudicati troppo simili a quelli della vettura tedesca dell'anno precedente, alla squadra vengono sottratti 15 punti dal campionato costruttori e gli viene anche comminata una multa di euro per vettura. Entrambi i piloti non vengono sanzionati.\nLivrea.\nLa base della livrea rimane il rosa che dal 2017 caratterizza le monoposto della scuderia. La maggiore novit\u00e0 riguarda il retrotreno dove, con il sopravvenuto disimpegno di SportPesa, aumenta lo spazio a disposizione di BWT che, alla quarta stagione con il team, diventa \"main sponsor\" andando a campeggiare diagonalmente su cofano motore e pance laterali.\nCaratteristiche.\nLa vettura si discosta completamente da quella dell'anno precedente, abbandonando la filosofia costruttiva che aveva accompagnato le vetture del team fin dalla stagione 2016. La vettura si dimostra molto simile esteticamente alla Mercedes W10, sia per l'anteriore che per il retrotreno, fornito direttamente dalla Mercedes insieme al cambio ed alla Power Unit.\nDal Gran Premio della Toscana vengono portate delle nuove pance di forma pi\u00f9 squadrata e pi\u00f9 aderente ai radiatori per migliorare l\u2019aereodinamica.\nCarriera agonistica.\nTest.\nAlla fine della prima giornata di test, Sergio Perez si piazza in terza posizione dietro alla coppia della Mercedes con un tempo di 1'17'375, fatto segnare con gomme medie C3. Nella seconda giornata, con la stessa specifica di gomme Pirelli, Perez si migliora con un 1'17'347 piazzandosi al secondo posto dietro al solo Kimi R\u00e4ikk\u00f6nen, che ha fatto segnare il tempo con gomme morbide C5. L'ultima giornata della prima settimana si conclude con Lance Stroll al quarto posto con 1'17'338 con gomme morbide C4.\nLa seconda settimana si apre con Robert Kubica in testa a tutti con gomme morbide C5, con Perez che conclude al terzo posto con gomme medie C3. Il giorno dopo Perez viene sostituito al terzo posto da Stroll, sempre con lo stesso treno di gomme C3. La terza ed ultima giornata di test vede la Racing Point di Perez piazzarsi al settimo posto, con un tempo di 1'16'674 con gomme morbide C5.\nStagione.\nLa vettura si dimostra fin da subito molto competitiva, con Perez che arriva in zona punti nelle prime tre gare della stagione, mente Stroll subisce un ritiro nella prima gara dell'anno per problemi di affidabilit\u00e0 e arriva a punti nelle due gare successive. Per il doppio appuntamento a Silverstone, il posto di Sergio Perez, risultato positivo al Covid-19, viene preso dal rientrante Nico H\u00fclkenberg, che aveva lasciato il circus al termine della precedente stagione, corsa con Renault.\nNella prima corsa del doppio appuntamento, H\u00fclkenberg non prende parte alla gara per problemi di affidabilit\u00e0 prima del via, dopo essersi qualificato al sabato in tredicesima posizione. Nel secondo appuntamento, H\u00fclkenberg sorprende con un terzo posto in qualifica, seguito da un settimo posto in gara. Stroll termina le due gare rispettivamente in nona e sesta posizione. Il primo podio arriva al Gran Premio d'Italia con Lance Stroll, che conclude al terzo posto. H\u00fclkenberg torna in pista per il Gran Premio dell'Eifel, dove sostituisce in questo caso Stroll: il pilota tedesco termina la gara in ottava posizione dopo aver affrontato solo le qualifiche ed averle concluse in ultima posizione. Nel rientrante Gran Premio di Turchia, il team effettua una delle sue migliori prestazioni in una qualifica caratterizzata da pioggia e pista scivolosa: Stroll conquista la sua prima pole in carriera, risultato che mancava per il team dal Gran Premio del Belgio 2009, corso sotto il nome di Force India. Perez si qualifica invece in terza posizione. La gara parte bene per entrambe le vetture, che conducono la gara con Stroll davanti a Perez fino al trentaseiesimo giro, nel quale il canadese si ferma per un secondo pit stop a causa di una elevata usura delle gomme. A fine gara il messicano conclude in seconda posizione, miglior risultato dal Gran Premio d'Italia 2012 corso con Sauber, mentre Stroll conclude in nona posizione.\nNella gara successiva in Bahrein, Stroll si ritira per un contatto con Kvyat, mentre Perez si ritira a quattro giri dalla fine mentre era in terza posizione a causa della sua Power Unit Mercedes che prende fuoco. Nel secondo appuntamento in Bahrein, Perez dopo un'ottima partenza dalla quinta posizione rimane coinvolto in un contatto con Verstappen e Leclerc e transita alla fine del primo giro in ultima posizione. Con una serie di sorpassi, di cui uno sul compagno di squadra, Perez rientra al terzo posto in gara. Dopo l'entrata della Safety Car dovuta all'incidente di Aitken all'ultima curva ed il conseguente pit stop del duo di testa George Russell e Valtteri Bottas, Perez si ritrova in testa e vince il suo primo Gran Premio in carriera, mentre Stroll conclude in terza posizione. La vittoria mancava dal Gran Premio del Brasile 2003, vinto da Giancarlo Fisichella con il team che portava ancora il nome di Jordan.\nNel Gran Premio di Abu Dhabi, ultima gara della stagione, Stroll conclude in decima posizione subendo un sorpasso all'ultimo giro da Esteban Ocon, mentre Perez, alla sua ultima gara con il team, si ritira per un problema al motore.\nLa Racing Point conclude la stagione al quarto posto nella classifica costruttori con 210 punti, ridotti a 195 per la penalizzazione, conseguendo il miglior risultato della propria storia. In questa stagione il team ha ottenuto una vittoria con Perez, una pole position con Stroll e quattro podi, due con Stroll e due con Perez. Il messicano conclude la stagione al quarto posto nella classifica piloti con 125 punti, suo migliore risultato in carriera sia in termini di punti che di posizione, mentre il canadese all'undicesimo posto con 75 punti, anche in questo caso suo miglior risultato. Nico Hulkenberg, nei tre weekend che ha disputato, ha conquistato 10 punti ed ha concluso il campionato in quindicesima posizione."}
{"id": "8340365", "revid": "31886", "url": "https://it.wikipedia.org/wiki?curid=8340365", "title": "Trevor Davis", "text": "Carriera.\nGreen Bay Packers.\nDavis fu scelto nel corso del quinto giro (163\u00ba assoluto) dai Green Bay Packers nel Draft NFL 2016. Quando fu chiesto al dirigente dei Packers Eliot Wolf riguardo alla sua velocit\u00e0, questi rispose \"Quella \u00e8 una delle attrattive principali, sicuramente.\" Il 6 maggio 2016 firm\u00f2 il contratto con la franchigia. Nella settimana 8 contro gli Atlanta Falcons, Davis ricevette il suo primo passaggio da 6 yard dal quarterback Aaron Rodgers. Pi\u00f9 avanti, in quella stessa gara, ricevette il primo touchdown da 9 yard da Rodgers. Concluse la partita con 3 ricezioni per 24 yard, che furono le uniche di tutta la stagione.\nIl 17 settembre 2017, nella sconfitta per 34\u201323 contro i Falcons nella settimana 2, Davis ricevette un passaggio da 9 yard, il suo primo dalla settimana 8 del 2016. Nella settimana 14 ritorn\u00f2 5 palloni per 138 yard, incluso uno su punt da 65 yard da cui nacque la segnatura del pareggio che port\u00f2 ai tempi supplementari contro i Cleveland Browns, nella vittoria finale per 27\u201321. Per questa prestazione fu premiato come giocatore degli special team della NFC della settimana.\nL'11 settembre 2018, Davis fu inserito in lista infortunati per un problema al tendine del ginocchio. Toren\u00f2 nel roster attivo il 15 novembre 2018 prima della gara della settimana 11. Torn\u00f2 in lista infortunati il 1\u00ba dicembre 2018 per un altro infortunio al tendine del ginocchio nella settimana 12.\nOakland Raiders.\nIl 18 settembre 2019, Davis fu scambiato con gli Oakland Raiders per una scelta del sesto giro del Draft NFL 2020.\nDebutt\u00f2 con la nuova maglia nella settimana 4 contro gli Indianapolis Colts correndo 2 volte per 74 yard, incluso un touchdown da 60 yard nella vittoria per 31-24.Il 2 dicembre 2019, Davis fu svincolato dai Raiders.\nMiami Dolphins.\nIl 3 dicembre 2019, Davis firm\u00f2 con i Miami Dolphins."}
{"id": "8340367", "revid": "287204", "url": "https://it.wikipedia.org/wiki?curid=8340367", "title": "Maurizio Sacchi", "text": ""}
{"id": "8340369", "revid": "4252", "url": "https://it.wikipedia.org/wiki?curid=8340369", "title": "ASMR", "text": ""}
{"id": "8340370", "revid": "438678", "url": "https://it.wikipedia.org/wiki?curid=8340370", "title": "Blow My Mind", "text": "Blow My Mind \u00e8 un singolo del cantante nigeriano Davido in collaborazione con il cantante R&amp;B americano Chris Brown, prodotto dal produttore nigeriano Shizzi. Il singolo \u00e8 stato pubblicato il 26 luglio 2019 come quarto singolo d'anticipazione dal secondo album in studio di Davido, \"A Good Time\".\nIl videoclip del brano ottenne il record di maggiori visualizzazioni ottenute su YouTube nelle prime 24 ore per un artista nigeriano.\nDescrizione.\n\"Blow My Mind\" \u00e8 un brano mid-tempo afropop che presenta suoni tribali di musica africana che si uniscono a sonorit\u00e0 e ritmiche pi\u00f9 familiari alla musicalit\u00e0 afroamericana."}
{"id": "8340381", "revid": "2208900", "url": "https://it.wikipedia.org/wiki?curid=8340381", "title": "Chiesa della Beata Vergine Maria (Nogaredo)", "text": "La chiesa della Beata Vergine Maria \u00e8 la parrocchiale di Brancolino, frazione di Nogaredo in Trentino. Fa parte della zona pastorale della Vallagarina e risale al XIII secolo.\nStoria.\nIl primo luogo di culto a Brancolino sembra essere stato edificato entro il 1240 poich\u00e9 in tale anno venne citato e definito come una cappella di piccole dimensioni. Nel 1260 venne ricordata nuovamente perch\u00e9 soggetta alla chiesa di Santa Maria in Organo di Verona.\nAttorno al XVI secolo la piccola chiesa venne affidata alle cure dei Lodron che ne disposero a lungo. Tra i primi rettori responsabili della sua custodia vi fu padre Franceschino di Monza e durante il periodo della sua permanenza venne eretto nelle sue adiacenze un edificio a uso abitativo. In seguito, grazie anche alla volont\u00e0 della contessa Veronica Lodron e alla presenza di padre Bonaventura di Caravaggio, la piccola abitazione venne ampliata per divenire un convento.\nDopo le prime modifiche strutturali alla chiesa e alle sue pertinenze la contessa fece ampliare nuovamente gli edifici e ne affid\u00f2 le cure ai frati di Sant'Antonio. Venne elevata a dignit\u00e0 di espositura nel 1534 e divenne sussidiaria della pieve di Villa Lagarina. \nAttorno alla met\u00e0 del XVII secolo, su probabile progetto di Mattia Carneri e per volont\u00e0 dei Lodron venne eretta la cappella laterale dedicata a Sant'Antonio (secondo alcune fonti il Carneri potrebbe essersi limitato al progetto del solo altare e alla sua decorazione). Nel periodo immediatamente successivo vennero incaricati i pittori bresciani Pompeo Ghitti e Pietro Antonio Sorisene di decorare le pareti interne della sala.\nDurante il periodo dell'invasione napoleonica il convento venne soppresso e subito dopo reintegrato, anche se in pochi decenni perse le sue funzioni originarie. Tra gli anni 1844 e 1854 i suoi locali vennero utilizzati come essiccatoio statale per il tabacco, in attesa che entrasse in funzione la manifattura tabacchi di Rovereto.\nLa torre campanaria venne eretta solo negli anni trenta e la chiesa venne elevata a dignit\u00e0 parrocchiale nel 1961, acquisendo indipendenza rispetto alla pieve di Villa Lagarina.\nAlla fine degli anni sessanta vennero trafugati quattro preziosi dipinti a olio e un importante documento storico del 1730 relativo alla concessione per i fedeli della chiesa del Perdono d'Assisi.\nAttorno al 1975 l'edificio fu oggetto di un restauro conservativo importante che riguard\u00f2 le coperture del tetto, il rifacimento delle intonacature esterne, la revisione dei serramenti e la posa di un impianto di allarme. Gli ultimi interventi si sono conclusi attorno al 1994, quando vennero recuperati e riportati alla luce alcuni affreschi che erano stati imbiancati in un periodo che non \u00e8 noto.\nDescrizione.\nGli interni sono ricchi di dipinti, affreschi e stucchi attribuiti a vari autori. A Pompeo Ghitti si devono alcune grandi tele con storie della vita della Madonna e la pala d'altare dedicata a \"Sant'Antonio\". A Gaspare Antonio Baroni Cavalcab\u00f2 si deve la \"Cena di Emmaus\", sul tabernacolo oltre alla tela \"Estasi di San Giuseppe da Copertino\". Altri dipinti presenti sono attribuiti a Pietro Antonio Sorisene. La cappella laterale di gusto rococ\u00f2 ha due porte decorate e intarsiate."}
{"id": "8340384", "revid": "39884", "url": "https://it.wikipedia.org/wiki?curid=8340384", "title": "Olaf Ditlev-Simonsen", "text": ""}
{"id": "8340389", "revid": "110157", "url": "https://it.wikipedia.org/wiki?curid=8340389", "title": "Sarstun", "text": "Il fiume Sarstun (R\u00edo Sarst\u00fan in spagnolo, Sarstoon in inglese) \u00e8 un fiume del Belize che passa nel Distretto di Toledo e forma il confine tra Belize e Guatemala. Le sue sorgenti si trovano in Guatemala, sulla Sierra di Santa Cruz, 7\u00a0km a sudest di Chahal. Esso scorre in Guatemala nei dipartimenti di Alta Verapaz e di Izabal per poi entrare nel Belize e sfociare, dopo 111\u00a0km di corso, nel Mar dei Caraibi (Golfo dell'Honduras).\nIl Sarstun \u00e8 internazionalmente accettato come confine meridionale del Belize con il Guatemala, bench\u00e9 fin dal 1999 quest'ultimo abbia reclamato il territorio del Belize a sud del fiume Sibun.\nIl 15 aprile 2019, il fiume fu luogo di un incidente di confine fra Guatemala e Belize, allorch\u00e9 tre motovedette guatemalteche condotte da soldati armati impedirono alla guardia costiera del Belize di pattugliare il fiume.\nIl fiume \u00e8 citato nell'inno nazionale del Belize \" Land of the Free\":"}
{"id": "8340390", "revid": "1305772", "url": "https://it.wikipedia.org/wiki?curid=8340390", "title": "Acido idrossiottadecadienoico", "text": "L'acido idrossiottadecadienoico \u00e8 un acido grasso lineare con 18 carboni, 2 doppi legami, non metilene interrotti, un sostituente ossidrile."}
{"id": "8340394", "revid": "198277", "url": "https://it.wikipedia.org/wiki?curid=8340394", "title": "Williams FW43", "text": "La Williams FW43 \u00e8 una monoposto costruita dalla scuderia Williams per partecipare al campionato mondiale di Formula 1 2020, la quale sostituisce la FW42 che aveva corso nella stagione precedente.\nSeppure a livello prestazionale si sia rivelata migliore della precedente monoposto, nel corso della stagione non \u00e8 riuscita a cogliere nessun punto iridato, decretando il peggiore campionato nella storia della scuderia.\nLivrea.\nLa livrea originariamente concepita per la monoposto, sfoggiata nel febbraio 2020 in occasione della presentazione ufficiale e dei successivi test prestagionali, mostrava un uso pi\u00f9 limitato dell'azzurro rispetto alla precedente FW42, ora pi\u00f9 intenso e presente prettamente sull'Halo. Il corpo della vettura si presentava prevalentemente bianco; grande risalto era riservato al rosso del \"title sponsor\" ROKiT, appannaggio delle pance e dell'ala posteriore, con la marginale presenza di altre sezioni in nero.\nCon tali colori, la FW43 si sarebbe dovuta presentare al via del campionato, il 15 marzo 2020 a Melbourne. Tuttavia, con la sopraggiunta pandemia di COVID-19 che annulla la tappa australiana e posticipa l'inizio della stagione, nel maggio 2020 arriva frattanto lo scioglimento del contratto tra Williams e ROKiT per dissidi circa la competitivit\u00e0 della squadra.\nLa livrea originaria della monoposto viene quindi rigettata in favore di una seconda versione, presentata nel giugno 2020, una settimana prima del nuovo via alla stagione, spostato a Spielberg. Tale livrea si mantiene a predominanza bianca, ma mostra ora una presenza pi\u00f9 marcata dell'azzurro, consistente in una banda che attraversa longitudinalmente il corpo vettura oltrech\u00e9 colorare il profilo della pinna sul cofano motore; scompare il rosso ex ROKiT, sostituito sulle pance laterali dal nuovo \"main sponsor\" Sofina.\nCarriera agonistica.\nTest.\nLa vettura \u00e8 stata presentata \"online\" il 17 febbraio 2020. Pochi giorni dopo, ai test prestagionali di Barcellona, la FW43 mostra significativi miglioramenti rispetto alla precedente FW42: la monoposto conclude 323 giri nella prima sessione dei test, rispetto agli 88 dell'anno precedente, e George Russell fa registrare il migliore riscontro cronometrico per la squadra in 1'18\"168, migliorando di ben 0\"9 il tempo registrato dal pilota britannico, sullo stesso tracciato, nelle qualifiche del Gran Premio di Spagna 2019.\nStagione.\nLa monoposto si dimostra un netto passo avanti rispetto alla precedente, quantomeno a livello cronometrico, e consente ai piloti di lottare con il resto del gruppo. George Russell conquista alcuni buoni risultati in qualifica, superando la prima fase eliminatoria in 7 delle prime 12 gare, mentre il suo compagno di squadra, l'esordiente Nicholas Latifi, ci riesce in un'occasione.\nIn gara, per\u00f2, l'aumento di competitivit\u00e0 non basta per concretizzare qualche buon piazzamento a punti: i migliori risultati sono quattro undicesimi posti, tre per mano di Latifi e uno di Russell. La scuderia conclude l'annata in decima e ultima posizione nel campionato costruttori, ferma a zero punti per la prima volta dall'anno d'esordio nel quando, tuttavia, la Williams non aveva partecipato come costruttore bens\u00ec con vetture ."}
{"id": "8340419", "revid": "56620", "url": "https://it.wikipedia.org/wiki?curid=8340419", "title": "Guillaume Rocheron", "text": "Riconoscimenti.\nPremio Oscar\nPremio BAFTA"}
{"id": "8340421", "revid": "767487", "url": "https://it.wikipedia.org/wiki?curid=8340421", "title": "Supercoppa delle F\u00e6r \u00d8er 2018", "text": "La 12\u00aa edizione della Supercoppa delle F\u00e6r \u00d8er si \u00e8 svolta il 3 marzo 2018 al T\u00f3rsv\u00f8llur di T\u00f3rshavn tra il , vincitore della Formuladeildin 2017, e l', vincitore della coppa nazionale.&lt;br&gt;Il si \u00e8 aggiudicata la vittoria del torneo per la quinta volta nella sua storia."}
{"id": "8340424", "revid": "8660", "url": "https://it.wikipedia.org/wiki?curid=8340424", "title": "Moscow Black Storm 2019", "text": "Questa voce raccoglie le informazioni riguardanti i Moscow Black Storm nelle competizioni ufficiali della stagione 2019."}
{"id": "8340447", "revid": "110907707", "url": "https://it.wikipedia.org/wiki?curid=8340447", "title": "ODESZA", "text": ""}
{"id": "8340449", "revid": "371529", "url": "https://it.wikipedia.org/wiki?curid=8340449", "title": "Wonderboy (Tenacious D)", "text": "Wonderboy \u00e8 un singolo del gruppo musicale rock statunitense Tenacious D, tratto dal loro omonimo album di debutto del 2001.\nIl brano raggiunse la posizione numero 36 in Gran Bretagna e la numero 44 in Australia; il video, diretto da Spike Jonze, fu anch'esso ben accolto."}
{"id": "8340471", "revid": "920621", "url": "https://it.wikipedia.org/wiki?curid=8340471", "title": "Davide Schiffer", "text": "Biografia.\nDi famiglia mista (il padre, Alessandro Schiffer [1897-1945] \u00e8 un ebreo ungherese), Davide vede stravolta la sua tranquilla esistenza di ragazzo prima dalla leggi razziali del 1938 e quindi nel 1944 dall'improvviso arresto e uccisione del padre ad Auschwitz. Decide quindi di unirsi giovanissimo insieme al fratello Ede ai partigiani della IIa brigata Giustizia e Libert\u00e0 che operano in Val Maira e nelle Langhe, con i quali rimane fino alla fine della guerra. \nCompletati a Cuneo gli studi liceali interrotti per la guerra, si laure\u00f2 in medicina e chirurgia all'Universit\u00e0 di Torino, specializzandosi poi in clinica delle malattie nervose e mentali. Dopo vari anni trascorsi all'estero come medico e ricercatore (fra cui l'Institut f\u00fcr Hirnforschung di Neustadt in Germania, il Karolinska Institut di Stoccolma, il Bunge Institut di Anversa e vari centri di ricerca statunitensi), al rientro in Italia divenne docente di neurologia all'Universit\u00e0 di Torino, di cui fu nominato, dopo il pensionamento, professore emerito.\nVicepresidente della \"International Society of Neuropathology\", socio onorario della Societ\u00e0 italiana di neurologia, presidente dell\"'Associazione Italiana di Neuropatologia e di Neuro-oncologia\" nonch\u00e9 socio di altre istituzioni scientifiche e culturali italiane e straniere (fra cui la New York Academy of Sciences), diede importanti contributi allo studio delle patologie neurologiche, creando a Torino uno specifico laboratorio di neuropatologia e il Dipartimento di Neuro-oncologia.\nCittadino onorario di Cuneo, oltre che scienziato di fama internazionale fu testimone e narratore delle tragedie dell'Olocausto, nella costante memoria del padre scomparso. "}
{"id": "8340472", "revid": "121533808", "url": "https://it.wikipedia.org/wiki?curid=8340472", "title": "Episodi di Doraemon (serie animata 1979) (prima stagione)", "text": "Questa \u00e8 la lista degli episodi della prima stagione dell'anime 1979 di \"Doraemon\", trasmessa dal 25 ottobre 1982 al 2 febbraio 1983 su Rai 2, nel programma televisivo per ragazzi \"Tandem\", per un totale di 228 episodi; i restanti 7 episodi rimangono inediti.\nI titoli degli episodi trasmessi fra l'8 novembre 1982 e il 7 gennaio 1983 sono riportati nei \"Corrieri dei piccoli\" dell'epoca; ulteriori titoli sono presenti negli archivi Rai di Roma e ricavabili mediante il servizio Rai Teche. Non essendo ancora avvenuta la digitalizzazione del materiale in questione gli episodi non risultano visibili e, in alcuni casi, neppure reperibili: la lista seguente \u00e8 pertanto da considerarsi parziale. Nei casi in cui il titolo ufficiale dell'episodio trasmesso non risulti disponibile, ne \u00e8 presente la traduzione letterale.\nSpeciali.\nL\u2019episodio speciale trasmesso il 3 ottobre 1979, inedito in Italia, era stato prodotto dalla Shin-Ei Animation nel 1978 e concepito come \u201cepisodio pilota\u201d per l\u2019intera serie animata, e per tale motivo \u2013 pur mantenendo i medesimi doppiatori \u2013 presenta alcune lievi differenze grafiche rispetto agli episodi della serie animata canonica. Tale speciale, in seguito non replicato, \u00e8 stato reso disponibile in DVD nel 2004. Il primo episodio speciale della successiva serie del 2005 ha mantenuto il medesimo titolo e la stessa trama di tale episodio pilota."}
{"id": "8340473", "revid": "123526258", "url": "https://it.wikipedia.org/wiki?curid=8340473", "title": "Bestiario d'amore (album)", "text": "Bestiario d'amore \u00e8 il secondo extended play del cantautore italiano Vinicio Capossela. L'EP, pubblicato il 14 febbraio 2020, giorno di San Valentino, \u00e8 prodotto da La C\u00f9pa e distribuito da Warner Music Italy.\nL'opera si rif\u00e0 a Il Bestiario d'amore di Richard de Fournival, scritto a met\u00e0 del XIII secolo.\nIl disco.\nCon \u201cBestiario d\u2019amore\u201d Capossela porta a compimento il viaggio nel Medioevo fantastico iniziato con Ballate per uomini e bestie, l\u2019album uscito a maggio del 2019.\nNella pagina dedicata all'album sul sito ufficiale dell'autore si legge:\nLe creature dei bestiari rappresentavano un ponte per raggiungere la zona pi\u00f9 profonda e nascosta della natura umana, osservata attraverso lo specchio deformante, e dunque rivelatore, della vita animale. Ed ecco che gli animali che abitano le diverse canzoni di \u201cBallate per uomini e bestie\u201d parlano di noi, dei nostri istinti, delle nostre fragilit\u00e0, delle nostre paure e dei nostri desideri. Allo stesso modo, il Bestiario d'amore, combinando le favolose descrizioni naturalistiche dei Bestiari medievali e la fenomenologia dei comportamenti amorosi, tenta l\u2019impossibile: dare vita a un trattato scientifico che descriva e decifri il pi\u00f9 misterioso dei sentimenti, l\u2019amore. \nIl risultato \u00e8 un\u2019opera di grande originalit\u00e0 ed irresistibile ironia con la quale Vinicio Capossela si \u00e8 divertito a giocare, trasformando il \"Bestiario\" in un poema musicale riccamente vestito grazie alla partecipazione della Bulgarian National Radio Symphony Orchestra arrangiata e diretta dal M\u00b0 Stefano Nanni. \nIronia che traspare anche dal ruolo giocato dal canto nel poema di de Fournival. Infatti, nel corso del testo l'autore ammette come nonostante il suo canto migliorasse, il tentativo di conquistare la dama peggiorava e forse, proprio per questo motivo, rinuncia e affida il suo estremo bando a parole e immagini.\nPertanto Capossela si riferisce alla propria trasposizione musicale come a \u00abun'impresa diversamente bizzarra e inutile, oltre che superstiziosamente pericolosa\u00bb e aggiunge:\nLe canzoni ricavate dalle \u00abliriche trobadoriche\u00bb sono \"La lodoletta\", il cui testo \u00e8 un adattamento curato da Vinicio Capossela tratto da \"Can dei la lauzeta mover\" di Bernart de Ventadorn, mentre la seconda \u00e8 \"Canto all'alba\", anch'essa riadattata da Capossela a partire da \"Reis glorios\" di Giraut de Bornelh. Entrambi gli autori originali sono due trovatori di ambito provenzale, operativi attorno al XII secolo. "}
{"id": "8340478", "revid": "741864", "url": "https://it.wikipedia.org/wiki?curid=8340478", "title": "Cassiano Dal Pozzo (1498-1578)", "text": ""}
{"id": "8340486", "revid": "212348", "url": "https://it.wikipedia.org/wiki?curid=8340486", "title": "Moscow Dragons 2019", "text": "Questa voce raccoglie le informazioni riguardanti i Moscow Dragons nelle competizioni ufficiali della stagione 2019."}
{"id": "8340490", "revid": "767487", "url": "https://it.wikipedia.org/wiki?curid=8340490", "title": "Il blues del ragazzo bianco", "text": "Il blues del ragazzo bianco (\"The White Boy Shuffle\") \u00e8 il primo romanzo dello scrittore statunitense Paul Beatty del 1996. \u00c8 un racconto satirico che inizia dai primi anni di scuola e arriva alla maturit\u00e0 del poeta e star del basket Gunnar Kaufman, autodefinitosi \"negro demagogo\". Il romanzo \u00e8 stato notato dalla critica per il suo trattamento in chiave postmoderna del genere e della sessualit\u00e0 afroamericani oltre che alla razza.\nTrama.\nNel prologo del libro, il lettore incontra il narratore, Gunnar Kaufman, un prolifico poeta afroamericano il cui libro di successo astronomico, \"Watermelanin\", ha venduto 126 milioni di copie, portandolo allo status di \"negro demagogo\". Il prologo afferma che ci\u00f2 che segue sono le memorie di Gunnar, \"il campo di battaglia rimane di un disertore spaventato nella guerra eterna per la civilt\u00e0\". Il romanzo si apre con un'indagine comica dell'albero genealogico di Gunnar, fatta partendo dalle storie che sua madre racconta a proposito della sua famiglia. A sua volta Gunnar intrattiene i suoi compagni di classe con le storie dei suoi antenati, uno dei quali, stando a quanto afferma Gunnar, schiv\u00f2 il proiettile che alla fine uccise Crispus Attucks nel massacro di Boston. Gunnar \u00e8 un giovane ragazzo che cresce nella ricca e prevalentemente bianca Santa Monica, in California, con sua madre e le sue sorelle. Suo padre \u00e8 un disegnatore di schizzi per il LAPD e vede raramente i suoi figli. Gli amici di Gunnar sono bianchi e lui trascorre il suo tempo libero combinando abbastanza guai da ottenere blandi ammonimenti dalla pattuglia di Santa Monica.\nQuando Gunnar e le sue sorelle dicono alla madre che non vogliono frequentare un campo estivo tutto nero perch\u00e9 i bambini neri \"sono diversi da noi\", la signora Kaufman prepara immediatamente un trasloco e trasferisce la sua famiglia nel quartiere di Hillside, una comunit\u00e0 prevalentemente nera circondata da un muro di cemento che Gunnar descrive come \"il ghetto\". A Hillside, i bambini Kaufman incontrano uno stile di vita completamente diverso da quello a cui erano abituati a Santa Monica. Gunnar apprende nel modo pi\u00f9 duro che le norme sociali a Santa Monica erano imperdonabili violazioni della corretta etichetta di Hillside, e subito dopo l'arrivo viene picchiato da una delle bande locali della zona, i \"Gun Totin Hooligans\"."}
{"id": "8340492", "revid": "587852", "url": "https://it.wikipedia.org/wiki?curid=8340492", "title": "Yves Briguet", "text": "Carriera.\nNel 1992 Briguet fa il suo esordio mondiale disputando l'intera stagione della classe 250 con una Honda, ottiene come miglior risultato un sedicesimo posto in occasione del Gran Premio d'Olanda. Nel 1994 vince il titolo europeo della Supersport 600.\nNelle stagioni 1995 e 1996 disputa il Thunderbike Trophy (classe riservata a motociclette da 600\u00a0cm\u00b3 con motori a quattro tempi con quattro cilindri) e, nuovamente con Honda, chiude entrambe le edizioni al secondo posto, conquistando tre vittorie e nove piazzamenti a podio complessivi.\nNel 1995 inoltre, disputa gli ultimi tre eventi del campionato mondiale Superbike, conquistando tre punti iridati, tutti in occasione Gran Premio di Indonesia.\nNel 1997 \u00e8 tra i piloti titolari nell'edizione inaugurale del campionato mondiale Supersport. In particolare, in sella ad una Suzuki, concorre per il titolo chiudendo al terzo posto, staccato di undici punti dal vincitore. Nel 1998, con una Ducati del team Endoug Marchesi Cor., porta a termine due sole gare in calendario: quelle in territorio britannico a Donington e Brands Hatch, concludendo in entrambi i casi con un podio. Nel 1999 disputa la prima parte di stagione con una Suzuki ottenendo ventidue punti ed il diciassettesimo posto in classifica piloti. Il 2000 vede l'ultima partecipazione di Briguet nel mondiale Supersport, con una Ducati 748 del team D.F.X. Racing ottiene gli ultimi punti in occasione del Gran Premio di Assen."}
{"id": "8340500", "revid": "1310927", "url": "https://it.wikipedia.org/wiki?curid=8340500", "title": "David Lazari", "text": "Carriera.\nHa giocato nella massima serie dei campionati bulgaro, bielorusso, nicaraguense ed hongkonghese."}
{"id": "8340503", "revid": "767487", "url": "https://it.wikipedia.org/wiki?curid=8340503", "title": "Il prigioniero coreano", "text": "Il prigioniero coreano (\"Geumul\") \u00e8 un film sudcoreano diretto da Kim Ki-duk. Il film \u00e8 stato presentato in anteprima mondiale al Toronto International Film Festival 2016\nTrama.\nNam Chul-woo \u00e8 un pescatore nordcoreano che vive felicemente con la moglie e la figlia in un villaggio al confine con la Corea del Sud. Un giorno la sua rete da pesca si impiglia nel motore della barca e la corrente trascina Nam verso la Corea del Sud. Una volta sconfinato in Corea del Sud, Nam viene catturato dalle autorit\u00e0 sudcoreane poich\u00e9 sospettato di essere una spia. In Corea del Sud, Nam subisce una serie incessante di interrogatori e di torture, ma la fedelt\u00e0 al regime nordcoreano e il forte desiderio di riabbracciare la famiglia aiutano Nam a resistere. Nam riesce infine a tornare in Corea del Nord, dove non l'attende tuttavia un destino migliore.\nPremi e riconoscimenti.\n2016 - 37\u00b0 Blue Dragon Film Awards - \"Vincitore\" \n\"Miglior attore esordiente\" a Lee Won-geun\nDistribuzione.\nIl film \u00e8 stato presentato alla Mostra del Cinema di Venezia del 2016 ed \u00e8 stato distribuito in Italia il 12 aprile 2018.\nAccoglienza.\nIl film ha incassato al botteghino italiano 141.000 euro.\nCritica.\nFrancesco Al\u00f2 ha elogiato il lavoro di Kim Ki-duk, ritenendolo un film \"borghese\" dalle tinte \"kafkiane\". Per il critico di BadTaste \"Il prigioniero coreano\" \u00e8 un'opera pi\u00f9 'mainstream' e maggiormente 'commerciale' rispetto agli altri lavori del regista sudcoreano, in particolare rispetto ai suoi film dei primi anni duemila."}
{"id": "8340509", "revid": "767487", "url": "https://it.wikipedia.org/wiki?curid=8340509", "title": "Bryantown", "text": "Bryantown \u00e8 un unincorporated area degli Stati Uniti d'America, nello stato del Maryland, nella Contea di Charles. Al censimento del 2010 contava 655 abitanti.\nA Bryantown il medico Samuel Mudd ospit\u00f2 e cur\u00f2 il ferito John Wilkes Booth, fuggitivo dopo l'assassinio del presidente Abraham Lincoln. Mudd, condannato come complice nel complotto che aveva condotto all'omicidio di Lincoln, \u00e8 sepolto presso la locale chiesa cattolica di St. Mary."}
{"id": "8340510", "revid": "110908440", "url": "https://it.wikipedia.org/wiki?curid=8340510", "title": "Concattedrale di Santa Maria Maggiore (Santa Severina)", "text": ""}
{"id": "8340530", "revid": "6923", "url": "https://it.wikipedia.org/wiki?curid=8340530", "title": "Serie A2 1983-1984 (pallacanestro femminile)", "text": "Il campionato di Serie A2 di pallacanestro femminile 1983-1984 \u00e8 stato il quarto organizzato in Italia.\nGirone A.\n1 Sidis Ancona pt.32 --&gt; Ammessa ai play-off\n2 Omsa Faenza pt.30 --&gt; Ammessa ai play-off\n3 Alcan Villasanta pt.28 --&gt; Ammessa ai play-off\n4 Felisatti Ferrara pt.28 --&gt; Ammessa ai play-off\n5 Nuova Pall.Valdarno pt.26\n6 Brescia pt.26\n7 Rapallo pt.24\n8 Codroipo pt.22\n9 Imm.San Marco Basket Pavia pt.20\n10 Abano pt.18\n11 Valmadrera pt.6\n12 Cesano Boscone pt.4\nGirone B.\n1 Giove Caserta pt.40 --&gt; Ammessa ai play-off\n2 Castellammare Stabia pt.32 --&gt; Ammessa ai play-off \n3 Viterbo pt.28 --&gt; Ammessa ai play-off\n4 Latte Sole Priolo pt.28 --&gt; Ammessa ai play-off\n5 COR Roma pt.28\n6 S.Marinella pt.26\n7 Cagliari pt.22\n8 Napoli pt.20\n9 Ottaviano pt.20\n10 CUS Chieti pt.10\n11 CUS Cagliari pt.8\n12 Taranto pt.4\nPLAY OFF.\nsemifinali\nAncona-Villasanta 2-0\nFaenza-Ferrara 2-0\nStabia-Viterbo 2-1\nCaserta-Priolo 2-1\nfinali\nAncona-Stabia 2-1\nFaenza-Caserta 2-0\nspareggio\nCaserta-Stabia 2-0"}
{"id": "8340562", "revid": "478814", "url": "https://it.wikipedia.org/wiki?curid=8340562", "title": "Dubai Tennis Championships 2020 - Qualificazioni singolare femminile", "text": "Le qualificazioni del singolare del Dubai Tennis Championships 2020 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto, a queste sono subentrate le lucky loser, ossia le giocatrici che hanno perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale."}
{"id": "8340567", "revid": "295403", "url": "https://it.wikipedia.org/wiki?curid=8340567", "title": "Real Racing Club de Santander 2017-2018", "text": "Rosa 2017-2018.\n\"Aggiornata al 31 luglio 2017\""}
{"id": "8340572", "revid": "8660", "url": "https://it.wikipedia.org/wiki?curid=8340572", "title": "Voronezh Mighty Ducks 2019", "text": "Questa voce raccoglie le informazioni riguardanti i Voronezh Mighty Ducks nelle competizioni ufficiali della stagione 2019."}
{"id": "8340575", "revid": "287204", "url": "https://it.wikipedia.org/wiki?curid=8340575", "title": "Dubai Tennis Championships 2020 - Doppio femminile", "text": "Hsieh Su-wei e Barbora Str\u00fdcov\u00e1 erano le detentrici del titolo e lo hanno difeso battendo in finale Barbora Krej\u010d\u00edkov\u00e1 e Zheng Saisai con il punteggio 7-5, 3-6, [10-5].\nTeste di serie.\nLe prime quattro teste di serie hanno ricevuto un bye per il secondo turno."}
{"id": "8340577", "revid": "322321", "url": "https://it.wikipedia.org/wiki?curid=8340577", "title": "\u00c1ngel Garachana P\u00e9rez", "text": "Biografia.\n\u00c1ngel Garachana P\u00e9rez \u00e8 nato a Barbadillo de Herreros il 3 settembre 1944 da Calixto Garachana Cu\u00f1ado e Joaquina P\u00e9rez.\nFormazione e ministero sacerdotale.\nHa studiato discipline umanistiche a Beire e Castro-Urdiales e nei seminari della provincia religiosa di Castiglia dei Missionari figli del Cuore Immacolato di Maria dal 1958 al 1963. Ha studi di filosofia ecclesiastica a Santo Domingo de la Calzada e teologia a Roma e alla Pontificia Universit\u00e0 di Salamanca dove ha conseguito la laurea.\nIl 19 marzo 1972 \u00e8 stato ordinato presbitero. In seguito \u00e8 stato vicario coadiutore della parrocchia di Nostra Signora di Guadalupe a San Pedro Sula, consigliere diocesano del Movimento dei Cursillos de Cristiandad, formatore in un seminario claretiano, professore di teologia e governo delle comunit\u00e0 claretiane e superiore provinciale dei missionari claretiani di Castiglia.\nMinistero episcopale.\nL'11 novembre 1994 papa Giovanni Paolo II lo ha nominato vescovo di San Pedro Sula. Ha ricevuto l'ordinazione episcopale il 3 febbraio successivo dall'arcivescovo metropolita di Tegucigalpa \u00d3scar Andr\u00e9s Rodr\u00edguez Maradiaga, co-consacranti il vescovo emerito di San Pedro Sula Jaime Brufau Maci\u00e1 e il vescovo ausiliare di Madrid Luis Guti\u00e9rrez Mart\u00edn.\nDal 1997 al 2001 \u00e8 stato segretario generale del Segretariato episcopale dell'America Centrale e Panama.\nNel giugno del 2008 e nel settembre del 2017 ha compiuto la visita \"ad limina\".\nDal 13 giugno 2016 \u00e8 presidente della Conferenza episcopale dell'Honduras. Dal 2007 al 13 giugno 2016 era stato vicepresidente della stessa.\nAma lo sport, in particolare il calcio e la palla basca.\nGenealogia episcopale.\nLa genealogia episcopale \u00e8:"}
{"id": "8340578", "revid": "15756", "url": "https://it.wikipedia.org/wiki?curid=8340578", "title": "Marco Fodde", "text": "Specialista fotografo del bianco e nero, conosciuto soprattutto come giornalista scientifico di riviste fotografiche come \"Fotografare\" e \"Fotografia Reflex\", con cui ha collaborato scrivendo in pi\u00f9 di vent'anni centinaia di articoli tecnici sulla fotografia come quelli riguardanti il sistema zonale e la misurazione degli alogenuri d'argento sulle pellicole, test ripresi da riviste fotografiche come anche dallo storico mensile britannico \"British Journal of Photography\". Ha scritto anche sette pubblicazioni sulla fotografia, testi consigliati in alcune Accademie di Belle Arti italiane.\nBiografia.\nSi avvicin\u00f2 alla fotografia in bianco e nero all'et\u00e0 di 13 anni, successivamente, come chimico, biologo e naturalista, laureato, cominci\u00f2 a studiare l'elaborazione fotografica scientifica nelle tradizionali camere oscure. Con l'avvento della fotografia digitale si applic\u00f2 per adattare la sua esperienza scientifica agli strumenti informatici, continuando ad approfondire i suoi studi in particolare nella fotografia IR (Infrarosso) e UV (Ultravioletto) utilizzate in campo biologico e artistico. \nHa avuto una ventennale esperienza di collaborazione con le riviste \"Fotografare\", \"Fotografia Reflex\" tra gli anni 1980 e 2008 con cui ha pubblicato oltre 300 articoli di tecnica fotografica. Con la Casa Editrice \"LaFeltrinelli - Apogeo\" ha realizzato 7 libri inerenti l'arte fotografica.\nLa collaborazione con le riviste: \"Fotografare\" e \"Fotografia Reflex\".\nLa collaborazione complessiva ventennale di Marco Fodde con le due principali riviste del tempo \"Fotografare\"(1980-1985) e \"Fotografia Reflex\"(1989 -2008), ha contribuito alla divulgazione di particolari argomenti sia verso un pubblico professionale che amatoriale. Gli argomenti, alcuni inediti per l'epoca, hanno riguardato \"la fotografia\" in tutti i suoi essenziali aspetti: ripresa, tecnica fotografica, pellicole, chimica della fotografia e trattamento del materiale sensibile. Inoltre argomenti speciali per la camera oscura con tecniche particolari di sviluppo e stampa.\n\"Fotografare\".\nLa collaborazione di Fodde con la rivista \"Fotografare\" iniziata nel 1980 su richiesta dell'editore Cesco Ciapanna e proseguita per cinque anni, fu basata sulla rubrica mensile della rivista \"Camera Oscura\". In questo periodo Fodde scrive articoli inerenti a tecniche speciali di sviluppo e di stampa ed esegue test pratici e scientifici sul materiale sensibile: pellicole e carte fotografiche. In questo periodo esegue anche test e analisi chimiche sul contenuto degli alogenuri d'argento delle pellicole bianconero e colori che nel 1984 gli valsero una recensione sul \"British Journal of Photography\".\n\"Fotografia Reflex\".\nLa collaborazione con la rivista Fotografia Reflex inizia nel 1989 su richiesta dell'editore Giulio Forti e riguarda una serie di articoli inediti (quattordici) denominati \"Dalla realt\u00e0 al Bianconero\", il primo in luglio 1989. Questi articoli si caratterizzavano per due importanti \"focus\": Ripresa dello stesso soggetto sia a colori (realt\u00e0) sia in bianconero e indicazioni, passo dopo passo, della previsualizzazione del soggetto, la sua \"esposizione manuale ponderata\" e fino al trattamento del materiale sensibile in camera oscura.&lt;br&gt;\nIl metodo di esposizione manuale ponderata\" fu messo a punto proprio dallo stesso Fodde. Questi articoli costituirono poi l'ultimo capitolo del libro commissionato dall'editore Giulio Forti a Fodde dal titolo: \"La fotografia in bianconero\" (edizioni: Reflex 2000). In questo libro Fodde descrive la fotografia bianconero analogica, dalla ripresa allo sviluppo e alla stampa del materiale sensibile esponendo anche tecniche speciali di stampa analogica strumentale.&lt;br&gt;\nNel 1991, inoltre, sempre per la rivista \"Fotografia Reflex\", Fodde curer\u00e0 anche la rubrica \"Camera Oscura\" per la quale concepisce articoli tecnici inerenti alla fotografia bianconero ma anche a colori, sia in chiave analogica che in chiave digitale. Vengono inoltre pubblicati in esclusiva, tre metodi inediti ideati proprio da Fodde sui seguenti temi:\nSistemi e test: dal sistema zonale al test sulla misurazione degli alogenuri d'argento sulle pellicole analogiche.\nSistema zonale.\nIn un articolo di \"Fotografia Reflex\" di dicembre 2008, a firma di Marco Fodde, viene spiegato ed illustrato in dettaglio il sistema zonale di Ansel Adams. L'articolo descrive il metodo da lui ideato per applicare il sistema zonale in post-produzione, descrivendo le differenze fra i due metodi: \"zonale analogico\" e \"zonale digitale\":\nSistema zonale analogico.\nPer comprendere il sistema zonale di Ansel Adams \u00e8 fondamentale conoscere l'interazione fra esposizione, gamma dei grigi e tempo di sviluppo. Nonostante il metodo scientifico applicato da Adams, egli non tenne conto dei soggetti in movimento e della \"fotografia dinamica\" in genere. Tutti gli autori prescelti dal noto fotografo statunitense erano infatti statici: soltanto questi infatti permettono \u00abuna ponderata analisi tonale\u00bb imposta dal quel metodo. Il sistema zonale analogico inoltre richiede uno sviluppo separato per ogni fotogramma, tanto che non \u00e8 adatto per formati minori come il 35mm, limitazione dovuta al fatto che il fotografo dovrebbe avere a disposizione un corpo macchina da dedicare ad ogni tipologia di \"Zona\" (N+1, N-1, N). Infine la difficolt\u00e0 di operare sia nei diversi passaggi di ripresa che in quelli di camera oscura lo rende poco versatile con pochissime possibilit\u00e0 di correzioni qualora si verificasse qualche errore di processo.\nSistema zonale digitale.\nIl sistema zonale digitale avviene in post produzione dull'immagine digitale ripresa direttamente in bianconero o sull'immagine a colori convertita in bianconero. Con la fotografia digitale in post produzione il sistema zonale \"classico\" si evolve e assume una valenza molto pi\u00f9 speculativa. La principale differenza con il metodo tradizionale analogico sta nel fatto che la modifica delle zone avviene in post produzione sul file digitale. Tale file pu\u00f2 essere sia su un originale in scala di grigi, sia su un originale a colori poi convertito con un software in bianconero.\nIl sistema zonale digitale ha una valenza unica ed insostituibile: Decidere a posteriori, con ponderazione e senza paura di sbagliare il risultato avendo la possibilit\u00e0 di visualizzare a monitor ogni piccola variazione tonale. Un'estensione di questo sistema pu\u00f2 anche essere applicato in maniera differenziata agendo solo su porzioni dell'immagine.&lt;br&gt;\nQuesto metodo in sinergia con altri strumenti disponibili da formato RAW e Livelli che coinvolgono anche la calibrazione della luminosit\u00e0 e del contrasto e la filtrazione di contrasto digitale, assumono conseguenze che permettono scelte tonali analogicamente impossibili con il sistema zonale analogico, per cui la tecnologia digitale del sistema zonale permette efficacia nella calibrazione dei grigi nelle immagini bianconero non solo nella \"semplice\" immagine, ma anche in porzioni di essa. Inoltre mentre quella analogica risente della tipologia del soggetto che deve essere assolutamente statico, quella digitale pu\u00f2 operare su soggetti sia statici che dinamici visto che viene \"lavorata\" in post produzione.\nTest sulla misurazione degli alogenuri d'argento sulle pellicole.\nIn due articoli su \"Fotografare\" di febbraio 1982 e di marzo 1984, Fodde spiega per la prima volta un test per la misurazione del contenuto di argento metallico da alogenuro d'argento nelle pellicole bianconero e a colori. Per il test sulle pellicole a colori il suo articolo viene ripreso due mesi dopo la pubblicazione sull'italiano Fotografare dallo storico mensile britannico \"The British Journal of Photography\" dell'8 maggio 1984.\nContenuto di argento metallico da alogenuro d'argento nelle pellicole a colori.\nFodde dopo aver effettuato l'analisi chimica del quantitativo d'argento da alogenuro d'argento su 10 pellicole di marchi importanti (Kodak, Agfa, Ilford, Peruchrome, Sakurachrome, 3M, Fujichrome e Revue Superchrome) ha tratto le seguenti conclusioni:&lt;br&gt;\nL'indagine ha dimostrato che in quelle che erano considerate \"pellicole moderne\" dell'epoca, il contenuto d'argento non era (come si pensava) direttamente proporzionale alla sensibilit\u00e0 delle pellicole secondo cui: \"maggiore sensibilit\u00e0\" = \"maggiore quantitativo d'argento\". Infatti nelle formule di preparazione delle emulsioni erano presenti sostanze chimiche sensibilizzanti che supplivano alla necessaria maggior quantit\u00e0 di alogenuro di argento per aumentare la sensibilit\u00e0 delle emulsioni sensibili. Inoltre, a contribuire alla sensibilit\u00e0 dell'emulsione, in carenza di alogenuro d'argento, concorreva positivamente la struttura cristallografica degli alogenuri d'argento (porosit\u00e0 del cristallo) delle nuove formulazioni.&lt;br&gt;\nDal profilo economico la struttura cristallografica le moderne pellicole dell'epoca aveva determinato un sicuro contenimento delle spese, ovvero un maggior guadagno, per realizzare materiale sensibile risparmiando sull'alogenuro necessario nella preparazione di emulsioni sensibili.\nSette libri: dal bianco e nero \"analogico\" a quello \"digitale\".\nTutti i testi di Marco Fodde trattano l'argomento \"Fotografia\" seguendo due direttrici precise e fondamentali: la ripresa e la post-produzione. La bibliografia dell'autore parte dalla fotografia analogica con le tecniche di ripresa, sviluppo e stampa oltre la formulazione di speciali rivelatori per il trattamento del materia sensibile bianconero in camera oscura (\"La fotografia bianconero\" - dicembre 2000, Edizioni Reflex) per approdare alla fotografia digitale (bianconero e colore) con cinque testi editi da Apogeo-Feltrinelli e in cui ogni testo, la fotografia viene spiegata dall'autore secondo il binomio inscindibile \"ripresa - postproduzione\". &lt;br&gt;\n(pubblicato a dicembre 2000 per le Edizioni Reflex)&lt;br&gt;\nUn libro dedicato esclusivamente alla fotografia bianconera analogica. Parte dalla ripresa e le sue complessit\u00e0 relative all'esposizione attraverso tre sistemi efficienti (per l'autore: \"quasi infallibili\"), per approdare allo sviluppo delle stampe in camera oscura. Didattico il capitolo \"Dalla realt\u00e0 al bianconero\" in cui l'autore spiega la realizzazione di dieci fotografie in bianconero e lo fa dall'inquadratura all'analisi esposimetrica e fino allo sviluppo e alla stampa. Ogni fotografia delle dieci esemplificate, ha il suo riferimento in quella che l'autore chiama \"situazione vera\", ovvero da quella fotografata a colori.&lt;br&gt;\n(pubblicato a settembre 2009 - seconda edizione settembre 2015 per le Edizioni Apogeo - Feltrinelli)&lt;br&gt;\nIn questo libro l'autore \"trasforma\" il computer in una sorta di camera oscura digitale per lo sviluppo e l'elaborazione della fotografia bianconero. Che si parta da uno scatto trasferito dalla fotocamera o dal recupero di un negativo effettuato tramite uno scanner, l'autore spiega con esempi e immagini come esaltare la creativit\u00e0 attraverso la valorizzazione di luci, ombre e contrasti per creare immagini dove il grigio acquista \"una nuova dimensione\". Tra gli argomenti del testo, \u00e8 spiegata teoria e pratica della fotografia digitale bianconero e in particolare del Sistema Zonale Digitale messo a punto dall'autore , \"il restauro\" delle immagini bianconero e la tecnica dell'HFR (\"Hight Focus Range\") anch'essa ideata dall'autore.&lt;br&gt;\nIn questo testo l'autore affronta argomenti specifici sulla \"ripresa\" e \"sulla post-produzione\" e termina con un capitolo inedito sulla stampa digitale delle immagini bianconero. Tecnica e creativit\u00e0 con molteplici esempi pratici che mirano a fornire gli strumenti necessari alla creazione della fotografia Fine Art. Si affrontano i temi legati all'elaborazione professionale delle immagini, le tecniche di sharpening cromaticofornendo gli strumenti per interpretare, esaltare o nascondere ogni piano che compone l'immagine fotografica.\nIl tema dominante di questo testo \u00e8 la fotografia a colori digitale fin dalla ripresa con l'analisi della percezione dei colori, la loro associazione armonica e come correggere, elaborare ed esaltare la creativit\u00e0 in ogni immagine attraverso l'interpretazione della realt\u00e0. Per analizzare questo progetto, l'autore spiega nel testo le tecniche di elaborazione digitale realizzate al computer attraverso software come Photoshop e Camera RAW e altri ancora. Inoltre sono analizzati gli effetti fotografici di vari plug-in, il ritocco fotografico a colori e la stampa digitale a colori.\n(pubblicato nel 2020 per le Edizioni Apogeo - Feltrinelli)&lt;br&gt;\nIn questo libro Marco Fodde raccoglie i suoi cinquant'anni di esperienza in campo fotografico concentrandosi sulla ripresa in bianconero come espressione artistica della realt\u00e0. Il focus non \u00e8 l'elaborazione dell'immagine digitale ma il percorso di crescita che porta il fotografo a osservare il mondo da un punto di vista prima di cercare di fissarlo nei propri scatti. Chiedersi il \"perch\u00e9\" prima del \"come\" \u00e8 il tema centrale di questo testo. Il testo prende in considerazione la comprensione dei principi stessi della fotografia, ovvero le basi per esprimere immaginazione e creativit\u00e0 e, attraverso la valorizzazione di luci, ombre e contrasti, dare vita a immagini dove il grigio pu\u00f2 essere valorizzato in gamme di tonalit\u00e0 diverse. Un testo pensato sia per chi voglia intraprendere e capire a fondo l'arte fotografica sia per chi - gi\u00e0 fotografo esperto - desideri esplorare le potenzialit\u00e0 espressive della ripresa in bianconero.\nIn questo libro Fodde affronta il restauro di immagini fotografiche: una disciplina affascinante e allo stesso tempo complessa, soprattutto se eseguita con tecniche analogiche che richiedono attrezzature e competenze specifiche. Inoltre, viene dimostrato come l'elaborazione digitale grazie a software e strumenti dedicati consente di riportare a nuova vita anche uno scatto e una stampa deriorati dal tempo. Dopo aver analizzato le differenze tra restauro analogico e digitale il libro passa alle tecniche di riproduzione normale e speciale in infrarosso e ultravioletto. Arricchito da esempi pratici di restauri di complessit\u00e0 diversa, questo volume \u00e8 un testo pensato sia per gli appassionati che vogliono andare oltre il semplice editing e scoprire come un professionista lavora per dare nuova vita a qualsiasi tipo di immagine."}
{"id": "8340580", "revid": "188116", "url": "https://it.wikipedia.org/wiki?curid=8340580", "title": "Torretta Pepoli", "text": "La Torretta Pepoli, a Erice, \u00e8 un edificio di gusto eclettico posto al di sotto del Castello di Venere e delle Torri medievali. La struttura occupa il lato est del giardino del Balio e precisamente del \u201cParco dei Runzi\u201d, zona cos\u00ec volgarmente denominata vista la presenza di rovi.\nStoria.\nEdificata tra il 1872 ed il 1880, fu impiegata da Agostino Pepoli, per accogliere amici letterati del tempo e come luogo di studio per le sue ricerche archeologiche. Ideata dal Conte, il suo inedito stile architettonico, richiama, modelli moreschi, architetture medievali con richiami vagamente liberty.\nArchitettura.\nIl corpo architettonico \u00e8 il risultato armonico di diverse forme geometriche: un parallelepipedo sormontato da due torri quadrangolari, un cubo, a cui corrisponde l\u2019ingresso, e un cilindro merlato. Questo, totalmente rivestito da vetrate, \u00e8 decorato da piastrelle di ceramica bianche e nere che richiamano lo stemma araldico della Famiglia Pepoli. Evidente risulta essere la stretta connessione tra l\u2019elemento naturale (la roccia) e la costruzione stessa svelando una sensibilit\u00e0 che richiama l\u2019architettura greca classica.\nDallo studio di alcune cartoline del tempo \u00e8 possibile affermare che, nel 1903, il prospetto nord presentava una grande vetrata, nel 1910 l\u2019apertura era stata chiusa ed al suo posto vi era un balconcino e, nel livello superiore, vi era un corpo aggettante sormontato da una cupoletta.\nNon si conosce la destinazione d\u2019uso delle stanze a eccezione di un piccolo cucinino. Erano evidenti invece, resti di una cisterna e di una scalinata parzialmente ancorata al muro.\nLa pavimentazione \u00e8 una fedele riproduzione dell\u2019originale: maiolica realizzata dalla ceramica ericina. \nLe finestre inquadrano le antiche strutture architettoniche e le bellezze paesaggistiche.\nLa torretta, usata come dependance delle torri, era unita a queste da un piccolo sentiero che giungeva davanti a una porta di piccole dimensioni nascosta dagli alberi.\nLa forte valenza estetica \u00e8 stata subito evidente infatti, nel 1925, il ministero della Pubblica Istruzione emanava una dichiarazione di notevole interesse pubblico (art.2 della legge 11.06.1922 n. 778) riconfermata dal D.A. n\u00b05106 del 28.02.1992 dall\u2019Assessore Regionale per i Beni Culturali e Ambientali.\nRestauro e fruizione.\nIl restauro mirava al recupero dell\u2019immobile e alla salvaguardia dei valori storico culturali.\nIniziato 2013 e terminato nel 2014, \u00e8 stato realizzato con materiali simili a quelli originariamente presenti come: il marmo di Carrara, le tegole siciliane in argilla cotta, tufo di Favignana e il legno di quercia.\nLa Torretta \u00e8 fruibile dal 2014 ed \u00e8 stata intitolata Osservatorio di Pace e Faro del mediterraneo."}
{"id": "8340582", "revid": "295403", "url": "https://it.wikipedia.org/wiki?curid=8340582", "title": "Real Racing Club de Santander 2018-2019", "text": "Rosa.\n\"Aggiornata al 31 gennaio 2019\""}
{"id": "8340588", "revid": "124123", "url": "https://it.wikipedia.org/wiki?curid=8340588", "title": "Ulvi Sadikhov", "text": "Ha ottenuto il titolo di Grande Maestro in giugno 2019."}
{"id": "8340595", "revid": "110909353", "url": "https://it.wikipedia.org/wiki?curid=8340595", "title": "Dominic Felix Amici", "text": ""}
{"id": "8340596", "revid": "110909367", "url": "https://it.wikipedia.org/wiki?curid=8340596", "title": "Catherine Rosalind Russell", "text": ""}
{"id": "8340598", "revid": "22192", "url": "https://it.wikipedia.org/wiki?curid=8340598", "title": "Margherita (poltrona)", "text": "Margherita \u00e8 una poltrona progettata dal designer italiano Franco Albini nel 1950.\nDescrizione.\nIl designer Franco Albini ha creato la sedia Margherita nel 1951, sperimentando l'uso di materiali sottili ed elastici, come il giunco, per modellare le forme delle sue opere.\nProduzione.\nLa sedia Margherita \u00e8 composta da una struttura composta da 4 balestre in \"malacca\" e 60 aste di \"corsa indiana\", con un cuscino in gommapiuma rivestito in tessuto in una gamma di sette colori.\nAltre variazioni sul tema sono state fatte con gli stessi materiali, in particolare le poltrone \"Gala\" (1951), \"Radar\" e \"Primavera\" (1967).\nQuesta sedia \u00e8 stata prodotta e commercializzata nel 1951 dalla societ\u00e0 Vittorio Bonacina, oggi Bonacina 1889."}
{"id": "8340602", "revid": "1318658", "url": "https://it.wikipedia.org/wiki?curid=8340602", "title": "Place Diana", "text": "Place Diana \u00e8 una piazza nel quartiere Chaillot del XVI \"arrondissement\" di Parigi e si affaccia sul Pont de l'Alma e sulla Fiamma della Libert\u00e0, monumento che riproduce la parte superiore della fiaccola della Statua della Libert\u00e0.\nPrende il nome da Diana Spencer, che perse la vita a causa di un incidente stradale nel tunnel di Place de l'Alma. Nello stesso incidente morirono il suo compagno Dodi Al-Fayed e il conducente della vettura HenrI Paul, capo della sicurezza dell'hotel Ritz, dove i due si trovavano prima dell'incidente.\nIn precedenza, la piazza era intitolata a Maria Callas."}
{"id": "8340609", "revid": "6923", "url": "https://it.wikipedia.org/wiki?curid=8340609", "title": "Serie A2 1986-1987 (pallacanestro femminile)", "text": "Il campionato di Serie A2 di pallacanestro femminile 1986-1987 \u00e8 stato il settimo organizzato in Italia. Il secondo dopo la ristrutturazione della categoria in 2 gironi da 8 squadre. Le prime 4 accedevano alla Poule Promozione a 8 e le altre tante alla Poule Retrocessione."}
{"id": "8340612", "revid": "729019", "url": "https://it.wikipedia.org/wiki?curid=8340612", "title": "Stazione di Furtei", "text": "La stazione di Furtei fu una stazione ferroviaria ubicata nel comune di Furtei, lungo la ferrovia Isili-Villacidro.\nStoria.\nLe origini di questo scalo ferroviario risalgono agli anni dieci del Novecento, epoca in cui la Ferrovie Complementari della Sardegna realizz\u00f2 la linea ferroviaria tra Isili e Villacidro, il cui tracciato prevedeva il passaggio a ovest dell'abitato di Furtei che fu quindi dotato di una stazione. Il convoglio inaugurale della nuova ferrovia transit\u00f2 nella stazione di Furtei il 21 giugno 1915, e da allora fu gestito per tutto il periodo di attivit\u00e0 dalle FCS.\nNel secondo dopoguerra la Isili-Villacidro rientr\u00f2 nell'elenco delle ferrovie secondarie sarde destinate alla sostituzione delle relazioni con autocorse, situazione che si concretizz\u00f2 nel 1956: il 5 settembre di quell'anno cess\u00f2 infatti l'attivit\u00e0 ferroviaria sulla linea e di conseguenza nella stazione di Furtei, in seguito disarmata ed abbandonata.\nStrutture e impianti.\nUbicata a ovest dell'abitato di Furtei nei pressi della SS 197, la stazione presentava tre binari a scartamento da 950 mm: dal binario di corsa se ne diramava uno di incrocio a ovest, mentre sul lato est era ubicato un tronchino impiegato per il servizio merci, il cui scalo comprendeva anche un piano caricatore e un magazzino, ancora esistente.\nContiguo al magazzino merci si trova il fabbricato viaggiatori dell'impianto, rientrante nei canoni di terza classe degli edifici di questo tipo realizzati dalle FCS. Si tratta di una costruzione su due piani pi\u00f9 tetto a falde a pianta rettangolare, avente tre accessi sul lato binari; tale edificio \u00e8 ancora esistente, seppure in stato di abbandono. Completavano la dotazione infrastrutturale dell'impianto una costruzione per le ritirate e un rifornitore idrico, entrambi non pi\u00f9 esistenti.\nMovimento.\nNegli anni di attivit\u00e0 ferroviaria lo scalo fu servito dalle relazioni passeggeri e merci delle Ferrovie Complementari della Sardegna.\nServizi.\nLa stazione durante l'esercizio ferroviario era dotata di una sala d'attesa, di una biglietteria (entrambe ospitate nel fabbricato viaggiatori) e di servizi igienici, questi ultimi ubicati in una costruzione apposita."}
{"id": "8340613", "revid": "585241", "url": "https://it.wikipedia.org/wiki?curid=8340613", "title": "Ruben Antonio Gonz\u00e1lez Medina", "text": ""}
{"id": "8340619", "revid": "889336", "url": "https://it.wikipedia.org/wiki?curid=8340619", "title": "Malgas", "text": "Malgas \u00e8 localit\u00e0 abitata sudafricana situata nella municipalit\u00e0 distrettuale di Overberg nella provincia del Capo Occidentale. Il nome \"Malgas\" \u00e8 probabilmente una corruzione del termine portoghese \"mangas de velludo\", \"maniche di velluto\", in riferimento al caratteristico piumaggio della sula del Capo."}
{"id": "8340634", "revid": "287204", "url": "https://it.wikipedia.org/wiki?curid=8340634", "title": "Giro dell'Umbria 1919", "text": "Il Giro dell'Umbria 1919, quarta edizione della corsa, si svolse in due tappe, dal 28 al 29 giugno 1919, con partenza e arrivo a Terni, in Italia. La vittoria fu appannaggio dell'italiano Arturo Ferrario, che complet\u00f2 il percorso con 4 punti (in tempo 15h46'43\", alla media di 24,571\u00a0km/h), precedendo i connazionali Lorenzo Cerutti e Marzio Germonio; se la classifica fosse stata stilata a tempi, vincitore sarebbe stato Lorenzo Cerutti in 15h46'10\", secondo Marzio Germonio (a pari tempo) e terzo Arturo Ferrario (a 33\").\nSul traguardo di Terni 7 ciclisti, su 9 partiti dalla medesima localit\u00e0, portarono a termine la competizione."}
{"id": "8340639", "revid": "599013", "url": "https://it.wikipedia.org/wiki?curid=8340639", "title": "Dimit\u0103r Velkovski", "text": ""}
{"id": "8340641", "revid": "287204", "url": "https://it.wikipedia.org/wiki?curid=8340641", "title": "Piccolo Giro di Lombardia 2016", "text": "Il Piccolo Giro di Lombardia 2016, ottantottesima edizione della corsa e valida come evento dell'UCI Europe Tour 2016 categoria 1.2U, si svolse il 2 ottobre 2016 su un percorso di 163,1\u00a0km con partenza ed arrivo da Oggiono. Fu vinto dal belga Harm Vanhoucke, al traguardo con il tempo di 3h45'02\" alla media di 43,49\u00a0km/h, davanti all'italiano Andrea Vendrame e terzo il belga Bjorg Lambrecht.\nPartenza con 184 ciclisti, dei quali 68 completarono la gara."}
{"id": "8340643", "revid": "838137", "url": "https://it.wikipedia.org/wiki?curid=8340643", "title": "Victor Agbanou", "text": "Biografia.\nVictor Agbanou \u00e8 nato a Lokossa il 23 dicembre 1945.\nFormazione e ministero sacerdotale.\nTerminati gli studi secondari, \u00e8 entrato nel seminario maggiore \"Santa Giovanna d'Arco\" di Ouidah e poi ha proseguito gli studi nel seminario maggiore \"San Gallo\" di Ouidah dove ha conseguito il baccalaureato in teologia.\nIl 10 agosto 1974 \u00e8 stato ordinato presbitero per la diocesi di Lokossa a Akod\u00e9ha. Dal 1974 al 1977 ha studiato all'Universit\u00e0 di Lom\u00e9, in Togo, per la laurea in lingue moderne con specializzazione in inglese. Dal 1977 al 1982 ha studiato per il dottorato in esegesi a Monaco di Baviera. In seguito \u00e8 stato professore al seminario di Ouidah dal 1982 al 1986, professore all'Universit\u00e0 Cattolica dell'Africa occidentale ad Abidjan dal 1986, professore di Sacra Scrittura al noviziato delle Suore Serve della luce di Cristo a S\u00e8 dal 1988, cappellano nazionale delle \"Equipes Enseignates\". Nel gennaio del 2000 il collegio dei consultori della diocesi di Lokossa, vacante per la morte di monsignor Robert Sastre, lo ha eletto amministratore diocesano.\nMinistero episcopale.\nIl 5 luglio 2000 papa Giovanni Paolo II lo ha nominato vescovo di Lokossa. Ha ricevuto l'ordinazione episcopale il 4 novembre successivo dal cardinale Bernardin Gantin, decano del Collegio cardinalizio, co-consacranti il vescovo di Nizza Jean Marie Louis Bonfils e quello di Djougou Paul Kouassivi Vieira.\nNel settembre del 2007 e nell'aprile del 2015 ha compiuto la visita \"ad limina\".\nDal 26 ottobre del 2016 \u00e8 presidente della Conferenza episcopale del Benin.\nGenealogia episcopale.\nLa genealogia episcopale \u00e8:"}
{"id": "8340646", "revid": "224230", "url": "https://it.wikipedia.org/wiki?curid=8340646", "title": "Riviste letterarie italiane del Novecento", "text": ""}
{"id": "8340647", "revid": "547034", "url": "https://it.wikipedia.org/wiki?curid=8340647", "title": "Episodi di Doraemon (serie animata 1979) (ventiquattresima stagione)", "text": "Questa \u00e8 la lista degli episodi della ventiquattresima stagione dell'anime 1979 di \"Doraemon\"."}
{"id": "8340651", "revid": "110157", "url": "https://it.wikipedia.org/wiki?curid=8340651", "title": "Golfweek", "text": "Golfweek \u00e8 una rivista di golf settimanale di fascia alta, pubblicata a Orlando, in Florida, negli Stati Uniti.\nStoria e profilo.\nLa rivista \u00e8 stata lanciata nel 1975 da Charley Stine e originariamente si chiamava \"Florida Golfweek Magazine\". Suo figlio Tom Stine \u00e8 stato direttore della rivista dal 1980 al 1994. Stine ha venduto la pubblicazione alla Turnstile Publishing Company, con sede a Orlando, in Florida, nel 1990 e da allora \u00e8 diventata la sua ammiraglia tra le cinque riviste che pubblica. La rivista \u00e8 particolarmente esperta nella sua copertura dei \"migliori campi da golf\" negli Stati Uniti da parte dello stato e sono spesso utilizzati dai siti Web di molti campi da golf e resort negli Stati Uniti come nell'elenco Golfweek. A partire dal 2002, Eric Beckson era il presidente della Turnstile Publishing.\nLa rivista pubblica anche pubblicazioni specifiche per questo, come Golfweek's Guide to America's Best Classic and Modern Golf Courses e guide di consigli come \"Golfweek's 101 Winning Golf Tips: Expert Shotmaking Advice from the Co-Author of the Bestselling The Plane Truth for Golfers\".\nNumerosi esperti sono impiegati per scrivere colonne per la rivista, alcune delle quali scrivono o hanno anche scritto per \"Golf Digest\" ecc. Nel 2016 \u00e8 diventata di propriet\u00e0 di Gannett Company, Inc.."}
{"id": "8340654", "revid": "1921140", "url": "https://it.wikipedia.org/wiki?curid=8340654", "title": "Assynt", "text": "Assynt (\"Asainn\" o \"Asainte\" in gaelico scozzese) \u00e8 una zona scarsamente popolata nel sud ovest di Sutherland, situata a nord di Ullapool, sulla costa occidentale della Scozia. Assynt \u00e8 nota per il suo paesaggio e le sue straordinarie montagne. Molte delle vette pi\u00f9 distintive, come Suilven, si sono formate durante l'era glaciale, essendo state esposte sopra la calotta glaciale come nunatak. Ad est di Assynt si trova una zona di paesaggi calcarei che circonda Ben More Assynt. Questa zona ospita la grotta pi\u00f9 lunga della Scozia, Uamh an Claonaite, che si trova 8 miglia a sud di Inchnadamph.\nIl nome \"Assynt\" pu\u00f2 derivare dal norreno che significa \"fine della cresta\". Seconda una leggenda, il nome deriva da una lotta tra i due fratelli \"Unt\" e \"Ass-Unt\". Quest'ultimo vincendo la lotta, diede il nome alla zona.\nGoverno locale.\nPer molti anni Assynt fu considerata una provincia della Scozia a s\u00e9 stante, solo in seguito fu istituita come parrocchia civile. Con l'introduzione delle contee divenne parte di quella di Sutherland. Le parrocchie furono abolite per scopi amministrativi nel 1930 e le contee furono sostituite da un sistema di consigli regionali e distrettuali nel 1975, tuttavia i confini della contee e delle parrocchie furono mantenuti per fini statistici. Attualmente, Assynt fa parte dell'area del consiglio delle Highlands.\nPropriet\u00e0.\nCome \u00e8 tipico per gli altopiani scozzesi, l'area di Assynt \u00e8 divisa in grandi propriet\u00e0, appartenenti a privati, associazioni o enti pubblici. I proprietari principali sono la famiglia \"Vestey\" e l'associazione \"John Muir Trust\", che si occupa di mantenere incontaminate le zone selvagge.\nNatura e conservazione.\nL'area ha una vasta gamma di habitat: dalle coste rocciose e sabbiose alle montagne, con aree boschive, brughiere montane e macchia di ginepro nano. Sono presenti un gran numero di laghi d'acqua dolce, che ospitano uccelli come i sommozzatori dalla gola nera. Con una costa molto frastagliata e rocciosa, offre habitat eccellenti per gli uccelli marini, \u00e8 inoltre uno dei posti migliori in Europa per vedere cetacei come balene, delfini e focene Sono osservabili pernici bianche ed aquile reali. Oltre al gran numero di cervi rossi, sono molto diffusi mammiferi come lepri di montagna, arvicole, lontre e pipistrelli. \nIl \"Coigach and Assynt Living Landscape Project\" \u00e8 un progetto di partenariato che mira a portare benefici ambientali ed economici alle regioni Coigach e Assynt della Scozia nord-occidentale. \u00c8 sostenuta da privati, dalla comunit\u00e0 locale e organizzazioni di beneficenza, con lo Scottish Wildlife Trust come partner principale. Il progetto \u00e8 descritto come un \"progetto di ripristino dell'ecosistema\" e mira a \"riportare la connettivit\u00e0 dei boschi, la flora e la fauna ricche di specie e la crescita economica verso gli altopiani scozzesi\". Una gran parte di Assynt, conosciuta come Inverpolly, era precedentemente designata come una riserva naturale nazionale, ma dal 2004 \u00e8 stata ristretta alla zona circostante Knockan Crag. L'area di Inverpolly \u00e8 classificata come un'area speciale di conservazione, una delle tre in Assynt insieme a \"Inchnadamph\", \"Ardvar\" e \"Loch a 'Mhuilinn Woodlands\". Molti dei loch e dei lochan sono designati come aree di protezione speciale.\nInsediamenti.\nCittadine e villaggi ad Assynt:"}
{"id": "8340656", "revid": "114310102", "url": "https://it.wikipedia.org/wiki?curid=8340656", "title": "Episodi di Doraemon (serie animata 1979) (terza stagione)", "text": "Questa \u00e8 la lista degli episodi della terza stagione dell'anime 1979 di \"Doraemon\".\nLa stagione si divide in due differenti parti: gli episodi compresi tra il 492 e il 617 \u2013 similmente ai precedenti della prima e della seconda stagione \u2013 hanno una durata di circa sei minuti; gli episodi a partire dal 618 presentano invece una durata di dieci o undici minuti. In Italia i diritti degli episodi successivi al 617 sono stati acquisiti da Mediaset, che li ha trasmessi su Italia 1 nel corso del 2003, in ordine sparso e spesso abbinandoli a episodi di ulteriori stagioni giapponesi; gli episodi precedenti sono totalmente inediti.\nSpeciali.\nGli episodi speciali si differenziano dagli episodi canonici quasi esclusivamente per la lunghezza, solitamente maggiore. Tra il 1\u00ba gennaio 1981 e il 1\u00ba aprile dello stesso anno sono stati trasmessi cinque episodi speciali."}
{"id": "8340657", "revid": "1921140", "url": "https://it.wikipedia.org/wiki?curid=8340657", "title": "Asainn", "text": ""}
{"id": "8340658", "revid": "1921140", "url": "https://it.wikipedia.org/wiki?curid=8340658", "title": "Asainte", "text": ""}
{"id": "8340659", "revid": "1573940", "url": "https://it.wikipedia.org/wiki?curid=8340659", "title": "Chiesa di San Giovanni Battista (Cavaion Veronese)", "text": "La chiesa di San Giovanni Battista \u00e8 la parrocchiale di Cavaion Veronese in provincia di Verona. Fa parte della Vicariato di Caprino e risale probabilmente al XIII secolo.\nStoria.\nSul sito esisteva, sin dall'XI secolo, una piccola chiesa romanica ma il primo riferimento esplicito all'edificio sacro di Cavaion risale al 1224 ed \u00e8 contenuto in un documento che venne redatto nel monastero di San Zeno. Il territorio apparteneva al \"Feudo Zenoniano\", cio\u00e8 all'insieme delle propriet\u00e0 terriere che facevano riferimento al monastero e dal punto di vista ecclesiastico era legato alla pieve di Sant'Andrea di Cisano.\nAttorno alla met\u00e0 del XV secolo la chiesa venne ampliata e, dal 1460, vi risiedette un rettore.\nOttenne dignit\u00e0 parrocchiale nel 1585 ed ebbe cos\u00ec autonomia dalla pieve di Sant'Andrea. Un ulteriore ampliamento venne realizzato nel corso della prima met\u00e0 del XVII secolo e la zona presbiteriale raggiunse le dimensioni che ci sono pervenute. Il campanile venne sopraelevato circa un secolo dopo, nel 1749.\nTra il 1812 e il 1830 fu realizzato l'ultimo ampliamento significativo dell'edificio e vennero demolite alcune parti della struttura primitiva. I lavori portarono ad un allungamento eccessivo della navata e questo costrinse a ripensare al posizionamento della facciata, per non costruirla troppo addossata alla strada che porta alla piccola frazione di Incaffi. Il prospetto principale venne quindi eretto sulla precedente fiancata, quella esposta a sud ed affacciata sulla piazza che offre un ampio panorama della pianura sottostante. Sul lato est fu eretto l'oratorio che in seguito venne utilizzato a scopo ricreativo per le attivit\u00e0 della comunit\u00e0 e della parrocchia.\nNegli anni cinquanta venne rifatta la pavimentazione della sala, nel 2005 fu restaurata la copertura e negli anni tra il 2013 e il 2016 la struttura fu oggetto di restauro conservativo con opere di consolidamento.\nDescrizione.\nLa facciata \u00e8 in stile neoclassico, con orientamento verso sud, e riporta la scritta \"D.O.M. IN HONOREM SAN JOANNIS BAPTISTAE\". L'interno \u00e8 a navata unica e, oltre all'altar maggiore, ha quattro altari laterali.\nL'altar maggiore \u00e8 in marmo policromo e la pala contiene l'immagine della \" Madonna con Bambino e Santi Giovanni Battista e Bartolomeo\". L'attribuzione \u00e8 incerta, e si potrebbe trattare di Antonio Badile o di Dionisio Battaglia.\nInteressante risulta l'altare della Madonna del Carmine, dell'inizio del XIX secolo, che \u00e8 preceduto dalla grande scultura lignea dipinta raffigurante la \"Piet\u00e0\", di scuola gardenese."}
{"id": "8340661", "revid": "287204", "url": "https://it.wikipedia.org/wiki?curid=8340661", "title": "Cl\u00e1sica de Almer\u00eda 2020", "text": "La Cl\u00e1sica de Almer\u00eda 2020, trentacinquesima edizione della corsa e valevole quinta prova dell'UCI ProSeries 2020 categoria 1.Pro, si svolse il 16 febbraio 2020 su un percorso di 187,6\u00a0km, con partenza e arrivo a Roquetas de Mar, in Spagna. La vittoria fu appannaggio del tedesco Pascal Ackermann, il quale complet\u00f2 il percorso in 4h24'04\", alla media di 42,624\u00a0km/h, precedendo il norvegese Alexander Kristoff e l'italiano Elia Viviani.\nSul traguardo di Roquetas de Mar 120 ciclisti, su 138 partenti, portarono a termine la competizione."}
{"id": "8340662", "revid": "1543377", "url": "https://it.wikipedia.org/wiki?curid=8340662", "title": "Religione in Nuova Zelanda", "text": "La religione in Nuova Zelanda comprende una vasta gamma di gruppi e credenze. Il cristianesimo \u00e8 la religione pi\u00f9 comune con quasi la met\u00e0 (48%) della popolazione secondo chi, nei dati del censimento della Nuova Zelanda del 2013, dichiara un'affiliazione. Circa il 6% della popolazione \u00e8 affiliata a religioni non cristiane, con l'induismo che al primo posto con oltre il 2%, mentre il 42% dei neozelandesi ha dichiarato di non avere religione nel censimento pi\u00f9 recente e il 4% non ha rilasciato alcuna dichiarazione.\nPrima della colonizzazione europea la religione della popolazione indigena Maori era animistica. Il primo servizio cristiano fu condotto da un sacerdote francese, Paul-Antoine L\u00e9onard de Villefeix, il giorno di Natale del 1769. I successivi sforzi di missionari come Samuel Marsden portarono la maggior parte dei Maori a convertirsi al cristianesimo. La maggior parte dei migranti europei del XIX secolo proveniva dalle isole britanniche, stabilendo le tre denominazioni britanniche dominanti in Nuova Zelanda: anglicanesimo, cattolicesimo e presbiterianesimo. La tendenza dei migranti scozzesi a stabilirsi ad Otago e nella Southland vide il presbiterismo predominare in queste regioni mentre l'anglicanesimo predominava altrove; l'effetto di questa suddivisione \u00e8 ancora oggi presente e si riflette nelle statistiche sull'affiliazione religiosa. Mentre il 47,5% dei neozelandesi \u00e8 affiliato al cristianesimo, la frequenza regolare alle attivit\u00e0 della chiesa si attesta al 15%.\nIl numero di persone affiliate al cristianesimo \u00e8 diminuito dagli anni '90 mentre sono aumentati coloro che affermano di non avere un'affiliazione religiosa. Con l'aumento dell'immigrazione, in particolare proveniente dall'Asia, il numero di persone affiliate a religioni non cristiane \u00e8 aumentato notevolmente.\nLa Nuova Zelanda non ha una religione di stato, anche se l'anglicanesimo \u00e8 la religione del sovrano della Nuova Zelanda (designato come \"difensore \"della\" fede\"). La libert\u00e0 religiosa \u00e8 stata protetta dalla firma del Trattato di Waitangi.\nStoria.\nI primi servizi cristiani condotti in Nuova Zelanda furono le liturgie cattoliche celebrate da padre Paul-Antoine L\u00e9onard de Villefeix, il cappellano domenicano della nave \"Saint Jean Baptiste\" comandata dal navigatore ed esploratore francese Jean-Fran\u00e7ois de Surville. Villefeix fu il primo ecclesiastico cristiano a mettere piede in Nuova Zelanda, e disse la messa vicino a Whatuwhiwhi nei pressi della Doubtless Bay il giorno di Natale del 1769. Si dice che abbia anche condotto preghiere per i malati il giorno precedente e che abbia condotto sepolture cristiane.\nLa storia religiosa della Nuova Zelanda dopo l'arrivo degli europei vide una sostanziale attivit\u00e0 missionaria, con i Maori generalmente convertiti volontariamente al cristianesimo. La Anglican Church Missionary Society (CMS) ha inviato i missionari per stabilirsi in Nuova Zelanda. Samuel Marsden della Church Missionary Society (cappellano nel Nuovo Galles del Sud) offici\u00f2 al suo primo servizio il giorno di Natale nel 1814, a Oihi Bay, nella Baia delle Isole . Il CMS fond\u00f2 la sua prima missione a Rangihoua nella Baia delle Isole nel 1814 e nel decennio successivo stabil\u00ec fattorie e scuole nella zona. Nel giugno 1823 Wesleydale, la prima missione metodista Wesleyana in Nuova Zelanda, fu fondata a Kaeo, vicino al porto di Whangaroa . Jean Baptiste Pompallier arriv\u00f2 nel 1838 e divenne il primo vescovo cattolico in Nuova Zelanda. Con alcuni fratelli maristi, Pompallier organizz\u00f2 la Chiesa cattolica in tutto il paese. Nel 1892 si form\u00f2 in una sala della chiesa di Nelson la New Zealand Church Missionary Society (NZCMS) e i primi missionari neozelandesi furono inviati all'estero poco dopo.\nSebbene in Inghilterra la Chiesa anglicana fosse una religione di Stato affermata, alla met\u00e0 del XIX secolo persino gli stessi anglicani a volte dubitavano di questa disposizione, mentre le altre maggiori denominazioni della nuova colonia (presbiteriani, metodisti e cattolici, per esempio) ovviamente preferivano che la situazione locale consentisse a tutti i loro gruppi.\nIl primo servizio ebraico comunale registrato in Nuova Zelanda si tenne il 7 gennaio 1843 a Wellington, sebbene singoli ebrei fossero tra i primi esploratori e coloni.\nOndate di nuovi immigrati hanno portato con s\u00e9 le loro particolari fedi (solitamente cristiane). La distribuzione denominazionale iniziale rifletteva molto il fatto che le comunit\u00e0 locali di immigrati iniziarono piccole e spesso provenivano da regioni relativamente piccole nei paesi di origine in Gran Bretagna. Di conseguenza, al momento del censimento del 1921, non esisteva una distribuzione uniforme tra i cristiani non maori, con i presbiteriani come gruppo dominante a Otago e Southland, gli anglicani nel Distretto di Far North, Gisborne e varie altre aree tra cui la penisola di Banks, mentre i metodisti fiorirono principalmente a Taranaki e nel distretto di Manawatu. Nel frattempo il cattolicesimo era la religione dominante sulla costa occidentale con le sue numerose riserve minerarie, e nell'Otago centrale. La Chiesa cattolica, sebbene non particolarmente dominante in termini di numeri puri, divenne nota soprattutto in tutto il paese all'inizio e alla met\u00e0 del XX secolo per la sua forte posizione in materia di istruzione, stabilendo un gran numero di scuole.\nA partire dalla met\u00e0 degli anni '60, l'appartenenza e la frequenza alla chiesa sono diminuite e nel 2013 il 42% della popolazione ha dichiarato di non avere religione. L'immigrazione dal 1991 ha portato a una rapida crescita del numero di seguaci di religioni come l'induismo, il buddismo e il sikhismo, in particolare ad Auckland.\nSecondo un sondaggio del 2019, quasi quattro su dieci neozelandesi non avevano fiducia nei cristiani evangelici .\nDemografia.\nAffiliazione religiosa.\nL'appartenenza religiosa: statistiche.\nLa tabella che segue \u00e8 basata sull'appartenenza religiosa dei dati registrati negli ultimi tre censimenti di solito per i residenti. Si noti che le cifre e le percentuali non possono raggiungere il 100% perch\u00e9 \u00e8 possibile per le persone dichiarare pi\u00f9 di una religione. Si noti inoltre che gli indicatori di tendenza sono basati sulla variazione percentuale della popolazione, non sul numero di aderenti.\nFenomeno del censimento Jedi.\nIncoraggiati da una campagna di posta elettronica informale, oltre 53.000 persone si sono elencate come Jedi nel censimento della Nuova Zelanda del 2001 (oltre l'1,5% delle risposte). Se la risposta Jedi fosse stata accettata come valida sarebbe stata la pi\u00f9 grande religione non cristiana in Nuova Zelanda e la seconda religione pi\u00f9 grande in assoluto. Tuttavia, la Statistics New Zealand ha trattato le risposte Jedi come \"Risposta compresa, ma non verr\u00e0 conteggiata\". La citt\u00e0 di Dunedin (una citt\u00e0 universitaria) aveva la pi\u00f9 alta popolazione di Jedi pro capite segnalati. Nel censimento del 2006 solo 20.000 persone hanno dichiarato la loro religione come Jedi."}
{"id": "8340663", "revid": "93556", "url": "https://it.wikipedia.org/wiki?curid=8340663", "title": "Chiesa di San Giovanni Battista (Fornovo San Giovanni)", "text": "La chiesa di San Giovanni Battista \u00e8 la parrocchiale di Fornovo San Giovanni, in provincia di Bergamo e diocesi di Cremona; fa parte della zona pastorale 1.\nStoria.\nLa prima citazione di una chiesa a Fornovo, dedicata alla Beata Vergine delle Grazie e costruita l\u00ec dove anticamente sorgeva un tempio pagano intitolato a Giove, risale al 1046.&lt;br&gt;Nel 1385 risultava che la pieve di Fornovo San Giovanni aveva alle sue dipendenze le chiese di Sant'Antonino, Caravaggio, Regarzano, San Vitale, Morengo, Brignano, Santi Pietro e Marcellino, Misano, Mozzanica, Trezzolasco, Altofasso, Pianengo, Pignano, Batidicio, Camisano, Casale, Vairano, Vidalengo, Vidolasco e Castel Gabbiano.&lt;br&gt;Dalle \"Rationes decimarum\" del 1404 s'apprende che la pieve foraniale di Fornovo comprendeva, oltre alla stessa parrocchia fornevese, anche quelle di Brignano, Camisano, Castel Gabbiano, Morengo, Mozzanica, San Vitale e Vidalengo.&lt;br&gt;Il campanile venne ultimato nel 1568.&lt;br&gt;Nella relazione della vista pastorale del 1599 del vescovo Cesare Speciano si legge che la cura d'anime era retta dal parroco e da un coadiutore cappellano, che nella chiesa avevano sede la congregazione del Santissimo Sacramento e la societ\u00e0 del Corpus Domini e che il presule ordin\u00f2 che fossero murate delle finestre e si rifacesse il soffitto.&lt;br&gt;L'attuale parrocchiale venne edificata all'inizio del XVII secolo; nel 1654 furono realizzate le ultime rifiniture, che erano rimaste incompiute a causa dell'epidemia di peste del 1630.&lt;br&gt;Nel 1779 i fedeli risultavano essere 546, saliti a 665 nel 1786 e a 700 nel 1819.&lt;br&gt;Nel 1888 termin\u00f2 la decorazione interna dell'edificio, mentre le vetrate furono realizzate nel 1960.&lt;br&gt;Nel 1975, con la realizzazione territoriale della diocesi, la chiesa pass\u00f2 dal cessato vicariato di Caravaggio alla neo-costituita zona pastorale 1.\nDescrizione.\nLa facciata della chiesa presenta quattro lesene e una cornice marcapiano.&lt;br&gt;L'interno \u00e8 a un'unica navata con sei cappelle laterali: da un lato quelle di Sant'Antonio da Padova, della Madonna delle Grazie e della Madonna del Rosario, dall'altro quelle del Sacro Cuore, di San Rocco e del Battistero, tutte caratterizzate dalla presenza di balaustre marmoree. Opere di pregio qui conservate sono gli altari laterali barocchi e quello neoclassico, posto nella cappella della Madonna delle Grazie."}
{"id": "8340676", "revid": "1346043", "url": "https://it.wikipedia.org/wiki?curid=8340676", "title": "Episodi di Doraemon (serie animata 1979) (quarta stagione)", "text": "Questa \u00e8 la lista degli episodi della quarta stagione dell'anime 1979 di \"Doraemon\". \nIn Giappone gli episodi sono stati trasmessi su TV Asahi fra l'8 gennaio e il 24 dicembre 1982; in Italia sono stati trasmessi su Italia 1 da Mediaset, tra il 2003 e il 2004, in ordine sparso e spesso abbinandoli a episodi di ulteriori stagioni giapponesi.\nSpeciali.\nTra il 1\u00ba gennaio e il 2 aprile 1982 sono stati trasmessi sei episodi speciali."}
{"id": "8340680", "revid": "767487", "url": "https://it.wikipedia.org/wiki?curid=8340680", "title": "Anna Farova", "text": "Ha contribuito in maniera determinante al riconoscimento della fotografia come arte nel suo paese e a far conoscere all'estero autori cechi.\nBiografia.\nIl padre, Milo\u0161 \u0160afr\u00e1nek, era un diplomatico cecoslovacco, mentre la madre, francese, Anne Moussu, era insegnante. Anna F\u00e1rov\u00e1 trascorse l'infanzia a Parigi fino alla met\u00e0 degli anni Trenta, quando, dopo il divorzio dei genitori, si trasfer\u00ec presso le zie a Plze\u0148 in Boemia, citt\u00e0 famosa per la birra Pilsener, e Spo\u0159ilov, un quartiere periferico di Praga. Dopo il Ginnasio si laure\u00f2 all'Universit\u00e0 di Praga in estetica.\nFu nello studio del pittore e scultore surrealista, Libor Fara (1925-1988) a Spo\u0159ilov, che diverr\u00e0 suo marito nel 1952, in cui vide la foto di Henri Cartier-Bresson, scattata a Montmartre nel 1938, dove una donna e un uomo si stringono attorno al cardinale Pacelli, il futuro Pio XII, che, baciando la sua mano, vengono spinti dalla folla verso il cardinale. Forse fu quello il momento in cui prese atto del suo interesse per la fotografia. Qualche tempo dopo, nel 1956, il padre organizz\u00f2 un incontro con Cartier-Bresson dove lei convinse il fotografo a pubblicare una monografia in Cecoslovacchia. Grazie al fotografo francese, Farova pubblic\u00f2 negli anni seguenti monografie di importanti fotografi come David Seymour, Andr\u00e9 Kert\u00e9sz, Werner Bischof, Robert Doisneau ed altri fotografi della Magnum.\nAutori, come Josef Koudelka, devono a lei l'aver facilitato l'inizio della loro carriera negli anni '60, mentre all'amico Josef Sudek, fotografo gi\u00e0 affermato e figura centrale nella fotografia cecoslovacca, nello stesso periodo pubblic\u00f2 il volume \"Josef Sudek, Poeta di Praga\". Nel 1976 organizz\u00f2 una grande retrospettiva per l'ottantesimo compleanno di Sudek. Ma trover\u00e0 il tempo di occuparsi anche di un fotografo attivo soprattutto negli anni Trenta, Eugen Wiskovsky (1888-1964), che fu soprattutto un pedagogo e un filologo.\nDopo aver scoperto al Museo di Arti Decorative di Praga l'esistenza di un deposito delle opere di un fotografo dimenticato, Franti\u0161ek Drtikol, organizz\u00f2 con coraggio la mostra nel 1972, nonostante nel paese vigesse la censura, essendo le foto di Drtikol essenzialmente dei nudi surrealisti. Da qui prese avvio la collezione fotografica del Museo che Farova increment\u00f2 negli anni con le immagini di autori quali Tibor Honty, Joseph Feather, Jaroslav Krupka, Ji\u0159\u00ed Lehovec, Joseph Vo\u0159\u00ed\u0161ek, Viktor Schuck. Dopo Drtikol acquist\u00f2 le foto dell'artista Jind\u0159ich \u0160tyrsk\u00fd (1899-1942) che erano in possesso dell'artista Toyen (1902-1980), alias Marie \u010cerm\u00ednov\u00e1.\nIn quegli stessi anni istitu\u00ec il dipartimento di fotografia presso il UMPRUM - Accademia delle arti, architettura e design a Praga. Tra il 1970 e il 1977 ha insegnato al FAMU - Film and TV School of the Academy of Performing Arts in Prague.\nCon la firma della Charta 77, insieme a molti altri intellettuali, dopo la cosiddetta \"normalizzazione\" imposta dall'Unione Sovietica in seguito all'invasione della Cecoslovacchia conosciuta come Primavera di Praga, Farova fu licenziata mentre altri furono incarcerati o subirono altre forme di repressione.\nNegli anni '80, fino alla Rivoluzione di velluto, grazie anche all'aiuto di amici stranieri ha potuto pubblicare all'estero, Germania, Francia, Stati Uniti monografie e libri fotografici di grandi autori non solo cechi. In Italia pubblic\u00f2 le monografie di Marc Riboud e di Josef Sudek, entrambi nel 1963, nella celebre collana \"I grandi Fotografi\" dei F.lli Fabbri editori, diretta da Romeo Martinez.\nNumerosi sono stati i premi ricevuti sia in patria, dove il presidente V\u00e1clav Havel le ha conferito la medaglia al merito, che all'estero per il suo lavoro di studio e divulgazione della fotografia.\nLa coppia ha avuto due figlie, Isabela F\u00e1rov\u00e1 (1961), scultrice, e Gabina F\u00e1rov\u00e1 (1963), fotografa."}
{"id": "8340682", "revid": "903399", "url": "https://it.wikipedia.org/wiki?curid=8340682", "title": "Alessandro Magro", "text": "Carriera.\nHa iniziato ad allenare in giovane et\u00e0, approdando in Serie A come assistente a soli 22 anni. Dopo una breve esperienza alla Viola Reggio Calabria, nel 2006 passa alla , con cui resta per otto anni, in cui \u00e8 vice allenatore della prima squadra e coach delle giovanili. Il 7 luglio 2014 diventa il nuovo tecnico della Fulgor Omegna, da cui viene esonerato il marzo 2016. In seguito passa alla Leonessa Brescia, dove resta nello staff di Andrea Diana per tre stagioni. Nel luglio 2019 diventa il vice di Luca Banchi alla , da cui si separa nel gennaio 2020, dopo l'esonero del tecnico toscano. Il 17 febbraio dello stesso anno, viene ingaggiato dal . Il 17 maggio 2021, durante una conferenza stampa della societ\u00e0 lombarda, il patron bresciano Mauro Ferrari, lo annuncia come nuovo allenatore del Basket Brescia Leonessa."}
{"id": "8340684", "revid": "287204", "url": "https://it.wikipedia.org/wiki?curid=8340684", "title": "Episodi di Doraemon (serie animata 1979) (sesta stagione)", "text": "Questa \u00e8 la lista degli episodi della sesta stagione dell'anime 1979 di \"Doraemon\"."}
{"id": "8340686", "revid": "1543377", "url": "https://it.wikipedia.org/wiki?curid=8340686", "title": "Sindrome ABCD", "text": "La sindrome ABCD \u00e8 l'acronimo inglese di albinismo, ciocca nera di capelli, disturbo della migrazione cellulare dei neurociti dell'intestino e ipoacussia (\"albinism, black lock of hair, cell migration disorder of the neurocytes of the gut, and sensorineural deafnes\"). \u00c8 causata da una mutazione del gene del recettore dell'endotelina di tipo B (EDNRB). \nPresentazione.\nAll'inizio, i medici hanno definito la sindrome ABCD in base alle quattro caratteristiche chiave della sindrome. Il primo caso di studio fu una ragazza curda. I ricercatori hanno descritto \"albinismo e riccioli d'ebano nella regione temporo-occipitale destra, lunghe linee di Blaschko, ciglia e sopracciglia bianche, iridi degli occhi che sembravano blu, macchie di depigmentazione della retina e nessuna reazione a stimoli rumorosi\". L'albinismo \u00e8 interessante in questa diagnosi perch\u00e9 la pelle di un individuo affetto \u00e8 albino pallida oltre alle macchie marroni della pelle errata. Le \"ciocche nere\" descritte e viste nei quadri clinici dei neonati sono spesse macchie di capelli neri sopra le orecchie che formano un semicerchio che raggiunge l'altro orecchio per formare una forma a cresta. \nCome identificato in questo primo caso di studio e come dichiarato in un dizionario di sindromi dermatologiche, la sindrome ABCD ha molte caratteristiche degne di nota, tra cui \"capelli bianchi come la neve in chiazze, distinte ciocche di capelli neri, pelle bianca ad eccezione delle macule marroni, sordit\u00e0, iris dal grigio al blu, nistagmo, fotofobia, scarsa attivit\u00e0 visiva, melanociti normali nei capelli e nella pelle pigmentati e melanociti assenti nelle aree di leucoderma.\" Gli individui hanno le iridi blu/grigie tipiche delle persone colpite dalla cecit\u00e0. La sindrome C di ABCD \u00e8 ci\u00f2 che distingue questo disturbo genetico dalla sindrome BADS e coinvolge il disturbo della migrazione cellulare dei neurociti dell'intestino. Questa caratteristica si verifica quando le cellule nervose non funzionano correttamente nell'intestino, il che provoca aganglionosi, ovvero l'incapacit\u00e0 dell'intestino di spostare il cibo lungo il tratto digestivo. La sordit\u00e0 o la mancata risposta al rumore a causa di una qualit\u00e0 dell'udito molto bassa sono state riportate in ogni caso di sindrome ABCD. Le caratteristiche della sindrome ABCD sono chiaramente evidenti in un individuo colpito. \nNon pi\u00f9 considerata una sindrome separata, oggi la sindrome ABCD \u00e8 considerata una variazione di Shah-Waardenburg di IV tipo. La sindrome di Waardenburg (WS) \u00e8 descritta come \"la combinazione di perdita dell'udito neurosensoriale, ipopigmentazione di pelle e capelli e disturbi pigmentari delle iridi\". Perdita dell'udito e sordit\u00e0, errata pigmentazione della pelle e albinismo e cambiamenti pigmentari nelle iridi sono le somiglianze tra WS e ABCD. Secondo un dizionario delle sindromi dermatologiche, la sindrome di Waardenburg ha molte caratteristiche degne di nota, tra cui \"depigmentazione dei capelli e della pelle - ciuffo bianco e ingrigimento precoce dei capelli, sopracciglia folte confluenti, iridi eterocromiche o ipopigmentazione dell'iride, spostati lateralmente canthi interni, sordit\u00e0 neurosensoriale congenita, ampia radice nasale, disturbo autosomico dominante e altri risultati associati, compresi i ciuffi neri\".\nCause.\nI ricercatori negli ultimi 20 anni hanno determinato che una mutazione genetica, in particolare una mutazione omozigote nel gene EDNRB, \u00e8 la causa della sindrome ABCD. Il progresso della tecnologia ha portato a nuovi metodi di test dei materiali del DNA e questa scoperta ha cambiato completamente la visione della sindrome ABCD. Una mutazione omozigote significa che c'era una mutazione identica su entrambi i geni materno e paterno. Il rapporto clinico identificativo ha affermato che il test \u00e8 stato eseguito scansionando la famiglia curda alla ricerca di mutazioni nel gene EDNRB e nel gene EDN3 utilizzando un test chiamato Gel di poliacrilammide una tecnica elettroanalitica. I risultati del test hanno trovato \"un modello DGGE aberrante dell'esone 3 del gene EDNRB. La mutazione \u00e8 stata determinata come una transizione omozigote della coppia base C/T a livello di aminoacidi, causando un arresto prematuro nella traduzione genica.\" Questo test specializzato consente ai genetisti di riconoscere la mutazione genetica che \u00e8 la causa della sindrome ABCD. \nDiagnosi.\n\u00c8 stato segnalato che l'incidenza della sindrome WS \u00e8 1 su 45.000 in Europa. La diagnosi pu\u00f2 essere fatta prenatalmente mediante ultrasuoni a causa del fenotipo che mostra disturbi pigmentari, anomalie facciali e altri difetti dello sviluppo. Dopo la nascita, la diagnosi viene inizialmente fatta in modo sintomatico e pu\u00f2 essere confermata mediante test genetici. Se la diagnosi non viene fatta abbastanza presto, possono sorgere complicazioni dalla malattia di Hirschsprung . \nPrevenzione.\nLo screening generalmente ha luogo solo tra quelli che mostrano diversi sintomi dell'ABCD, ma uno studio su un folto gruppo di persone sorde in Colombia ha rivelato che il 5,38% di loro erano pazienti affetti dalla sindrome di Waardenburg. A causa della sua rarit\u00e0, nessuno dei pazienti \u00e8 stato diagnosticato con la sindrome ABCD (Waardenburg di tipo IV). \nTrattamento.\nSe la malattia di Hirschsprung viene trattata in tempo, i pazienti ABCD vivono una vita altrimenti sana. Se non viene identificato abbastanza presto, spesso porta al decesso durante l'infanzia. Possono esistere problemi digestivi dalla colostomia e dal riattacco, ma la maggior parte dei casi pu\u00f2 essere trattata con lassativi. La perdita dell'udito, che di solito \u00e8 degenerativa, pu\u00f2 essere trattata solo con chirurgia o apparecchi acustici. Tuttavia, lasciare la perdita dell'udito non trattata potrebbe non ridurre la qualit\u00e0 della vita. \nStoria.\nL'oftalmologo olandese Petrus Johannes Waardenburg (1886-1979) ebbe l'idea della sindrome di Waardenburg quando esamin\u00f2 due gemelli sordi. Waardenburg decise di definire la sindrome con i sei sintomi principali che i pazienti avevano pi\u00f9 comunemente. \nQuando gli scienziati hanno ulteriormente studiato la sindrome, si sono resi conto che i pazienti presentavano una gamma pi\u00f9 ampia di sintomi di questa malattia in diverse combinazioni. Ci\u00f2 li ha aiutati a distinguere le forme della sindrome di Waardenburg. La loro valutazione consisteva nel specificare la sindrome di Waardenburg di tipo I (WS1), di tipo II (WS2), di tipo III (WS3) e di tipo IV (WS4). \nNel 1995 \u00e8 stato condotto un caso studio di una famiglia curda. Gli scienziati hanno completato un'analisi molecolare con filamenti di DNA dei pazienti con diagnosi di sindrome ABCD. Il loro compito era di scansionare le sequenze per trovare una mutazione nel gene EDNRB, uno dei pi\u00f9 importanti geni di codifica delle proteine. Quando hanno completato la scansione \"hanno trovato una transizione omozigote da C a T risultante, a livello di aminoacidi, in un codone di arresto prematuro\". Poi, tornarono indietro e definirono che la sindrome di Shah-Waardenburg consisteva principalmente di \"mutazioni nel gene ENDRB o END3\", insieme a \"alcune [mutazioni] SOX10\". Pertanto, i ricercatori hanno confermato che la sindrome ABCD era una forma di sindrome di Shah-Waardenburg. I test genetici che hanno eseguito sul DNA dei pazienti hanno aiutato a identificare la diagnosi appropriata. \nNel 2002, Whitkop e altri scienziati hanno esaminato pazienti nati con capelli bianchi, alcune ciocche nere e pelle depigmentata; la diagnosi fu sindrome da sordit\u00e0 albinismo con blocco nero (BADS). Coloro che stavano lavorando a stretto contatto con questo caso suggerirono che si trattava di un disturbo autoimmune piuttosto che di un difetto genetico. Tuttavia, poco dopo, l'analisi del DNA di un paziente, uno dei quattordici figli di genitori curdi ha portato alla definizione della sindrome come sindrome ABCD. Ci\u00f2 ha rivelato \"una mutazione omozigote nel gene EDNRB\" che significa che la sindrome ABCD non era un'entit\u00e0 separata ma piuttosto la stessa della sindrome di Shah-Waardenburg. "}
{"id": "8340692", "revid": "1718925", "url": "https://it.wikipedia.org/wiki?curid=8340692", "title": "Episodi di Doraemon (serie animata 1979) (settima stagione)", "text": "Questa \u00e8 la lista degli episodi della settima stagione dell'anime 1979 di \"Doraemon\"."}
{"id": "8340694", "revid": "580197", "url": "https://it.wikipedia.org/wiki?curid=8340694", "title": "Campionato portoghese di calcio femminile", "text": ""}
{"id": "8340695", "revid": "118183816", "url": "https://it.wikipedia.org/wiki?curid=8340695", "title": "Pile (L'Aquila)", "text": "Pile \u00e8 una frazione del comune dell'Aquila.\nStoria.\nPile era documentato gi\u00e0 come abitato sparso nel XII secolo; nel 1254 partecip\u00f2 alla fondazione dell'Aquila e occup\u00f2 il locale del quarto di San Giovanni, dove si trova ancora oggi la chiesa di San Quinziano, fondata dai castellani di Pile. Non si sa se in Pile esistesse una chiesa con questa intitolazione, poich\u00e9 oggi la chiesa pi\u00f9 antica \u00e8 quella di Sant'Antonio o San Giovanni.\nDurante la seconda guerra mondiale, in localit\u00e0 Casermette (nel comprensorio di Pile) si comp\u00ec l'eccidio dei IX Martiri, ossia 9 giovani antifascisti uccisi dai nazifascisi presso le caserme, col sospetto di collaborazionismo col nemico.\nLa zona di Pile, usata in passato come localit\u00e0 estiva e agricola dalla borghesia aquilana, dagli anni '60 del XX secolo, e soprattutto dopo il sisma del 2009, \u00e8 stata interessata da un forte sviluppo edilizio, collegato anche alla presenza del casello autostradale L'Aquila Ovest sulla A24.\nUrbanistica.\nIl quartiere di Pile, ormai inglobato nella continuit\u00e0 urbanistica della citt\u00e0, si suddivide nel nucleo sviluppatosi nella zona del castello storico, oggi scomparso, e la nuova area di espansione che lo circonda, con a nord la localit\u00e0 \"Casermette\" (in cui \u00e8 presente lo svincolo autostradale) e a sud la localit\u00e0 \"Campo di Pile\", sede di numerose attivit\u00e0 produttive, commerciali e gestionali.\nMonumenti e luoghi d'interesse.\nChiesa di Sant'Antonio fuori le mura o San Giovanni Battista.\nSi trova in localit\u00e0 Casermette, in piazzale Sant'Antonio. La costruzione della chiesa \u00e8 del XII secolo, inizialmente era dedicata a Sant'Antonio, che aveva un annesso ospedale dei lebbrosi, fondato nel 1128, funzionante fino al Cinquecento. La chiesa attuale \u00e8 frutto di rimaneggiamenti, dovuti specialmente al dopo sisma 1703, che hanno portato l'edificio ad avere un aspetto molto semplice di capanna allungata, poich\u00e9 l'ex ospedale \u00e8 stato riconvertito in casale.\nL'esterno di rilevante ha solo il portale romanico mutilato della colonna tortile a sinistra, e della colonnina con capitello all'inizio della strombatura, sempre a sinistra. Secondo i critici di storia dell'arte, tra cui Moretti e Antonini, il portale di Sant'Antonio \u00e8 uno dei pi\u00f9 antichi delle chiese aquilane, conservatosi intatto, che funse da modello per i portali romanici ricostruiti per le parrocchie principali dopo il terremoto del 1349, un chiaro esempio \u00e8 il portale dell'ex chiesa di San Giovanni di Lucoli, rimontato nella chiesa di San Francesco di Paola in via XX Settembre. Lungo la parte inferiore della lunetta (in origine affrescata, dove oggi si trova una croce), scorre una serie di motivi vegetali geometrici in foglie e fiori. L'interno a navata unica non conserva particolare fastigio barocco, ma un compendio di stile settecentesco-rinascimentale.\n\u00c8 in progetto la costruzione di una nuova parrocchia pi\u00f9 spaziosa dedicata a San Giovanni, dato l'alto popolamento della frazione.\nChiesa di Santa Maria del Popolo.\nLa chiesa oggi \u00e8 andata distrutta. Risale forse al XIII secolo, come dimostra il portale tardo romanico rimontato nella moderna parrocchia di Santa Maria Mediatrice (1959) presso il quartiere Valle Pretara. Fu fotografata in grave stato di degrado nel primo Novecento da Amalia Sperandio, dopo i danni della guerra, la chiesa fu completamente demolita. Dalla struttura proviene anche una tela settecentesca della Madonna. Sorgeva nei dintorni di piazzale Pertini."}
{"id": "8340696", "revid": "1935652", "url": "https://it.wikipedia.org/wiki?curid=8340696", "title": "Gervas John Mwasikwabhila Nyaisonga", "text": "Biografia.\nGervas John Mwasikwabhila Nyaisonga \u00e8 nato a Bunda il 3 novembre 1966.\nFormazione e ministero sacerdotale.\nDal 1976 al 1982 ha frequentato la Mwenge Primary School di Vwawa. Nel 1983 \u00e8 entrato nel seminario minore \"San Giuseppe\" di Kaengesa, dove ha iniziato gli studi secondari che, dal 1986 ha proseguito nella Sangu Secondary School di Mbeya. Nel 1989 \u00e8 entrato nel seminario maggiore filosofico di Kibosho e dal 1991 ha proseguito gli studi di teologia nel seminario \"San Carlo Lwanga\" di Dar-es-Salaam.\nL'11 luglio 1996 \u00e8 stato ordinato presbitero per la diocesi di Mbeya. In seguito \u00e8 stato vicario parrocchiale a Itumba, direttore diocesano degli scout e insegnante e direttore spirituale al seminario minore di Mbalizi fino al 1998. Dal 1998 al 2001 ha studiato per il Bachelor of Arts in scienze dell'educazione presso l'Universit\u00e0 di Dar-es-Salaam. In quel periodo \u00e8 stato responsabile regionale degli scout della regione di Mbeya. Dal 2001 al 2006 ha prestato servizio come insegnante e direttore della Pandahill Secondary School. Dal 2006 al 2009 ha studiato per il Master of Arts presso la Facolt\u00e0 di arti e scienze sociali dell'Universit\u00e0 di Dar-es-Salaam. Dal 2009 \u00e8 stato assistente lettore la St. Augustine University of Tanzania.\nMinistero episcopale.\nIl 9 gennaio 2011 da papa Benedetto XVI lo ha nominato vescovo di Dodoma. Ha ricevuto l'ordinazione episcopale il 19 marzo successivo nella cattedrale di San Paolo della Croce a Dodoma dal cardinale Polycarp Pengo, arcivescovo metropolita di Dar-es-Salaam, co-consacranti l'Mwanza Jude Thaddaeus Ruwa'ichi e il vescovo di Mbeya Evaristo Marc Chengula. Durante la stessa celebrazione ha preso possesso della diocesi.\nIl 17 febbraio 2014 papa Francesco lo ha nominato vescovo di Mpanda. Ha preso possesso della diocesi il 4 maggio successivo.\nNell'aprile del 2014 ha compiuto la visita \"ad limina\".\nDal 23 giugno 2018 \u00e8 presidente della Conferenza episcopale della Tanzania.\nIl 21 dicembre 2018 lo stesso papa Francesco lo ha nominato arcivescovo metropolita di Mbeya.\nGenealogia episcopale.\nLa genealogia episcopale \u00e8:"}
{"id": "8340707", "revid": "123304382", "url": "https://it.wikipedia.org/wiki?curid=8340707", "title": "Muhammad Bayazid", "text": " \nBiografia.\nHa studiato cinema a Los Angeles e Londra..\nL'11 ottobre 2017 il \"Guardian\" ha annunciato che Bayazid era stato vittima di un tentativo di omicidio il giorno precedente a Istanbul, mentre era alla ricerca di fondi per un film che descrivesse \"i maltrattamenti di cui il regime di Bashar al-Assad \u00e8 colpevole nella famosa prigione di Tadmor\". Il 3 novembre 2017 lo stesso giornale ha annunciato che c'erano dubbi sulla veridicit\u00e0 delle affermazioni di Bayazid e che lui stesso era sospettato di aver messo in scena l'assalto. Il \"Guardian\" fa riferimento a un articolo su \"The New Arab\" secondo il quale uno dei produttori di Bayazid, Mohammed al-Hindi, avrebbe filmato conversazioni in cui il regista affermava: \"L'aggressore deve essere di nazionalit\u00e0 siriana\" (\"The nationality of the attacker has to be Syrian\")."}
{"id": "8340732", "revid": "729019", "url": "https://it.wikipedia.org/wiki?curid=8340732", "title": "Stazione di Podkoren", "text": "La stazione di Podkoren (in sloveno \"\u017delezni\u0161ka postajali\u0161\u010de Podkoren\") era una fermata ferroviaria posta sulla ex linea ferroviaria internazionale Tarvisio-Lubiana. Serviva il comune di Podkoren.\nStoria.\nLa fermata fu inaugurata insieme alla linea il 14 dicembre 1870 e rimase attiva fino al 1\u00ba aprile 1966; successivamente la linea \u00e8 stata convertita in un percorso ciclo-pedonale.\nStrutture e impianti.\nLa fermata era dotata di un fabbricato viaggiatori e dal solo binario di circolazione. Rimane soltanto il fabbricato mentre il binari fu smantellato."}
{"id": "8340734", "revid": "1910023", "url": "https://it.wikipedia.org/wiki?curid=8340734", "title": "Inno albanese", "text": ""}
{"id": "8340743", "revid": "628767", "url": "https://it.wikipedia.org/wiki?curid=8340743", "title": "Tappo del Darien", "text": ""}
{"id": "8340744", "revid": "628767", "url": "https://it.wikipedia.org/wiki?curid=8340744", "title": "Tap\u00f3n de Dari\u00e9n", "text": ""}
{"id": "8340747", "revid": "628767", "url": "https://it.wikipedia.org/wiki?curid=8340747", "title": "Tappo del Dari\u00e9n", "text": ""}
{"id": "8340756", "revid": "1910023", "url": "https://it.wikipedia.org/wiki?curid=8340756", "title": "Y (Somme)", "text": ""}
{"id": "8340759", "revid": "92723", "url": "https://it.wikipedia.org/wiki?curid=8340759", "title": "Lucas Buenos", "text": ""}
{"id": "8340762", "revid": "1910023", "url": "https://it.wikipedia.org/wiki?curid=8340762", "title": "Y (Alta Francia)", "text": ""}
{"id": "8340765", "revid": "1910023", "url": "https://it.wikipedia.org/wiki?curid=8340765", "title": "Y (P\u00e9ronne)", "text": ""}
{"id": "8340767", "revid": "1910023", "url": "https://it.wikipedia.org/wiki?curid=8340767", "title": "Y (Ham)", "text": ""}
{"id": "8340771", "revid": "729019", "url": "https://it.wikipedia.org/wiki?curid=8340771", "title": "John Berendt", "text": "Biografia.\nJohn Berendt nacque e crebbe a Syracuse, prima di trasferirsi a Boston per studiare letteratura inglese all'Universit\u00e0 di Harvard, dove contribu\u00ec anche all\"Harvard Lampoon\". Dopo la laurea nel 1961, Berendt si trasfer\u00ec a New York per entrare nel mondo del giornalismo. Fu editore associato dell\"Esquire\" dal 1961 al 1969, editore del \"New York\" dal 1977 al 1979 e colonnista dell\"Esquire\" dal 1982 al 1994.\nNel 1994 ottenne un grande successo con il suo romanzo \"Mezzanotte nel giardino del bene e del male\", che rimase in testa alle classifiche dei best-seller del New York Times per 216 settimane, un record imbattuto. Il romanzo gli valse anche una candidatura al Premio Pulitzer per la saggistica. Il romanzo, basato su eventi di cronaca reali e l'indagine effettuata dallo stesso Berendt, \u00e8 stato tradotto in ventitr\u00e9 lingue ed adattato nell'omonimo film di Clint Eastwood nel 1997, con Jude Law e Kevin Spacey.\nIl suo secondo romanzo, \"The City of Falling Angels\", \u00e8 stato pubblicato dalla Penguin Books nel 2005. Il romanzo racconta le vite intrecciate di alcuni personaggi a Venezia immediatamente dopo l'.\nBerendt \u00e8 dichiaratamente omosessuale."}
{"id": "8340772", "revid": "287204", "url": "https://it.wikipedia.org/wiki?curid=8340772", "title": "Mannus Franken", "text": "Inizi\u00f2 per\u00f2 come scrittore, prima di lavorare con Joris Ivens nella produzione di due documentari. Nel 1934 fu chiamato quindi nelle Indie orientali olandesi da Albert Balink per aiutarlo con la produzione di \"Pareh - Il canto della risaia \" (1936). Franken rimase nelle Indie fino a prima della seconda guerra mondiale, realizzando principalmente cinegiornali. Nel 1949 torn\u00f2 nei Paesi Bassi e continu\u00f2 questa professione e realizz\u00f2 un altro lungometraggio prima della sua morte.\nBiografia.\nFranken nacque il 2 febbraio 1899 a Deventer, nei Paesi Bassi. Da giovane lavor\u00f2 come sceneggiatore e regista prima di trasferirsi a Parigi nel 1925; Qui ide\u00f2 alcuni film sperimentali e nel 1928 diresse lo spettacolo teatrale \"D 16 Mensch en Machine\", basato sul racconto \"Donogoo Tonka\" di Jules Romains, e il corto \"Jardin du Luxembourg\".\nL'anno dopo, collaborando con Joris Ivens, diresse i cortometraggi \"Pioggia\" (\"Regen\") e \"Branding\". Nei primi anni trenta diresse numerosi film e divenne membro del Filmliga, un club cinematografico olandese (1927\u20131933) fondato da Menno ter Braak e Henrik Scholte, e come presidente dell'dell'Associazione per l'Educazione e lo Sviluppo delle Opere Cinematografiche; con l'Amsterdam Liga amministr\u00f2 inoltre il De Uitkijk Theatre.\nNel frattempo, il giornalista e cineasta indo-olandese Albert Balink, con i fratelli cinesi etnici Wong, aveva fondato la casa di produzione Java Pacific Film nelle colonie e voleva produrre una pellicola che avesse la miglior qualit\u00e0 artistica e tecnica possibile. E cos\u00ec decise di chiamare Franken per aiutarlo a fare \"Pareh\" (1936), un film etnografico considerato il capostipite del genere \"Indonesia Indah\". Costui svolse il ruolo di direttore della fotografia, collabor\u00f2 alla sceneggiatura e, per una maggiore redditivit\u00e0 commerciale, il suo nome capeggi\u00f2 sopra tutti gli altri nelle pubblicit\u00e0. Tuttavia, l'opera si rivel\u00f2 un flop e mand\u00f2 in bancarotta i suoi produttori, compreso Franken.\nDurante la lavorazione di \"Pareh\" lavor\u00f2 anche con l'Algemeen Nederlandsch Indisch Filmsyndicaat (o ANIF, il sindacato cinematografico delle Indie orientali) di propriet\u00e0 di Balink, e diresse dei cinegiornali. Alla luce di ci\u00f2, non si escluderebbe un suo coinvolgimento in \"Terang Boelan\", il secondo film di Balink: da una parte alcuni, come lo storico del cinema indonesiano Misbach Yusa Biran, sostengono che egli non vi prese parte in quanto la pellicola implicava un lavoro meno etnografico, mentre altri, come lo studioso statunitense Karl G Heider, riportano che egli addirittura la co-diresse. Nel 1938 realizz\u00f2 invece il semi-documentario \"Tanah Sabrang\", basato sugli scritti di Adrian Jonkers e che promuoveva i moti migratori da Giava a Sumatra. Quando scoppi\u00f2 la seconda guerra mondiale, era gi\u00e0 nei Paesi Bassi; l'ANIF aveva chiuso nel 1940.\nConclusosi il conflitto, Franken fece ritorno in quella che ormai era divenuta la nazione indipendente dell'Indonesia per girare film per conto del Servizio informazioni del governo olandese (Rijksvoorlichtingsdienst). Nel 1949 ripart\u00ec alla volta dei Paesi Bassi, continuando a lavorare per il governo. Mor\u00ec il primo agosto 1953 a Lochem.\nEredit\u00e0 culturale.\nAlla scomparsa di Franken, un necrologio del \"De Telegraaf\" lo ricord\u00f2 come un pioniere del documentario nei Paesi Bassi e uno dei pochi professionisti nazionali creativi appartenenti al movimento delle avanguardie. Lo storico Peter Cowie lo ritenne sottovalutato e \u00abun vero pioniere e un vero pilastro dell'evoluzione del documentario di solito attribuita esclusivamente a Joris Ivens\u00bb. Heider in pi\u00f9 considera \"Pareh\" e \"Terang Boelan\" \u00able due opere cinematografiche pi\u00f9 importanti delle Indie orientali olandesi negli anni '30\u00bb.\nLa Mannus Franken Foundation, atta a preservare l'eredit\u00e0 artistica del cineasta, venne fondata nel 1979."}
{"id": "8340775", "revid": "1543377", "url": "https://it.wikipedia.org/wiki?curid=8340775", "title": "Metandiile", "text": "In chimica organica, un ponte metilene, distanziale metilene, o gruppo metandiile \u00e8 qualsiasi porzione di molecola con formula R--R', con R ed R' gruppi alchilici o arilici; formalmente, un atomo di carbonio legato a due atomi d'idrogeno connesso con due legami singoli a due distinti atomi al resto della molecola. \u00c8 l'unit\u00e0 ripetitiva nello scheletro degli sregolati alcani.\nUn ponte metilene pu\u00f2 agire anche da ligando bidentato unendo due metalli in un composto di coordinazione, come il titanio e l'alluminio nel reattivo di Tebbe.\nUn ponte metilene viene anche detto semplicemente metilene, come nel \"cloruro di metilene\" (diclorometano ). Ebbene, il termine gruppo metilene (o metilidene) si applica propriamente al gruppo = formalmente quando esso \u00e8 connesso al resto della molecola da un doppio legame, dandogli propriet\u00e0 chimiche molto diverse da quelle del gruppo ponte --.\nReazioni.\nComposti che possiedono un ponte metilene situato tra due gruppi forti (come nei gruppi nitro, carbonile o nitrile) sono talvolta chiamati composti attivi del metilene. Trattandoli con basi forti si formano enolati o carbanioni, che sono spesso utilizzati nella sintesi organica. Alcuni esempi sono nella condensazione di Knoevenagel e nella sintesi dell'estere malonico.\nEsempi.\nAlcuni esempi di composti con il ponte metilene sono:"}
{"id": "8340777", "revid": "729019", "url": "https://it.wikipedia.org/wiki?curid=8340777", "title": "Giovanni Bertacchi (militare)", "text": "Biografia.\nNacque a Lugo di Romagna il 30 gennaio 1894, figlio di Paolo e Luisa Vaciago. Comp\u00ec gli studi classici ad Avellino, iscrivendosi poi alla facolt\u00e0 di lettere dell'universit\u00e0 di Pisa. Nazionalista ed interventista, dopo l'entrata in guerra del Regno d'Italia, avvenuta il 24 maggio 1915, chiese subito di arruolarsi, ma fu giudicato rivedibile. Dopo aver ottenuto la piena idoneit\u00e0 fisica, venne arruolato nel Regio Esercito nel mese di novembre. Ammesso a frequentare il corso per allievo ufficiale di complemento presso la Regia Accademia Militare di Fanteria e Cavalleria di Modena, divenne aspirante nel marzo del 1916, entrando in servizio presso il 157\u00ba Reggimento fanteria della Brigata \"Liguria\". Raggiunse il suo reggimento in zona di operazioni, entrando in servizio come sottotenente presso la 1\u00aa Compagnia. Combatt\u00e9 sul Monte Zovetto durante il corso della battaglia degli Altipiani, ricevendo per il suo comportamento un Encomio Solenne il 16 giugno 1916. Tenente dal febbraio 1917, ricevette un secondo Encomio Solenne per il comportamento tenuto in combattimento sul Monte Pasubio nell'agosto dello stesso anno. Dopo l'esito negativo della battaglia di Caporetto, e il successivo ripiegamento sulla linea del Piave, ritorn\u00f2 in linea sul Monte Zomo al comando di un plotone della compagnia. Si distinse nei duri combattimenti dal 16 al 24 novembre, in cui furono respinti gli attacchi nemici. Il 4 dicembre si trovava in linea nel settore Monte Zomo-Sisemol, e fu impegnato a respingere un assalto contro Casa Sambugari di Gallio, in Val Frenzela. Ferito gravemente continu\u00f2 a combattere fino a quando non rimase ucciso, colpito in pieno dallo scoppio di una bomba a mano. La sua salma non venne mai ritrovata. Nel corso del 1918 l'universit\u00e0 di Pisa gli confer\u00ec la laurea in lettere ad \"honorem\", mentre per onorarne il coraggio, con Regio Decreto 13 luglio 1919, gli fu concessa la Medaglia d'oro al valor militare alla memoria."}
{"id": "8340780", "revid": "57872", "url": "https://it.wikipedia.org/wiki?curid=8340780", "title": "Santuario di Nostra Signora del Carmine (Nozarego, Santa Margherita Ligure)", "text": ""}
{"id": "8340810", "revid": "156341", "url": "https://it.wikipedia.org/wiki?curid=8340810", "title": "Serie A2 d'Eccellenza 1994-1995 (pallacanestro femminile)", "text": ""}
{"id": "8340816", "revid": "57872", "url": "https://it.wikipedia.org/wiki?curid=8340816", "title": "Chiesa di San Pietro in Rovereto", "text": ""}
{"id": "8340822", "revid": "648716", "url": "https://it.wikipedia.org/wiki?curid=8340822", "title": "Azamat Tuskaev", "text": "Biografia.\n\u00c8 stato allenato da Achsar Makoev dal 2003 al 2013 e in seguito da Anatoli Margiev. Gareggia per il CSKA Mosca.\nAi campionati europei di Roma 2020 ha vinto la medaglia d'oro nel torneo dei -57 chilogrammi."}
{"id": "8340826", "revid": "1305772", "url": "https://it.wikipedia.org/wiki?curid=8340826", "title": "Hans Fugger", "text": "Biografia.\nFiglio secondogenito del mercante e banchiere tedesco Anton Fugger (1493\u20131560) e di sua moglie, Anna Rehlinger, Hans Fugger, dopo la morte del genitore, si ritrov\u00f2 in societ\u00e0 coi fratelli Marx (1529\u20131597), Hieronimus (1533\u20131573) e Jakob (1542\u20131598). Sin da giovane ricevette un'educazione di stampo culturale e filosofico oltre ad una pratica e mercantile per la gestione degli affari di famiglia. Per l'azienda di famiglia, si occup\u00f2 del settore compreso tra i Paesi Bassi e la Spagna, ruolo che divenne particolarmente rilevante per lui dal 1573 quando i fratelli decisero di dividere le loro quote di societ\u00e0. Hans ottenne inoltre le terre di Kirchheim, Gl\u00f6tt, Burg Stettenfels e Duttenstein come feudi personali. Nel 1583 Hans ed i suoi fratelli ottennero l'iscrizione dei loro possedimenti nel collegio imperiale della Svevia. Alla morte di suo fratello maggiore Marx nel 1597, Hans venne eletto quale presidente dell'intero business facente capo alla famiglia Fugger.\nHans fu un grande patrono delle arti, in parte per impressionare i suoi clienti ai quali era solito mostrare le sue preziose collezioni, in parte anche per gusto personale. La sua fitta corrispondenza si trova oggi nel cartulario di Dillingen an der Donau.\nMatrimonio e figli.\nHans Fugger spos\u00f2 Elisabeth Notthaffe von Wei\u00dfenstein (1539-1582) nel 1560. La coppia ebbe insieme tre figli e due figlie, tra cui Jakob (1567-1626), in seguito vescovo di Costanza."}
{"id": "8340830", "revid": "767487", "url": "https://it.wikipedia.org/wiki?curid=8340830", "title": "Need to Bring out Love", "text": "Need to Bring out Love \u00e8 il dodicesimo album discografico registrato negli Stati Uniti da Roberto Magris per la casa discografica JMood di Kansas City ed \u00e8 stato pubblicato nel 2016. \u00c8 il secondo di tre dischi incisi con il suo trio di Kansas City ed include brani originali e la rivisitazione del brano \"I Want To Talk About You\" di Billy Eckstine, con influenze \"Progressive \" e di \"Spiritual jazz\"."}
{"id": "8340835", "revid": "767487", "url": "https://it.wikipedia.org/wiki?curid=8340835", "title": "Hot steps - Passi caldi", "text": "Hot steps - Passi caldi \u00e8 un film del 1990 diretto da Joe D'Amato (firmato come \"Gerry Lively\") con le musiche dei Tiromancino, che ancora si firmano con il loro primo nome d'arte \"Tiromancyno\". \u00c8 un film di genere \"ballerino-musicale\" sulla falsariga di titoli celebri come \"Saranno famosi\" e \"Flashdance\".\nTrama.\nNella discoteca \"Passi Caldi\" di Nettuno sta per svolgersi una gara di ballo destinata ad attrarre l'attenzione di tutti i giovani della costa laziale. Le due bande rivali della zona decidono di partecipare. Ognuno dei due capobanda, da sempre in competizione, vuole vincere ad ogni costo. La sorella di uno dei due si innamora del rivale e si iscrive alla gara. Lei non sar\u00e0 ammessa.\nProduzione.\nTutte le coreografie sono realizzate da Linda Bernabei.\nColonna sonora.\nLa colonna sonora comprende le seguenti canzoni tutte composte ed eseguite dai \"Tiromancyno\" su etichetta BMG Ariola:\nFederico Zampaglione, fondatore e leader dei Tiromancino, cos\u00ec ricorda la partecipazione al film in un'intervista:\n\"Avevo un band che si chiamava \u201cDirty Trick\u201d, che in inglese significa appunto \u201cTiro Mancino\u201d e avevo composto la prima colonna sonora per un film di Joe D\u2019Amato. La casa discografica di allora ci consigli\u00f2 di trovarci un nome in Italiano, che cos\u00ec se il film fosse andato bene, ci saremmo ritrovati un nome gi\u00e0 pronto. E io ho semplicemente preso in mano il vocabolario e ho tradotto: il primo che \u00e8 venuto era \u201cTiromancino\u201d. Non avrei mai creduto che trent\u2019anni dopo sarebbe rimasto\"."}
{"id": "8340838", "revid": "1305772", "url": "https://it.wikipedia.org/wiki?curid=8340838", "title": "Jacob III Fugger", "text": "Biografia.\nFiglio quartogenito di Anton Fugger e di sua moglie, la nobile Anna von Rehlingen, alla morte di suo padre nel 1560 Jacob ed i suoi fratelli presero insieme la gestione delle terre e degli affari di famiglia. Nel 1573 divise coi suoi fratelli le quote della societ\u00e0 e Jacob ottenne le signorie di Babenhausen, Wellenburg e Boos. Nel 1583, sempre coi suoi fratelli, ottenne la possibilit\u00e0 di accedere al collegio imperiale di Svevia con lo status di conte.\nMatrimonio e figli.\nNel 1570 Jacob spos\u00f2 Anna Ilsung von Tratzberg. La coppia ebbe insieme i seguenti figli:"}
{"id": "8340863", "revid": "599341", "url": "https://it.wikipedia.org/wiki?curid=8340863", "title": "Cascadia", "text": ""}
{"id": "8340888", "revid": "1410031", "url": "https://it.wikipedia.org/wiki?curid=8340888", "title": "World Gardens", "text": "World Gardens \u00e8 il quindicesimo album discografico registrato negli Stati Uniti da Roberto Magris per la casa discografica JMood di Kansas City ed \u00e8 stato pubblicato nel 2018. \u00c8 l\u2019ultimo di tre dischi incisi con il suo trio di Kansas City ed include sia brani originali che rivisitazioni di \"standards\" del jazz, del brano \"pop\" \"Never Can Say Goodbye\" e di melodie popolari della Slovenia e della Cina, in uno stile di jazz contemporaneo, con influenze \"Progressive\" e di \"Spiritual jazz\"."}
{"id": "8340889", "revid": "57872", "url": "https://it.wikipedia.org/wiki?curid=8340889", "title": "Pieve di San Giorgio (Montalto Ligure)", "text": ""}
{"id": "8340892", "revid": "1305772", "url": "https://it.wikipedia.org/wiki?curid=8340892", "title": "Johann Fugger il Vecchio", "text": "Biografia.\nPrimogenito dei figli sopravvissuti di Jacob III Fugger e di sua moglie, Anna Ilsung, dopo la morte di suo padre nel 1598 Johann si trov\u00f2 a gestire le signorie di Babenhausen e Boos che aveva appunto ereditato dal genitore. Le signorie dei Fugger vennero divise tra i vari figli maschi della famiglia nel 1620 e scambiate tra i membri della stessa famiglia poco dopo. Johann ottenne cos\u00ec la signoria di Boos, cedendo la signoria di Babenhausen a suo fratello Massimiliano (1587\u20131629).\nMatrimonio e figli.\nNel 1605 spos\u00f2 la contessa Maria Eleonora di Hohenzollern-Sigmaringen (1586-1668), figlia di Carlo II di Hohenzollern-Sigmaringen. Questo matrimonio port\u00f2 grande lustro alla famiglia dei Fugger in quanto gli Hohezollern-Sigmaringen erano imparentati coi ben pi\u00f9 famosi sovrani del Brandeburgo. Johann e Maria Eleonora ebbero insieme i seguenti eredi:"}
{"id": "8340895", "revid": "729019", "url": "https://it.wikipedia.org/wiki?curid=8340895", "title": "Antonio Calderoni", "text": "Biografia.\nNacque a Lugo di Romagna il 6 marzo 1888, figlio di Arcangelo e Caterina Cairoli. Emigr\u00f2 giovanissimo per lavorare come muratore a Lugano, in Svizzera, ma nel 1908 ritorn\u00f2 in Patria per espletare il servizio militare obbligatorio nel Regio Esercito, assegnato in forza al 7\u00ba Reggimento fanteria \"Cuneo\". Congedato nel 1911 ritorn\u00f2 a Lugano, ma dopo l'entrata in guerra del Regno d'Italia, avvenuta il 24 maggio 1915, lasci\u00f2 il lavoro e la famiglia per arruolarsi nuovamente nell'esercito. Assegnato alla 12\u00aa Compagnia, III Battaglione, del 44\u00ba Reggimento fanteria della Brigata Forl\u00ec, allora al comando del generale Carlo Montanari, si distinse subito nei combattimenti nella zona di Plava, sull'Isonzo. Durante i combattimenti per l'ampliamento della testa di ponte di Plava, avvenuti nel mese di ottobre, fu decorato con una Medaglia di bronzo al valor militare a Zagara. Nell'aprile 1916 ricevette un Encomio Solenne per aver distrutto un trinceramento nemico, insieme ai suoi difensori, con un audace attacco a sorpresa. Dopo l'inizio della battaglia degli Altipiani, la Brigata \"Forl\u00ec\" lasci\u00f2 la zona di Gorizia inviata di rinforzo nel tentativo di arginare l'attacco austro-ungarico. \nIl 9 giugno la 12\u00aa Compagnia, unitamente a una sezione di mitragliatrici, occup\u00f2 la cima del Monte Lemerle, difendendola per due giorni dagli attacchi del nemico. All'alba del 10 giugno la posizione fu nuovamente attaccata con violenza, e la compagnia, rimasta isolata ed accerchiata, si batt\u00e9 disperatamente. Ferito pi\u00f9 volte, e con le mani ustionate dal calore emanato dal proprio fucile con il quale sparava imperterrito contro gli avversari, egli rimase ucciso, con il corpo crivellato dai colpi di pugnale, mentre cercava di difendere il proprio capitano da un attacco all'arma bianca portato da alcuni soldati austro-ungarici. Per onorarne il coraggio, con Regio Decreto 25 novembre 1919, gli fu concessa la Medaglia d'oro al valor militare alla memoria. Una via di Lugo di Romagna porta il suo nome."}
{"id": "8340897", "revid": "120800762", "url": "https://it.wikipedia.org/wiki?curid=8340897", "title": "Unione doganale dell'Unione europea", "text": "L'Unione Doganale dell'Unione Europea (European Union Customs Union) (EUCU) \u00e8 un'unione doganale che comprende tutti gli Stati membri dell'Unione europea (UE), Monaco, Akrotiri e Dhekelia (dipendenze del Regno Unito che non facevano parte dell'Ue). Alcuni territori distaccati dei membri dell'Ue non partecipano all'unione doganale, di solito a causa della loro separazione geografica. Oltre all'EUCU, l'Ue fa parte di unioni doganali con Andorra, San Marino e Turchia (con l'eccezione di alcuni tipi di merci), attraverso accordi bilaterali separati.\nL'unione doganale \u00e8 una componente principale dell'Unione europea, sin dalla sua istituzione nel 1958 come Comunit\u00e0 economica europea. Non vi sono dazi o barriere non tariffarie agli scambi tra i membri dell'unione doganale e, a differenza di un'area di libero scambio, i membri dell'unione doganale impongono una tariffa esterna comune a tutte le merci che entrano nell'unione.\nLa Commissione europea negozia per e per conto dell'Unione nel suo complesso in accordi commerciali internazionali (come quello con il Canada e molti altri), piuttosto che ogni Stato membro che negozia individualmente. Rappresenta anche l'Unione nell'ambito dell'Organizzazione mondiale del commercio e qualsiasi controversia commerciale mediata attraverso di essa.\nA seguito dell\u2019uscita del Regno Unito dall\u2019Unione europea nel 2020, questi ha lasciato l\u2019EUCU il 1 gennaio 2021.\nPartecipanti extra Ue.\nPrincipato di Monaco e la Dipendenza Britannica di Akrotiri e Dhekelia\nUnioni doganali bilaterali.\nAndorra, San Marino e Turchia, candidati all'adesione all'Ue, sono ciascuno in un'unione doganale con l'Ue.\nTerritori dell'Ue con un opt-out.\nMentre tutti gli Stati membri dell'Ue fanno parte dell'unione doganale, non tutti i loro rispettivi territori partecipano. I territori degli Stati membri che sono rimasti al di fuori dell'Ue (territori d'oltremare dell'Unione europea) generalmente non partecipano all'unione doganale.\nTuttavia, alcuni territori all'interno dell'Ue non partecipano all'unione doganale:\nDi seguito non sono elencati nel regolamento 952/2013 ma possono non essere partecipanti ad alcuni aspetti per altri motivi:\nCodice doganale dell'Unione.\nIl codice doganale dell'Unione (CDU), inteso a modernizzare le procedure doganali, \u00e8 entrato in vigore il 1\u00ba maggio 2016. L'attuazione avverr\u00e0 per un periodo di tempo e la piena attuazione \u00e8 prevista entro il 31 dicembre 2020. La Commissione europea ha dichiarato che gli obiettivi del CDU sono semplicit\u00e0, servizio e velocit\u00e0.\nTariffe esterne comuni.\nL'Unione doganale dell'Ue stabilisce le aliquote tariffarie per le importazioni nell'Ue da altri paesi. Queste tariffe sono dettagliate e dipendono dal tipo specifico di prodotto importato e possono anche variare in base al periodo dell'anno. Le aliquote tariffarie complete della nazione pi\u00f9 favorita dell'OMC si applicano solo ai paesi che non hanno un accordo di libero scambio con l'Ue o che non fanno parte di un regime di esenzione riconosciuto dall'OMC come un tutto tranne le armi (un accordo di sostegno dell'Ue per i paesi meno sviluppati)."}
{"id": "8340907", "revid": "305248", "url": "https://it.wikipedia.org/wiki?curid=8340907", "title": "AlphaTauri", "text": ""}
{"id": "8340908", "revid": "31789", "url": "https://it.wikipedia.org/wiki?curid=8340908", "title": "Periodizzazione della Storia", "text": ""}
{"id": "8340909", "revid": "57872", "url": "https://it.wikipedia.org/wiki?curid=8340909", "title": "Santuario di Nostra Signora Assunta di Berzi", "text": ""}
{"id": "8340911", "revid": "767487", "url": "https://it.wikipedia.org/wiki?curid=8340911", "title": "Lotto Soudal 2017", "text": "Questa voce raccoglie le informazioni riguardanti la squadra ciclistica Lotto Soudal nelle competizioni ufficiali della stagione 2017.\nClassifiche UCI.\nCalendario mondiale UCI.\nPiazzamenti dei corridori della Lotto Soudal nella classifica individuale dell'UCI World Tour 2017.\nLa squadra Lotto Soudal ha chiuso in tredicesima posizione con 5\u00a0466 punti."}
{"id": "8340912", "revid": "436907", "url": "https://it.wikipedia.org/wiki?curid=8340912", "title": "Amici per errore", "text": "Amici per errore \u00e8 un singolo del cantautore italiano Tiziano Ferro, pubblicato il 14 febbraio 2020 come quarto estratto dal settimo album in studio \"Accetto miracoli\".\nDescrizione.\nSeconda traccia del disco, il brano \u00e8 stato scritto da Ferro stesso in collaborazione con Massimiliano Pelan e Francesco Gramegna. Del brano esiste anche una versione in lingua spagnola, intitolata \"Amigos por errores\" e adattata da Diego Galindo Mart\u00ednez.\nIl 6 febbraio 2020 il brano \u00e8 stato presentato per la prima volta dal vivo durante la terza serata del Festival di Sanremo 2020.\nVideo musicale.\nIl videoclip \u00e8 stato diretto da Gianluca Grandinetti e pubblicato il 13 febbraio 2020 attraverso il canale YouTube dell'artista.\nSuccesso commerciale.\nIn Italia il brano \u00e8 stato il 71\u00ba pi\u00f9 trasmesso dalle radio nel 2020."}
{"id": "8340916", "revid": "446353", "url": "https://it.wikipedia.org/wiki?curid=8340916", "title": "Classe Parker (cacciatorpediniere)", "text": "La classe Parker o classe Marksman migliorata fu una classe di sei conduttori di flottiglia costruiti per la Royal Navy tra il 1916 e il 1917 per servire nella prima guerra mondiale. \nLe unit\u00e0 ricevettero nomi di figure importanti della storia navale britannica, tutte tranne l'\"Anzac\", che fu cos\u00ec chiamata per onorare l'Australian and New Zealand Army Corps, e che fu poi trasferita alla Royal Australian Navy. Furono l'ultima classe di unit\u00e0 primarie dotate di tre eliche, uno schema propulsivo che non fu mai largamente adottato sulle navi britanniche.\nProgetto.\nLe \"Parker\" furono basate sul progetto della precedente classe Marksman e ne avevano le stesse linee di scafo e dimensioni. Le operazioni svolte dalla classe Marksman e da altri conduttori di flottiglia segnalarono diverse aree dove era possibile migliorare il progetto: un maggiore bordo libero, una maggiore potenza di fuoco e il posizionamento della plancia in posizione pi\u00f9 appoppata. Sulla classe Parker il ponte fu spostato pi\u00f9 a poppa riducendo il numero di locali caldaie da tre a due. Invece dei quattro fumaioli delle Marksman, le Parker ne ebbero solo tre, con il primo pi\u00f9 largo e alto per mantenre la plancia libera dai fumi. Questo permise l'aggiunta di un cannone sovrapposto sul cielo della sovrastruttura. Questo cruciale cambiamento di posizionamento inizi\u00f2 una moda che si protrasse in progetti futuri, dato che permetteva di avere due cannoni a prua con un arco di tiro pulito, con il cannone pi\u00f9 in alto utilizzabile anche con mare grosso rotto sul castello di prua. L'\"Anzac\" fu l'unica nave con un bordo libero maggiorato, dato che la decisione fu presa dopo l'inizio della costruzione delle altre unit\u00e0.\nUn altro miglioramento rispetto alle precedenti classi fu l'adozione del nuovo apparecchio di punteria generale per cacciatorpediniere e conduttori, una versione pi\u00f9 spartana di quello pensato per le navi da battaglia. Invece di far mirare e sparare ogni cannone singolarmente, l'apparecchio di punteria sul ponte di comando indicava l'elevazione e la direzione per tutti i cannoni e un giroscopio integrato li faceva sparare simultaneamente al momento giusto del rollio. Questo sistema miglior\u00f2 l'accuratezza e fu adottato come standard dai cacciatorpediniere classe V e W in poi.\nUnit\u00e0.\nLa prima nave fu inizialmente chiamata \"Frobisher\" ma fu poi ribattezzata \"Parker\" prima del varo."}
{"id": "8340941", "revid": "767487", "url": "https://it.wikipedia.org/wiki?curid=8340941", "title": "Ulrich Fugger il Vecchio", "text": "Biografia.\nFiglio quartogenito del mercante Jacob Fugger il Vecchio e di sua moglie, Barbara B\u00e4singer, Ulrich era fratello di Jacob \"il Giovane\" che fu anche suo socio in affari, assieme a Georg il terzo fratello.\nUlrich gest\u00ec ufficialmente la compagnia dalla morte di suo padre nel 1469 fino alla propria morte, sebbene sino al 1497 sia rimasto formalmente sotto la tutela della madre. Con Ulrich ed il fratello Jacob i fatturati della societ\u00e0 di famiglia aumentarono notevolmente, ma egli non fu in grado di raggiungere le capacit\u00e0 economiche del fratello minore, all'ombra del quale la sua figura si trov\u00f2 quasi sempre ad operare.\nMor\u00ec nel 1510 durante un'operazione chirurgica di calcoli alla vescica.\nMatrimonio e figli.\nNel 1479 spos\u00f2 Veronika Lauginger. Con lei ebbe i seguenti figli: Anna (nata nel 1484), Ursula (nata nel 1485), Ulrich \"il Giovane\" (nato nel 1490), Sybille (nata nel 1493) e Hieronymus (nato nel 1499)."}
{"id": "8340946", "revid": "580197", "url": "https://it.wikipedia.org/wiki?curid=8340946", "title": "Matilde Fidalgo", "text": ""}
{"id": "8340948", "revid": "110157", "url": "https://it.wikipedia.org/wiki?curid=8340948", "title": "Coppa di Germania 2019-2020 (pallavolo femminile)", "text": "La Coppa di Germania 2019-2020 si \u00e8 svolta dal 26 ottobre 2019 al 16 febbraio 2020: al torneo hanno partecipato diciannove squadre di club tedesche e la vittoria finale \u00e8 andata per la sesta volta al .\nRegolamento.\nLe squadre hanno disputato primo turno, ottavi di finale, quarti di finale, semifinali e finale."}
{"id": "8340949", "revid": "889336", "url": "https://it.wikipedia.org/wiki?curid=8340949", "title": "Struisbaai", "text": "Struisbaai \u00e8 una cittadina sudafricana situata nella municipalit\u00e0 distrettuale di Overberg nella provincia del Capo Occidentale.\nGeografia fisica.\nIl centro abitato, affacciato sull'oceano Indiano, si trova a pochi chilometri a nord-est di Capo Agulhas, il punto pi\u00f9 a sud dell'Africa."}
{"id": "8340950", "revid": "767487", "url": "https://it.wikipedia.org/wiki?curid=8340950", "title": "Ulrich Fugger il Giovane", "text": "Biografia.\nFiglio primogenito di Ulrich Fugger il Vecchio e di sua moglie, Veronika Lauginger, Ulrich si leg\u00f2 particolarmente allo zio Jacob e divenne socio dell'azienda di famiglia ancora giovanissimo. Nel 1516 spos\u00f2 Veronika Gassner. Ulrich, apprendendo da suo zio, divenne un uomo d'affari di talento e particolarmente abile al punto che Jacob lo aveva designato, non avendo egli avuto figli, quale suo successore alla gestione dei beni di famiglia, ma Ulrich premor\u00ec allo zio. Jacob Fugger, quindi, alla morte di Ulrich, design\u00f2 quale suo successore un altro nipote, Anton Fugger."}
{"id": "8340954", "revid": "4175", "url": "https://it.wikipedia.org/wiki?curid=8340954", "title": "Statistiche della Coppa del Mondo di rugby 1995", "text": ""}
