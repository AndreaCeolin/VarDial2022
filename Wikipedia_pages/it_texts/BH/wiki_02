{"id": "8310441", "revid": "287204", "url": "https://it.wikipedia.org/wiki?curid=8310441", "title": "Acido 12-idrossistearico", "text": "Lacido 12-idrossistearico, in sigla 12-HSA, \u00e8 un acido grasso composto da 18 atomi di carbonio e un gruppo ossidrile -OH in posizione 12.\nSi presenta normalmente come miscela di 2 enantiomeri :\n(R) con numero CAS: 5762-36-7\n(S) con numero CAS: 18417-00-0\no come racemo, acido DL-idrossistearico, con numero CAS: 36377-33-0.\nL'acido 12-idrossistearico \u00e8 un acido a catena lunga, saturo e idrossilato. Questo comporta peso molecolare e un punto di fusione, 75-78\u00a0\u00b0C, relativamente alto, con 2 gruppi funzionali che lo predispongono all'autocondensazione,\nGli omopolimeri dell'acido 12-idrossistearico chiamato anche acido polidrossistearico ha numero CAS: 27924-99-8\n\u00c8 stato dimostrato che il 12-HSA pu\u00f2 aggregarsi in dimeri, trimeri, tetrameri e altri aggregati di ordine superiore. Ci\u00f2 \u00e8 dovuto all'interazione tra i gruppi carbossilici tramite legame idrogeno, formando dimeri ciclici o acilici. Anche il gruppo ossidrilico \u00e8 capace di formare legami a idrogeno, spingendo ulteriormente all'aggregazione.\n12-HSA in solventi organici (normalmente oli) \u00e8 in grado di formare gel anche con basse concentrazioni mediante cristallizzazione in una rete fibrosa la cui trama \u00e8 definita dalle interazioni dei legami idrogeno.\nLe fibre formate in soluzione sono rigide e possono raggiungere diversi micrometri di lunghezza. Studi cristallografici hanno dimostrato che la larghezza delle fibre \u00e8 un multiplo della lunghezza dei dimeri 12-HSA formati dal/dai legami idrogeno tra i gruppi carbossilici. L'allungamento delle fibre \u00e8 dovuto al legame idrogeno del gruppo ossidrilico in posizione 12.\nProduzione.\nL'acido 12-idrossistearico pu\u00f2 essere ottenuto mediante idrogenazione catalitica dell'olio di ricino e successiva idrolisi o per idrogenazione dell'acido ricinoleico. Normalmente l'olio di ricino viene sottoposto a idrogenazione in modo da saturare l'acido ricinoleico e trasformarlo in acido 12-idrossistearico. Questo processo pu\u00f2 essere eseguito a temperatura ambiente a una pressione di 40 psi con alcool come solvente. Nel processo di idrogenazione, l'olio di ricino si trasforma in una massa solida di olio di ricino idrogenato costituito da gliceridi saturi di 12 HSA (fino all'80%), acido ricinoleico (2-4%), acido stearico con tracce di palmitico (10-15%) e acido oleico con tracce di linoleico(1-4%).\n12-HSA viene isolato dall'olio di ricino idrogenato saponificando quest'ultimo con una soluzione di NaOH al 20-25% o di un drossido di metallo alcalino scelto tra litio, calcio o alluminio, seguito dalla decomposizione dei saponi ottenuti con acido cloridrico.\nPurezza e propriet\u00e0 del 12-HSA isolato dall'olio di ricino dipendono sostanzialmente dalla qualit\u00e0 dell'olio, dalle condizioni della sua idrogenazione, dalla saponificazione dell'olio di ricino idrogenato, dalla decomposizione dei saponi mediante acido cloridrico, dal lavaggio, dall'essiccamento e dallo stoccaggio. La composizione tipica dell'acido 12-idrossiottadecanoico commerciale ottenuto dall'olio di ricino idrogenato (numero CAS: 8001-78-3) \u00e8 84\u201385% di acido 12-idrossistearico, 8,3-9,5% di acido stearico, 5% di trigliceridi(olio di ricino), &lt;1\u20132% di polivinil stearato e 0, 9-1% di acido palmitico. L'acido 12-idrossistearico pu\u00f2 anche essere ottenuto dal 2-esilciclododecanone che viene ossidato con una miscela di acido peracetico e permaleico in cloruro di metilene, formando del lattone di acido idrossistearico. L'idrolisi alcalina successiva produce idrossistearato, dal quale si pu\u00f2 ottenere acido idrossistearico.\nUtilizzo.\nSoprattutto per le sue propriet\u00e0 gelificanti l'acido 12-idrossistearico ha un massivo utilizzo industriale per la produzione di prodotti per il lavaggio e la pulizia, adesivi e sigillanti, additivi alimentari, lubrificanti e grassi, lucidi e cere, fertilizzanti, vernici e inchiostri, prodotti di rivestimento e cosmetici e farmaci.\nNella tecnologia dei polimeri pu\u00f2 essere utilizzato come co-stabilizzante.\n\u00c8 spesso utilizzato nella sua forma di sale metallico. Il litio 12-idrossistearato, noto anche come \"sapone di litio\", assieme ad altri sali metallici dell'acido idrossistearico, \u00e8 la base formulativa dei principali grassi lubrificanti nell'industria automobilistica e aerospaziale.\nL'unione europea ne importa ogni anno da 10000 a 100000 tonnellate."}
{"id": "8310449", "revid": "941701", "url": "https://it.wikipedia.org/wiki?curid=8310449", "title": "Capo di stato maggiore dell'Aeronautica degli Stati Uniti", "text": ""}
{"id": "8310459", "revid": "767487", "url": "https://it.wikipedia.org/wiki?curid=8310459", "title": "Nil\u00fcfer Yanya", "text": "Figlia di due artisti visivi, Yanya \u00e8 cresciuta nel distretto di Chelsea, a Londra. Sua madre \u00e8 di origini irlandesi e delle Barbados e suo padre \u00e8 turco. Cresciuta con la musica turca di suo padre e la musica classica di sua madre che suonava a casa, presto gravit\u00f2 sul rock e impar\u00f2 a suonare la chitarra a 12 anni. Iniziando in modo informale la sua carriera musicale con demo caricate su SoundCloud nel 2014, ha rifiutato un'offerta per unirsi a un gruppo di ragazze prodotto da Louis Tomlinson degli One Direction e concentrandosi invece sullo sviluppo della propria musica. Il suo primo EP, Small Crimes / Keep on Calling, \u00e8 stato pubblicato nel 2016. Il suo secondo EP, Plant Feed, \u00e8 stato pubblicato nel 2017, seguito da Do You Like Pain? nel 2018.\nNel 2019, ha pubblicato il suo album di debutto in studio, Miss Universe, che ha ricevuto recensioni entusiastiche e consensi dalla critica, che ha notato la sua capacit\u00e0 di rimbalzare avanti e indietro tra stili musicali e lirici. La musica di Yanya \u00e8 stata descritta come nervosa e irrequieta, combinando influenze dall'indie rock al soul, al jazz e al trip hop. Una recensione di Stereogum ha definito la sua voce \"malleabile e infinitamente espressiva\"."}
{"id": "8310461", "revid": "729019", "url": "https://it.wikipedia.org/wiki?curid=8310461", "title": "Giovanni Accorsi", "text": "Biografia.\nNacque a Ferrara il 18 luglio 1917. Appassionatosi al mondo dell'aviazione, si arruol\u00f2 nella Regia Aeronautica nel maggio 1935, come allievo sergente pilota. Promosso 1\u00ba Aviere tre mesi dopo, divenne sergente il 16 ottobre, assegnato in forza all'8\u00ba Stormo Bombardamento Terrestre di stanza sull'aeroporto di Poggio Renatico. Dopo la fine della guerra d'Etiopia chiese, ed ottenne, di partire per l'Africa Orientale Italiana per prendere parte alle operazioni di controguerriglia. Arriv\u00f2 a Massaua il 19 gennaio 1937, venendo assegnato alla 62\u00aa Squadriglia di Addis Abeba. Fu promosso sergente maggiore nel novembre dello stesso anno. Rimase in A.O.I. Per circa un anno, rientrando poi in Patria. Trasferito alla specialit\u00e0 caccia, chiese, ed ottenne, di partire volontario per combattere nella guerra civile spagnola. Arrivato in Spagna entr\u00f2 a far parte della 25\u00aa Squadriglia \"La Cucaracha\" del XVI Gruppo, meritandosi due Medaglie d'argento al valor militare e un encomio solenne. Promosso maresciallo nel marzo 1939, dopo l'entrata in guerra del Regno d'Italia combatt\u00e9 sul fronte occidentale.\nNell'agosto 1940 entr\u00f2 in forza alla 366\u00aa Squadriglia del 151\u00ba Gruppo Caccia Terrestre, equipaggiato con la Fiat C.R.42 Falco. Il 6 settembre part\u00ec da Caselle Torinese alla volta dell'Africa Settentrionale Italiana, giungendo a Castelbenito l'8 dello stesso mese.\nIl 4 febbraio 1941 era impegnato in volo di recupero su un Caproni Ca.133 scortato da 4 C.R.42 Falco pilotati da Guglielmo Chiarini, dal 1\u00ba aviere motorista Callerani, dal maresciallo Giulio Cesare e dal sergente Antonio Camerini. Nel cielo sopra Barce l'aereo da trasporto fu intercettato a 150 metri di quota da un gruppo di Hawker Hurricane Mk.I, la \"B Flight\" del No. 73 Squadron composta dal \"Pilot Officer\" George Goodman, \"Pilot Officer\" J. B. 'Chips' McColl e \"Pilot Officer\" Ken M. Millist. Il Ca.133 fu colpito e danneggiato gravemente da McColl, e cerc\u00f2 di compiere un atterraggio di emergenza, ma l'aereo si fracass\u00f2 al suolo ed entrambi gli aviatori a bordo morirono. Mentre gli Hurricane stavano abbattendo il Caproni, Chiarini e gli altri due piloti di C.R.42 (meno armati e potenti degli Hurricane) si lanciarono sui caccia nemici , ma i piloti inglesi li videro arrivare e virarono per affrontarli . Nel violento combattimento che ne seguiva, Chiarini veniva abbattuto in fiamme ed ucciso da George Goodman (vittoria numero sette delle 10 totalizzate durante la guerra), che volava sul caccia Hurricane Mk.I matricola V7716 \"TP-U\" e che dichiar\u00f2 l'abbattimento di un C.R.42 che stava attaccando McColl.\nAlla memoria di Accorsi e Chiarini, venne assegnata la Medaglia d'oro al valor militare, massima decorazione italiana"}
{"id": "8310466", "revid": "83531", "url": "https://it.wikipedia.org/wiki?curid=8310466", "title": "La mia banda suona il pop", "text": "La mia banda suona il pop \u00e8 un film del 2020 diretto da Fausto Brizzi.\nTrama.\nTony, Lucky, Micky e Jerry sono quattro ex componenti del gruppo musicale \"Popcorn\", divenuti molto famosi negli anni ottanta e poi caduti in disgrazia. Tony si \u00e8 ridotto a fare esibizioni per matrimoni, tra parenti o in cerimonie di dubbio gusto; Lucky \u00e8 un ipocondriaco impiegato nella ferramenta della moglie; Micky \u00e8 diventata una presentatrice di programmi di cucina con un problema di alcolismo e Jerry fa l'artista di strada nelle piazze di Roma litigando coi gladiatori ai quali fa scappare i turisti.\nIl loro manager Franco viene contattato da Olga, responsabile della sicurezza del magnate russo Ivanov, per organizzare una reunion del gruppo per una sola data in occasione del 50\u00ba compleanno di Ivanov, a San Pietroburgo. Inizialmente restii ad accettare l'offerta a causa di frequenti litigi, decidono alla fine di accettare di fare un concerto assieme quando informati del compenso: 50\u00a0000 euro a testa. Nel frattempo Franco rivela al gruppo che Olga sta organizzando un grande colpo per svaligiare il caveau del magnate russo proprio durante la loro esibizione, e loro sono il diversivo perch\u00e9 il colpo riesca. A questo punto i quattro decidono di anticipare Olga saltando il concerto, e rubare la refurtiva prima di lei. Tuttavia Olga li scopre e inizia a inseguirli sguinzagliando prima una tigre e poi i suoi uomini. Antonio e Luciano, con la refurtiva (dei diamanti grezzi dal valore di 250.000.000 \u20ac), si nascondono, ma vengono scoperti da Olga, e proprio quando sta per ucciderli arriva Franco da dietro che la tramortisce.\nMentre stanno per prendere la macchina e scappare verso l'aeroporto, dalla sala del concerto si leva un corpo che inneggia a loro, i \"Popcorn\". Presi dall'entusiasmo (non avevano mai avuto un pubblico cos\u00ec numeroso) decidono di rinunciare alla fuga e di esibirsi per Ivanov. Mentre si esibiscono Olga, rinvenutasi, torna alla sala del concerto, decisa a fermare il gruppo a concerto finito, ma all'improvviso la polizia russa irrompe nella sala e arresta i \"Popcorn\" e Franco, caricandoli su una camionetta. Si scopre tuttavia che \u00e8 tutta una montatura organizzata da Franco (non sono veri poliziotti) per portarli all'aeroporto senza destare sospetti e fuggire con un jet privato, insieme ai diamanti. Cos\u00ec per i cinque inizia una nuova vita.\nNella scena durante i titoli di coda, il gruppo si trova in un luogo esotico a godersi i soldi guadagnati con i diamanti, quando si presenta davanti a loro Olga, decisa a riprendersi la refurtiva.\nPromozione.\nIl primo trailer del film viene diffuso il 27 gennaio 2020.\nDistribuzione.\nLa pellicola \u00e8 stata distribuita nelle sale cinematografiche italiane a partire dal 20 febbraio 2020.\nAccoglienza.\nIncassi.\nNel primo fine settimana di programmazione, la pellicola incassa 240\u00a0000 euro posizionandosi all'ottavo posto del botteghino italiano."}
{"id": "8310467", "revid": "1544245", "url": "https://it.wikipedia.org/wiki?curid=8310467", "title": "Caserma IV Novembre", "text": ""}
{"id": "8310469", "revid": "486946", "url": "https://it.wikipedia.org/wiki?curid=8310469", "title": "Eldzhey", "text": ""}
{"id": "8310481", "revid": "123525453", "url": "https://it.wikipedia.org/wiki?curid=8310481", "title": "Dominik Holec", "text": "Caratteristiche tecniche.\n\u00c8 un portiere."}
{"id": "8310486", "revid": "203463", "url": "https://it.wikipedia.org/wiki?curid=8310486", "title": "Miguel Illescas C\u00f3rdoba", "text": ""}
{"id": "8310493", "revid": "287204", "url": "https://it.wikipedia.org/wiki?curid=8310493", "title": "Associazione Sportiva Dilettantistica Femminile Inter Milano 2015-2016", "text": "Questa voce raccoglie le informazioni riguardanti lAssociazione Sportiva Dilettantistica Femminile Inter Milano nelle competizioni ufficiali della stagione 2015-2016.\nMaglie e sponsor.\nPur non avendo un'ufficiale collaborazione con l' maschile, le tenute di gioco riproponevano lo schema classico a strisce nerazzurre e lo sponsor principale Pirelli.\nOrganigramma societario.\nDati estratti dal sito ufficiale della societ\u00e0 e dal sito \"Football.it\"\nArea amministrativa\nArea tecnica"}
{"id": "8310495", "revid": "110440860", "url": "https://it.wikipedia.org/wiki?curid=8310495", "title": "Altaj (territorio)", "text": ""}
{"id": "8310496", "revid": "110440888", "url": "https://it.wikipedia.org/wiki?curid=8310496", "title": "Altaj (repubblica)", "text": ""}
{"id": "8310499", "revid": "1124164", "url": "https://it.wikipedia.org/wiki?curid=8310499", "title": "Chiesa di San Pancrazio (Gorlago)", "text": "La chiesa prepositurale di San Pancrazio \u00e8 la parrocchiale di Gorlago, in provincia e diocesi di Bergamo; fa parte del vicariato di Trescore Balneario. \nL'aula ospita come pala d'altare il dipinto cinquecentesco di Giovan Battista Moroni raffigurante \"Adorazione dei Magi\".\nStoria.\nLa prima citazione di una chiesa a Gorlago, dedicata a San Felice, \u00e8 da ricercare in atto di compravendita dell'886; questa chiesa era filiale della pieve di Telgate.La parrocchia di Gorlago fu eretta intorno al 1180 dal vescovo di Bergamo Guala originario di Telgate.\nNel 1316 venne costruita nel centro del borgo una nuova chiesa dedicata a San Pancrazio e la parrocchialit\u00e0 fu qui trasferita.Questa chiesa fu riedificata verso la fine del XV secolo e consacrata il 22 settembre del 1504.Nel 1568, in seguito alla nuova suddivisione territoriale della diocesi stabilita nel 1565, la pieve foraniale di Telgate fu trasformata in vicaria e la chiesa gorlaghese conflu\u00ec nella nuova circoscrizione.\nDalla relazione della visita pastorale del 1575 dell'arcivescovo di Milano san Carlo Borromeo si apprende che la chiesa parrocchiale, in cui avevano sede le scuole della Dottrina Cristiana, del Santissimo Sacramento e del Nome di Dio e il consorzio della Misericordia, era donata di quattro altari; in quell'anno risultava che il numero di fedeli fosse 800, aumentato a 980 nel 1666.Nel 1708 iniziarono i lavori di costruzione dell'attuale parrocchiale, condotti dal capomastro Battista Luchini su progetto di Giovan Battista Caniana; la chiesa divenne prepositurale l'8 maggio 1715 con decreto del vescovo Agostino Priuli e fu consacrata il 10 maggio 1761 dal vescovo di Pult Serafino Torriani su richiesta del vescovo Antonio Redetti.\nL'8 luglio 1763 fu posta la prima pietra del campanile, portato a termine nel 1766. Da un documento del 1861 si apprende che la parrocchiale di Gorlago aveva come filiale la chiesetta della Beata Vergine Addolorata.Tra il 1916 ed il 1919 la facciata fu ricostruita su disegno di Luigi Angelini.Nel 1923 il vescovo Luigi Maria Marelli stabil\u00ec che la chiesa di San Pancrazio di Gorlago divenisse a capo di una nuova vicaria della quale entrarono a far parte le parrocchie di Carobbio, Cenate Sopra, Cenate Sotto, San Paolo d'Argon, Santo Stefano, Trescore e Zandobbio; queste disposizioni furono effettive a decorrere dal 1\u00ba gennaio 1924; alle summenzionate parrocchie si aggiunse dopo qualche anno pure quella di Costa di Mezzate.Il 18 gennaio 1932 la vicaria di Gorlago fu sostituita da quella di Trescore Balneario, che ne ricalcava i confini.Nel 1963 venne rifatto il pavimento della chiesa.Il 28 giugno 1971 la parrocchia di Gorlago pass\u00f2 alla neo-costituita zona pastorale XVI, per poi essere riaggregata il 27 maggio 1979 al vicariato di Trescore.L'edificio venne ritinteggiato nel 1980 e ristrutturato nel 2009."}
{"id": "8310515", "revid": "1910023", "url": "https://it.wikipedia.org/wiki?curid=8310515", "title": "Vitiligo", "text": ""}
{"id": "8310520", "revid": "287204", "url": "https://it.wikipedia.org/wiki?curid=8310520", "title": "Nilton Varela", "text": "Biografia.\n\u00c8 nipote del calciatore Silvestre Varela.\nCaratteristiche tecniche.\n\u00c8 un terzino sinistro.\nCarriera.\nNato in Portogallo da genitori di origine capoverdiana, ha trascorso le giovanili alternandosi fra e .\nHa debuttato fra i professionisti con il club bianco-azzurro il 10 novembre 2019 disputando l'incontro di Primeira Liga perso 2-0 contro lo .\nIl 26 gennaio 2020 ha trovato la prima rete in carriera segnando il gol del momentaneo 2-0 nel match vinto 2-1 contro il .\nStatistiche.\n\"Statistiche aggiornate al 26 gennaio 2020\"."}
{"id": "8310528", "revid": "287204", "url": "https://it.wikipedia.org/wiki?curid=8310528", "title": "Lago di Capodacqua", "text": "L'invaso idrico di Capodacqua \u00e8 un piccolo lago artificiale dell'Abruzzo, originato dall'omonima sorgente che costituisce una delle tre fonti del Tirino.\nStoria.\nIl toponimo Capodacqua o Capo d'Acqua, da \"Caput Acqu\u00e6\" (\u00absorgente del fiume\u00bb), \u00e8 utilizzato sin dall'antichit\u00e0 per indicare l'omonima sorgente che fuoriesce dal bacino sotterraneo del Gran Sasso d'Italia e, da qui, si immette nel Tirino che attraversa la vallata.\nIn corrispondenza di questo luogo nacque il villaggio che, in et\u00e0 normanna, contribu\u00ec alla fondazione di Capestrano. Nel 1934, nai suoi pressi, furono rinvenute le celebri stautue della Dama e del Guerriero di Capestrano, risalenti al VI secolo a.C.\nNel 1965 fu decisa la costruzione di una diga a valle della sorgente per raccogliere le acque e consentire l'irrigazione dei campi di grano sottostanti. La realizzazione della diga inabiss\u00f2 le costruzioni presenti nel piccolo lembo di terra, tra cui un antico mulino eretto dalla famiglia Verlengia. Negli anni recenti, la sua gestione \u00e8 stata affidata ad un'associazione privata.\nDescrizione.\n\u00c8 situato all'interno del territorio di Capestrano, nella valle del Tirino, ad un'altitudine di 340 m s.l.m. alle pendici del monte Scarafano. Raggiunge una profondit\u00e0 massima di 8 metri.\nA causa del continuo flusso d'acqua proveniente dalla sorgente, l'acqua dell'invaso si presenta limpida e pulita, con una temperatura di 10 \u00b0C che si mantiene costante durante tutto l'anno e non consente il proliferare della vegetazione lacustre, assicurando un'ottima visibilit\u00e0 subacquea, che pu\u00f2 arrivare fino a 100 metri. Per la qualit\u00e0 dell'acqua e la presenza di due mulini sul fondo dell'invaso, Capodacqua \u00e8 anche definita \u00abAtlantide d'Abruzzo\u00bb.L'Attivit\u00e0 subacquea \u00e8 gestita da un'Associazione sportiva che autorizza e regolamenta le immersioni.\nL'invaso idrico di Capodacqua costituisce la principale delle tre sorgenti \u2014 le altre due sono il lago sotterraneo di Capestrano e la sorgente di Presciano, entrambe sul lato destro del fiume \u2014 da cui ha origini il Tirino, affluente dell'Aterno-Pescara."}
{"id": "8310541", "revid": "767487", "url": "https://it.wikipedia.org/wiki?curid=8310541", "title": "What Did Jack Do?", "text": "What Did Jack Do? (in italiano: \"Che cosa ha fatto Jack?\") \u00e8 un cortometraggio del 2017 scritto, diretto, interpretato e montato da David Lynch.\nTrama.\nIn una piccola stanza di una stazione ferroviaria, un detective interroga una scimmia di nome Jack, sospettata di omicidio.\nProduzione.\nIl cortometraggio \u00e8 stato girato nel 2016.\nLa scimmietta che interpreta Jack, una femmina di cebo di nome Katie, \u00e8 la stessa che ha interpretato \"Marcel\" in alcuni episodi della serie TV \"Friends\".\nDistribuzione.\nIl corto \u00e8 stato presentato per la prima volta a Parigi l'8 novembre 2017 alla Fondation Cartier pour l'art contemporain, in occasione del lancio di un libro fotografico di nudi di Lynch pubblicato dalla Fondazione. Il 20 maggio 2018 \u00e8 stato presentato negli Stati Uniti al \"Festival of Disruption\" di New York.\nPer quasi due anni il corto non \u00e8 stato reperibile in nessun modo, fin quando Netflix non ne ha acquistato i diritti e lo ha distribuito a livello internazionale sulla propria piattaforma streaming, a partire dal 20 gennaio 2020, in occasione del 74\u00ba compleanno di David Lynch."}
{"id": "8310552", "revid": "56620", "url": "https://it.wikipedia.org/wiki?curid=8310552", "title": "The Avenging Shadow", "text": "The Avenging Shadow \u00e8 un film muto del 1928 diretto da Ray Taylor. Prodotto da Fred J. McConnell e sceneggiato da Bennett Cohen, aveva come protagonista il cane Klondike che, in quell'anno, gir\u00f2 quattro film.\nTrama.\nAccusato falsamente di essere l'autore di una rapina, l'impiegato di banca James Hamilton viene condannato ai lavori forzati. I veri colpevoli - George Brooks, uno dei carcerieri, e Worthington, anche lui impiegato alla banca - credono di essere ormai al sicuro. Ma Klondike, il fedele cane di Hamilton, segue il padrone fino al campo di prigionia e lo aiuta a fuggire. Quando poi, Klondike riuscir\u00e0 a far confessare Brooks, la verit\u00e0 verr\u00e0 ristabilita e Hamilton sar\u00e0 riabilitato.\nDistribuzione.\nIl copyright del film, richiesto dalla Path\u00e9 Exchange, Inc., fu registrato il 18 aprile 1928 con il numero LP25166.&lt;br&gt;\nDistribuito dalla Path\u00e9 Exchange, il film usc\u00ec nelle sale statunitensi il 29 aprile 1928.\nCopia della pellicola si trova conservata negli archivi dell'Eye Film Institute Netherlands di Amsterdam."}
{"id": "8310556", "revid": "287204", "url": "https://it.wikipedia.org/wiki?curid=8310556", "title": "Giro dell'Umbria 1979", "text": "Il Giro dell'Umbria 1979, trentottesima edizione della corsa, si svolse il 4 agosto 1979 su un percorso di 234\u00a0km. La vittoria fu appannaggio dell'italiano Carmelo Barone, che complet\u00f2 il percorso in 6h27'00\", precedendo i connazionali Pierino Gavazzi e Silvano Contini."}
{"id": "8310563", "revid": "287204", "url": "https://it.wikipedia.org/wiki?curid=8310563", "title": "Fort Wayne Mad Ants 2016-2017", "text": "La stagione 2016-17 dei Fort Wayne Mad Ants fu la 10\u00aa nella NBA D-League per la franchigia.\nI Fort Wayne Mad Ants arrivarono secondi nella \"Central Division\" con un record di 30-20. Nei play-off persero ai quarti di finale con i Maine Red Claws (2-1)."}
{"id": "8310575", "revid": "767487", "url": "https://it.wikipedia.org/wiki?curid=8310575", "title": "The Lunatic (film 1927)", "text": "The Lunatic \u00e8 un film muto del 1927 diretto da Harry Garson. Prodotto dalla Thomas Productions Inc., aveva come interpreti Claire Adams, Ludwig Satz e George Tobias. Satz era stato anche protagonista insieme a Bertha Gersten nel lavoro teatrale su cui si basa il film, \"Der Meshugener\" (\"The Lunatic\"), scritto da Harry Kalmanowitz e andato in scena a New York nel 1922.\nTrama.\nSamuel Relkin \u00e8 sposato con l'autoritaria Gertrude che gli ha dato una figlia, la bella Frances. Questa ha tre pretendenti. Dovendo scegliere, nonostante la disapprovazione della madre, opta per Hymie Moses, un giovane trasandato e timido, oggetto delle beffe dei bambini in strada. Quando nasce un figlio, Frances, spinta dalla madre, comincia a lamentarsi di dover sempre stare in casa ad accudirlo. Le sue recriminazioni inducono Hymie a prendersi cura lui del bambino mentre la moglie se ne va a un matrimonio. Dopo qualche anno, al secondo figlio, Gertrude esorta la figlia a divorziare finch\u00e9 questa non cede. Samuel racconta al genero di un uomo che \u00e8 stato talmente assillato dalla moglie tanto da diventare pazzo. Cos\u00ec, quando Frances sta per andarsene via con i bambini, Hymie comincia d'improvviso a fare dei movimenti inconsulti, tentando anche di saltare dalla finestra. Frances, allora, decide di restare. Hymie confessa a Samuel che il suo \u00e8 stato solo uno stratagemma e gli chiede di informarne il medico per continuare la farsa. Ma il dottore che arriva non ne sa niente e porta Hymie in manicomio. Fuggito dalla sua stanza, si imbatte in un matto grande e grosso che lui calma dandogli dello zucchero. Finito lo zucchero, lo domina comportandosi come un capo. Da questa esperienza, Hymie, quando sar\u00e0 poi rilasciato, confider\u00e0 le sue conclusioni al suocero: le donne, come i pazzi, amano essere dominate da un capo. Frances ora torna tranquilla e confida al marito che vuole solo lui. Hymie si ripromette di non dare pi\u00f9 alcuno spazio agli interventi improvvidi della suocera.\nProduzione.\nLa lavorazione del film, prodotto dalla Thomas Productions Inc., inizi\u00f2 il 9 dicembre 1926 agli Edison Studios di New York.\nDistribuzione.\nNon si conoscono date esatte sulla distribuzione del film che venne presentato a Boston il 21 aprile 1927."}
{"id": "8310601", "revid": "1346043", "url": "https://it.wikipedia.org/wiki?curid=8310601", "title": "My Mister", "text": ""}
{"id": "8310607", "revid": "729019", "url": "https://it.wikipedia.org/wiki?curid=8310607", "title": "Isola (Zamosvkore\u010d'e)", "text": "L'isola artificiale al centro del fiume Moscova, nella citt\u00e0 di Mosca, \u00e8 nata nel 1783 in seguito alla realizzazione del canale Vodootvodnyj. L'isola non ha un nome ufficiale, ma le diverse fonti si riferiscono ad essa in vari modi: \"Bolotnyj\" (\u0411\u043e\u043b\u043e\u0442\u043d\u044b\u0439) ossia \"palude\", in riferimento al fatto che prima della realizzazione del canale l'area era soggetta a frequenti inondazioni della Moscova che quando si ritirava lasciava delle pozze palustri; \"Bal\u010dug\" (\u0411\u0430\u0301\u043b\u0447\u0443\u0433), dal nome del fossato che un tempo la attraversava; \"isola del Cremlino\", per la sua posizione di fronte alla cittadella fortificata; \"Sadovniki\" (\u0421\u0430\u0434\u043e\u0432\u043d\u0438\u043a\u0438), ossia \"giardinieri\", per il fatto che un tempo l'area ospitava dei giardini; \"isola senza nome\" o semplicemente \"isola\" ().\nStoria.\nFino al XVIII secolo il quartiere di Zamosvkore\u010d'e, sulla riva destra della Moscova, in primavera era soggetto a frequenti inondazioni a causa delle piene del fiume, che causavano danni alle abitazioni e rendevano il terreno poco adatto a costruire. Inoltre nei periodi pi\u00f9 aridi il vecchio letto del fiume - che si trovava approssimativamente dove oggi scorre il canale Vodootvodnyj e che veniva inondato in primavera - tendeva ad asciugarsi lasciando isolate pozze paludose che erano causa di malattie.\nIl primo progetto di realizzazione di un canale di drenaggio per controllare le piene del fiume risale al 1775, ad opera probabilmente dell'architetto Matvej F\u00ebdorovi\u010d Kazakov. Il progetto venne messo in pratica nel 1783, in seguito ad una terribile alluvione che fece crollare i supporti del ponte Bol'\u0161oj Kamennyj: per permettere la riparazione dei piloni il vecchio alveo della Moscova venne dragato e allargato e l'acqua del fiume venne temporaneamente deviata al suo interno. Il canale laterale rimase in funzione anche dopo il ripristino dell'alveo originale, portando alla nascita di una grande isola artificiale al centro del fiume, all'epoca divisa in due da un fossato chiamato Bal\u010dug.\nNel 1853 la costruzione della diga Babyegorodskaja () ad ovest dell'isola e di una chiusa a est permise la navigazione lungo il canale Vodootvodnyj. Per facilitare il passaggio delle imbarcazioni il canale venne quindi ampliato verso est, in modo da ricongiungersi con la Moscova con un angolo pi\u00f9 dolce rispetto ai novanta gradi del progetto originario. In questo modo l'area denominata \"Red Hills\" () venne separata dalla terraferma e entr\u00f2 a far parte dell'isola, da cui era divisa da un fossato.\nIn seguito alla realizzazione del canale di Mosca tra il 1932 e il 1938 l'aumento del livello dell'acqua nella Moscova e nel canale rese i due corsi d'acqua navigabili senza bisogno di chiuse, e le dighe in questa parte del fiume furono smantellate. Negli stessi anni, con la costruzione del ponte Bol'\u0161oj Krasnocholmskij, il fossato che separava l'area di Red Hills dall'isola venne riempito, e furono costruiti diversi ponti, sia stradale che pedonali, per collegare l'isola alla terraferma al di sopra del canale.\nDescrizione e luoghi di interesse.\nL'isola \u00e8 lunga complessivamente circa 4 chilometri e da un punto di vista amministrativo si trova per met\u00e0 nel quartiere Zamosvkore\u010d'e e per met\u00e0 nel quartiere Jakimanka.\n\u00c8 collegata all'argine sinistro della Moscova da quattro ponti stradali (da monte verso valle, il ponte Bol'\u0161oj Kamennyj, il ponte Bol'\u0161oj Moskvoreckij, il ponte Bol'\u0161oj Ust'inskij e il ponte Bol'\u0161oj Krasnocholmskij, quest'ultimo facente parte della strada circolare soprannominata anello dei giardini) e dal pedonale ponte dei Patriarchi, che conduce alla cattedrale di Cristo Salvatore.\nSul lato meridionale, dove scorre il canale Vodootvodnyj, l'isola \u00e8 collegata alla terraferma da 11 ponti, di cui 6 stradali e 5 pedonali.\nTra le strutture pi\u00f9 notevoli che si trovano sull'isola \u00e8 possibile citare la gigantesca statua in bronzo dedicata a Pietro il Grande situata su uno scoglio artificiale all'estremit\u00e0 occidentale dell'isola, la Casa sul lungofiume costruita a cavallo tra gli anni '20 e '30 del XX secolo, il complesso della chiesa di Santa Sofia, il quartier generale della compagnia petrolifera Rosneft, l'edificio storico del Nuovo Kriegskomissariat risalente al 1780 e un complesso commerciale e culturale che comprende, tra gli altri edifici, la moderna Casa internazionale della musica di Mosca inaugurata nel 2003."}
{"id": "8310608", "revid": "110443141", "url": "https://it.wikipedia.org/wiki?curid=8310608", "title": "Geografia fisica della Crimea", "text": ""}
{"id": "8310610", "revid": "35804", "url": "https://it.wikipedia.org/wiki?curid=8310610", "title": "Coppa del mondo CONIFA 2016", "text": "La Coppa del mondo CONIFA 2016 (inglese: 2016 CONIFA World Football Cup) \u00e8 stata la 2\u00aa edizione della Coppa del mondo CONIFA organizzata dalla CONIFA, federazione internazionale di calcio fondata nel 2013 alla quale sono affiliate squadre che rappresentano le nazioni, le dipendenze, gli Stati senza un riconoscimento internazionale, le minoranze etniche, i popoli senza Stato, le regioni e le micronazioni non affiliate alla FIFA, e si \u00e8 svolta dal 28 maggio all'28 giugno 2016.\nIl torneo \u00e8 stato vinto dall'."}
{"id": "8310611", "revid": "110443182", "url": "https://it.wikipedia.org/wiki?curid=8310611", "title": "Geografia antropica della Crimea", "text": ""}
{"id": "8310612", "revid": "1847651", "url": "https://it.wikipedia.org/wiki?curid=8310612", "title": "Coppa del mondo CONIFA 2018", "text": "La Coppa del mondo CONIFA 2018 (inglese: 2018 CONIFA World Football Cup) \u00e8 stata la 3\u00aa edizione della Coppa del mondo CONIFA organizzata dalla CONIFA, federazione internazionale di calcio fondata nel 2013 alla quale sono affiliate squadre che rappresentano le nazioni, le dipendenze, gli Stati senza un riconoscimento internazionale, le minoranze etniche, i popoli senza Stato, le regioni e le micronazioni non affiliate alla FIFA, e si \u00e8 svolta dal 31 maggio all'10 giugno 2018..\nIl torneo \u00e8 stato vinto dalla ."}
{"id": "8310640", "revid": "599013", "url": "https://it.wikipedia.org/wiki?curid=8310640", "title": "Jorden van Foreest", "text": "\u00c8 fratello maggiore di Lucas van Foreest, anch'egli Grande Maestro.\nNel 2021 \u00e8 entrato per la prima volta tra i primi 50 giocatori del ranking mondiale, dopo la vittoria del prestigioso torneo internazionale Tata Steel.\nStatistiche.\nA marzo 2021 ottiene il suo migliore personale nel punteggio Elo, raggiungendo quota 2.701 punti, che gli permette di entrare nel novero dei possessori del titolo informale di Super GM, oltre a fargli raggiungere la posizione numero 37 nel ranking mondiale e il secondo posto tra i giocatori olandesi dietro Anish Giri.\nNel gennaio dell'anno seguente, migliora il proprio primato raggiungendo quota 2702 punti Elo, numero 35 nel ranking mondiale.\nCollaborazioni.\n\u00c8 stato uno dei secondi di Magnus Carlsen durante il Mondiale 2021."}
{"id": "8310646", "revid": "594360", "url": "https://it.wikipedia.org/wiki?curid=8310646", "title": "Lee Ji-ah", "text": "Biografia.\nLaureata in grafica presso l'ArtCenter College of Design di Pasadena, in California, intraprende la recitazione nel 2004 apparendo in uno spot televisivo. Nello stesso anno cambia legalmente il suo nome da Kim Sang-eun a Kim Ji-ah, per poi adottare il nome d'arte Lee Ji-ah. L'attrice \u00e8 celebre per avuto ruoli da protagonista in numerose serie televisive, fra cui \"My Mister\" (2018)."}
{"id": "8310649", "revid": "599013", "url": "https://it.wikipedia.org/wiki?curid=8310649", "title": "Ahmed Ahmedov", "text": ""}
{"id": "8310650", "revid": "767487", "url": "https://it.wikipedia.org/wiki?curid=8310650", "title": "Whispering Devils", "text": "Whispering Devils \u00e8 un film muto del 1920 diretto da John M. Voshell che aveva come interpreti e Rosemary ThebyConway Tearle. \nLa sceneggiatura si basa su \"Michael and His Lost Angel\", romanzo del commediografo Henry Arthur Jones.\nTrama.\nIl pastore puritano Michael Faversham non mostra compassione nei confronti di Rose Gibbard ordinandole di confessare pubblicamente di avere un figlio illegittimo. Il religioso nega anche il desiderio che prova verso Audrey, una delle sue parrocchiane. Ma i due, una notte si incontrano per caso su un'isola disabitata e la forza del loro sentimento non conosce nessun ostacolo. Inorridito nell'apprendere che Audrey \u00e8 sposata, l'uomo lascia l'abito talare e si dedica a soccorrere i poveri. Quando il reverendo si sveglia dal sonno, si rende conto che tutta la storia era un sogno che ora gli insegna tolleranza e compassione.\nProduzione.\nIl film, con il titolo di lavorazione \"Michael and His Lost Angel\", fu prodotto dalla Harry Garson Productions.\nDistribuzione.\nDistribuito dalla Equity Pictures Corporation, il film usc\u00ec nelle sale statunitensi il 25 ottobre 1920.\nNon si conoscono copie ancora esistenti della pellicola che viene considerata presumibilmente perduta."}
{"id": "8310655", "revid": "767487", "url": "https://it.wikipedia.org/wiki?curid=8310655", "title": "Wanita dan Satria", "text": "Wanita dan Satria (; ) \u00e8 un film del 1941 in bianco e nero diretto da Rd Ariffien.\nRealizzato nelle Indie orientali olandesi, venne prodotto da Ang Hock Liem per la sua Union Films e interpretato da Djoewariah, Ratna Djoewita, Hidajat, Z. Algadrie, e Moesa. La storia, scritta da Saeroen, segue un donnaiolo di nome Soedrajat che approfitta del suo elevato status sociale per sedurre alcune giovani donne, fino a che non viene punito.\nLa pellicola, accolta positivamente dalla critica, che elogi\u00f2 in particolare la rappresentazione della difficile condizione della donna all'interno di una societ\u00e0 musulmana, \u00e8 considerata perduta, come tutte le altre della Union Films.\nTrama.\nSoedrajat \u00e8 un nuovo ricco, un giovane che ha ricevuto in eredit\u00e0 un'ingente somma di denaro dal suo facoltoso zio. Questi ha un figlio, il buono e generoso Soelarsa, del quale per\u00f2 \u00e8 molto deluso e a cui non ha quindi lasciato nulla del suo patrimonio. \nSoedrajat, che decide di non avere pi\u00f9 a che fare con persone di rango inferiore al suo, comincia anche a irretire giovani donne, sfruttando la sua posizione e diventando uno spietato seduttore. Tuttavia finisce per innamorarsi di una bellissima ragazza, Koestijah, che per\u00f2 ama, ricambiata, Soelarsa, il quale le aveva salvato la vita mentre guidava un camion nel suo villaggio. Soedrajat corrompe il padre di lei e pu\u00f2 in tal modo organizzare il suo matrimonio.\nAll'evento viene rivelata la terribile verit\u00e0 sul ricco donnaiolo: una delle sue precedenti conquiste, Tarmini, si alza in piedi e svela agli astanti la vera natura dello sposo. In preda alla rabbia, Soedrajat prende un revolver e le spara. La giovane, prima di spirare, fa un'ultima confessione e suo padre si vendica dell'assassino.\nProduzione.\n\"Wanita dan Satria\" venne prodotto da Ang Hock Liem, fondatore e capo della Union Films, e diretto da Rd Ariffien, un ex giornalista che, attivo nel risveglio nazionalistico indonesiano e nel movimento operaio, era passato dapprima al teatro e poi era stato ingaggiato dalla casa di produzione nel 1940 come regista, esordendo dietro alla macchina da presa con la pellicola d'azione \"Harta Berdarah\".\nIl cast comprendeva Djoewariah, Ratna Djoewita, Hidajat, Z. Algadrie e Moesa; quest'ultimo fu l'attore con pi\u00f9 esperienza di tutti, essendo entrato nel settore nel 1938 con \"Fatima\" dei fratelli Wong, una produzione della Tan's Film, e aveva recitato in \"Harta Berdarah\". Djoewariah aveva invece preso parte solo al film della Union Films \"Bajar dengan Djiwa\" dell'anno precedente e venne scritturata nuovamente nel ruolo da protagonista in quanto attrice di punta dello studio. \"Wanita dan Satria\" segn\u00f2 l'esordio nel cinema di Ratna Djoewita e Hidajat.\nDistribuzione.\nIl lungometraggio, presentato come un prodotto adatto a tutte le et\u00e0, venne trasmesso nei cinema di Bandung e di Surabaya rispettivamente ad agosto e settembre del 1941. In quello stesso anno venne inoltre realizzata dello stesso Saeroen una trasposizione letteraria dell'opera, che fu pubblicata per Kolff-Buning di Yogyakarta. La pellicola venne pubblicizzata soprattutto esaltando il fatto che nessuno degli interpreti fosse un attore teatrale, in quanto l'intellighenzia locale, una tipologia di pubblico a cui l'industria cinematografica indonesiana teneva molto, aveva scarso rispetto per il teatro tradizionale.\nAccoglienza.\n\"Wanita dan Satria\" venne ben accolto dalla critica: un giornalista del \"Soerabaijasch Handelsblad\" di Surabaya scrisse che: \nUn altro recensore dello stesso quotidiano lo trov\u00f2 \u00abaccattivante dall'inizio alla fine\u00bb, un'opera che \u00abil pubblico cinematografico di Surabaya non dovrebbe assolutamente mancare\u00bb.\nConservazione.\nDopo \"Wanita dan Satria\", Ariffien e Saeroen abbandonarono la Union Films in favore della Star Film, la quale comunque produsse altre due opere, \"Soeara Berbisa\" (dello stesso 1941) e \"Mega Mendoeng\" (1942). Djoewariah continu\u00f2 a recitare fino alla met\u00e0 degli anni cinquanta, virando lentamente verso il teatro, poich\u00e9 al cinema aveva sempre pi\u00f9 difficolt\u00e0 a trovare un ruolo e veniva relegata a parti minori; Ratna Djoewita e Hidajat invece non recitarono pi\u00f9 dopo il 1941.\nSi ritiene che il lungometraggio sia perduto, dato che tutti i film dell'epoca erano stati girati su pellicole di nitrato di cellulosa infiammabili, che vennero deliberatamente eliminate dagli studi dopo che un incendio distrusse buona parte del magazzino della Produksi Film Negara, tra il 1952 e il 1953. Di fatto l'antropologo visuale statunitense Karl G. Heider sugger\u00ec che ogni opera cinematografica indonesiana realizzata prima degli anni cinquanta sia ormai da considerarsi irrecuperabile. Tuttavia, lo storico del cinema JB Kristanto, nel suo \"Katalog Film Indonesia 1926-1995\", riporta che diverse opere sopravvissero negli archivi della Sinematek Indonesia e il collega Misbach Yusa Biran aggiunge, scrivendo nel suo saggio \"Sejarah Film 1900\u20131950: Bikin Film di Jawa\" del 2009, che a salvarsi furono numerosi film di propaganda giapponesi, sfuggiti al Servizio informazioni del governo olandese."}
{"id": "8310657", "revid": "767487", "url": "https://it.wikipedia.org/wiki?curid=8310657", "title": "Anthony Walker", "text": ""}
{"id": "8310658", "revid": "1310927", "url": "https://it.wikipedia.org/wiki?curid=8310658", "title": "Thai Port Football Club", "text": ""}
{"id": "8310659", "revid": "106908", "url": "https://it.wikipedia.org/wiki?curid=8310659", "title": "Lina Ben Mhenni", "text": "Biografia.\nAffetta da lupus eritematoso sistemico, nel 2007 dovette sottoporsi a un trapianto di rene. Nel 2009 partecip\u00f2 ai Giochi Mondiali dei trapiantati, conquistando la medaglia d'argento nella marcia.\nFu collaboratrice linguistica all'Universit\u00e0 di Tunisi e per un periodo lavor\u00f2 anche negli Stati Uniti, presso l'Universit\u00e0 Tufts.\nDissidente politica, sfid\u00f2 il regime di Ben Ali, denunciando nel contempo i soprusi subiti dalle sue connazionali. Gest\u00ec per anni il blog trilingue \"A Tunisian Girl\" (in inglese, francese, arabo) col quale si impose all'attenzione dei media durante la rivoluzione tunisina del 2011; pur specificando sempre di parlare solo a suo nome, divenne a tutti gli effetti il personaggio simbolo della protesta. Sempre in quell'anno fu invitata a unirsi ai partecipanti al Forum sulla libert\u00e0 di Oslo e venne anche proposta al Nobel per la pace.\nLina Ben Mhenni mor\u00ec il 27 gennaio 2020 all'et\u00e0 di 36 anni per le complicazioni della malattia cronica. Il presidente della Repubblica Ka\u00efs Sa\u00efed dichiar\u00f2 i funerali di Stato e lutto cittadino, esprimendo le condoglianze alla famiglia della giovane donna."}
{"id": "8310679", "revid": "486946", "url": "https://it.wikipedia.org/wiki?curid=8310679", "title": "Bangkok Glass Football Club", "text": ""}
{"id": "8310701", "revid": "1310927", "url": "https://it.wikipedia.org/wiki?curid=8310701", "title": "Daniel Garc\u00eda Rodr\u00edguez", "text": "Carriera.\nClub.\nHa giocato nella seconda divisione spagnola e nella massima serie thailandese."}
{"id": "8310703", "revid": "767487", "url": "https://it.wikipedia.org/wiki?curid=8310703", "title": "Keith Behrman", "text": "Biografia.\nLa sua opera prima, il lungometraggio \"Flower &amp; Garnet\", con Callum Keith Rennie e Jane McGregor, Colin Roberts e Dov Tiefenbach, ha vinto il \"Claude Jutra Award\" come miglior film al 23\u00ba Genie Awards ed \u00e8 stato inserito nella sezione \"Panorama\" al Festival di Berlino 2003.\nNel 2018 ha diretto \"Giant Little Ones\", con Kyle MacLachlan e Maria Bello e Josh Wiggins, film a tematica LGBT, presentato al 2018 Toronto International Film Festival."}
{"id": "8310706", "revid": "938", "url": "https://it.wikipedia.org/wiki?curid=8310706", "title": "IAAF World Relays 2019 - Staffetta 4\u00d7100 metri maschile", "text": "La staffetta 4\u00d7100 metri maschile alle IAAF World Relays 2019 ha visto alla partenza 25 nazioni, divise in 3 batterie, e si \u00e8 disputata tra l'11 ed il 12 maggio.\nRisultati.\nBatterie.\nIn finale i primi 2 delle staffette e i 2 migliori tempi"}
{"id": "8310707", "revid": "1310927", "url": "https://it.wikipedia.org/wiki?curid=8310707", "title": "Greg Houla", "text": "Carriera.\nHa giocato nella seconda divisione francese e nella massima serie dei campionati greco e thailandese."}
{"id": "8310714", "revid": "1310927", "url": "https://it.wikipedia.org/wiki?curid=8310714", "title": "Jesse Curran", "text": "Carriera.\nHa giocato nella massima serie scozzese e in quella thailandese."}
{"id": "8310716", "revid": "298229", "url": "https://it.wikipedia.org/wiki?curid=8310716", "title": "IAAF World Relays 2019 - Staffetta 2\u00d72\u00d7400 metri mista", "text": "La staffetta 2\u00d72\u00d7400 metri mista delle IAAF World Relays 2019 si \u00e8 tenuta l'11 maggio alle 20:40, con 8 squadre partecipanti."}
{"id": "8310724", "revid": "298229", "url": "https://it.wikipedia.org/wiki?curid=8310724", "title": "Ronald Delany", "text": ""}
{"id": "8310727", "revid": "1025335", "url": "https://it.wikipedia.org/wiki?curid=8310727", "title": "IAAF World Relays 2019 - Staffetta a ostacoli mista", "text": "La staffetta a ostacoli mista delle IAAF World Relays 2019 si \u00e8 tenuta l'11 maggio. Ha visto la partecipazione di 7 squadre."}
{"id": "8310729", "revid": "767487", "url": "https://it.wikipedia.org/wiki?curid=8310729", "title": "Asmara Moerni", "text": "Asmara Moerni (; EYD: Asmara Murni; ) \u00e8 un film del 1941 in bianco e nero diretto da Rd Ariffien.\nRealizzato nelle Indie orientali olandesi, venne prodotto da Ang Hock Liem per la sua Union Films e interpretato da Adnan Kapau Gani, Djoewariah e S. Joesoef. La storia, scritta da Saeroen su soggetto ideato con il regista, \u00e8 incentrata sulla vicenda di un medico che si innamora della sua domestica, la quale \u00e8 reduce da una storia d'amore fallita con un compaesano.\nLa pellicola venne pubblicizzata sottolineando il grado di istruzione degli attori protagonisti, per andare incontro al gusto dell'ascendente intellighenzia indonesiana e, nonostante le recensioni contrastanti, ottenne un notevole successo dal punto di vista commerciale. Come tutte le altre produzioni della Union Films, \u00e8 considerata perduta.\nTrama.\nIl dottor Pardi decide di far ritorno nella natia Giava per aprire una clinica, dopo quattro anni di permanenza a Singkawang (nel Borneo); prima per\u00f2 passa a visitare la sua famiglia nel villaggio di Cigading, portando dei souvenir. All'arrivo si sbalordisce nello scoprire che la domestica Tati, sua compagna di giochi d'infanzia, \u00e8 divenuta nel frattempo una donna molto bella e comincia ad adularla in maniera vistosa.\nLa madre gli consiglia di trovarsi una moglie ora che \u00e8 nel fiore degli anni e lo fa incontrare con alcune facoltose pretendenti: Pardi le rifiuta tutte, affermando di avere gi\u00e0 in mente la sposa ideale. Egli si \u00e8 infatti innamorato di Tati ed \u00e8 consapevole che i suoi genitori non avrebbero mai approvato un matrimonio con un membro di una classe sociale inferiore; non perde tuttavia occasione per coprirla di attenzioni e di averla quanto pi\u00f9 possibile al suo fianco, ignorando di suscitare nel fidanzato di lei, Amir, il sospetto e la gelosia.\nIl medico rivela i suoi piani di lasciare Cigading per la capitale, Batavia (l'odierna Giacarta), dove \u00e8 sicuro di poter coronare il suo sogno lavorativo. Appreso ci\u00f2, Tati lo imita, sistemandosi a casa della zia in citt\u00e0 e guadagnandosi da vivere facendo la lavandaia; anche Amir la segue, venendo ospitato da un uomo del luogo e deciso a imparare a guidare un bicitaxi. Insieme iniziano una nuova vita e fanno di tutto per risparmiare in vista del futuro matrimonio. Pardi anticipa la partenza da Cigading per Batavia: la ragione ufficiale rimane quella di aprire la clinica, ma in realt\u00e0 \u00e8 mosso dalla volont\u00e0 di incontrare al pi\u00f9 presto Tati.\nPochi giorni prima del matrimonio, mentre Amir si diletta a suonare il flauto, viene avvicinato da una cantante, conosciuta col nome d'arte di Miss Omi, che lo invita a unirsi alla sua banda musicale per un tour in tutta la colonia. Egli non si lascia convincere, nonostante i tentativi di Omi, e riesce ad allontanarla. Immediatamente per\u00f2 un signore gli si avvicina e chiede se pu\u00f2 fargli il favore di consegnare un pacco per suo conto. Amir accetta, ma non fa in tempo a effettuare la commissione che viene arrestato e accusato di contrabbando e di commercio illegale di oppio.\nTati, non vedendolo ritornare, si preoccupa molto, dato che lo aveva visto per l'ultima volta con Miss Omi e quindi temendo che sia fuggito insieme a lei, abbandonandola per sempre. Con il cuore spezzato, intende tornare a Cigading: accompagnata da sua zia, va a trovare il suo capo, Abdul Sidik, per licenziarsi. Nel tragitto, le due passano inconsapevolmente accanto a Pardi, che \u00e8 proprio il medico di Sidik. Egli le riconosce e, preso dall'entusiasmo, prega il suo illustre paziente di prendere Tati come sua figlia e di educarla. Ella si rivela una studentessa volenterosa, raggiungendo presto il livello d'istruzione di una donna benestante.\nDopo essere stato trattenuto per diciotto mesi senza processo, Amir viene rilasciato. Non riuscendo a trovare Tati comincia a vagare per le strade di Batavia. Si imbatte per\u00f2 in Omi, che tenta nuovamente di convincerlo a suonare per il suo gruppo musicale. Questa volta, disperato, accetta, iniziando una carriera che lo condurr\u00e0 rapidamente al successo. Tati e Abdul Sidik riescono a prendere i biglietti per un suo concerto, che per\u00f2 scoprono essere stato annullato in seguito a un incidente d'auto che ha visto coinvolto Amir. Questi, nell'ospedale dove viene curato da Pardi, rivela a Tati la verit\u00e0 dietro la sua lunga sparizione e, in punto di morte, chiede al medico di prendersi cura di lei. I due convolano infine a nozze.\nProduzione.\n\"Asmara Moerni\" venne prodotta da Ang Hock Liem e diretta da Rd Ariffien; costui era un ex-giornalista sostenitore del Risveglio nazionale indonesiano e del movimento operaio, passato al teatro e poi acquisito dalla Union Films nel 1940, grazie alla quale aveva debuttato dietro alla macchina da presa con la pellicola d'azione \"Harta Berdarah\". La sceneggiatura venne scritta da Saeroen (da un soggetto suo e del regista), anche lui proveniente dal mondo dell'editoria e che era stato assunto dallo studio grazie al successo commerciale ottenuto dai suoi lungometraggi, partendo da \"Terang Boelan\" di Albert Balink (1937) fino ai lavori della Tan's Film.\nQuesta pellicola in bianco e nero registr\u00f2 la prima e unica prova attoriale sia per Adnan Kapau Gani che per Joesoef, mentre Djoewariah era gi\u00e0 comparsa in \"Bajar dengan Djiwa\", dell'anno prima. All'epoca, in Indonesia, il mondo del cinema stava tentando di andare incontro alle esigenze e al gusto del ceto intellettuale locale: esso rappresentava una realt\u00e0 sociale importante, in ascesa, ed era il frutto del sistema educativo che gli istituti scolastici gestiti direttamente dal governo coloniale olandese applicavano sugli studenti indigeni; per questo motivo, chi era dotato di una certa istruzione guardava con generale pregiudizio i film che venivano prodotti nella colonia, giudicandoli molto inferiori qualitativamente rispetto alle produzioni di Hollywood. Ci\u00f2 era in parte dato dal fatto che la maggior parte degli addetti ai lavori, dagli attori alla troupe, erano di estrazione teatrale (come gi\u00e0 era accaduto per Roekiah, Kartolo, Fifi Young, Astaman, Andjar e Ratna Asmara); Ariffien, deciso a conferire alla sua opera una maggiore dignit\u00e0 agli occhi degli spettatori pi\u00f9 colti, decise di far entrare nel cast Gani, all'epoca davvero un medico e importante attivista politico. Sebbene alcuni nazionalisti considerassero la mossa come un tradimento al movimento per l'indipendenza indonesiana, Gani la reput\u00f2 al contrario necessaria, al fine di dare possibilit\u00e0 al pubblico di avere un'opinione pi\u00f9 alta sulle produzioni cinematografiche nazionali.\nDistribuzione.\nIl lungometraggio, presentato come un prodotto adatto per tutte le et\u00e0, ebbe la sua \"premi\u00e8re\" all'Orion Theatre di Batavia il 29 aprile 1941; il pubblico era principalmente composto da nativi e cinesi etnici. La pubblicit\u00e0 punt\u00f2 soprattutto sull'elevato livello d'istruzione di Gani, sull'estrazione alto-borghese di Joesoef e sulla qualit\u00e0 tecnica, che rendeva l'opera un punto di rottura degli standard convenzionali teatrali, quali la musica di sottofondo eseguita durante la proiezione o la recitazione enfatica e caricata, onnipresenti nelle opere cinematografica di quei tempi. Ad agosto fu proiettato a Singapore, quindi negli Stabilimenti dello Stretto, e presentato come un \u00abdramma moderno malese\u00bb. Una trasposizione letteraria fu pubblicato pi\u00f9 tardi sempre in quell'anno da Kolff-Buning di Yogyakarta.\nAccoglienza.\nIl successo commerciale di \"Asmara Moerni\" si rivel\u00f2 grande, ma l'accoglienza della critica fu abbastanza mista: un critico anonimo del \"Bataviaasch Nieuwsblad\" defin\u00ec il film \u00abaffascinante\u00bb e ben recitato, mentre un altro recensore della stessa testata, sebbene lo considerasse comunque superiore ad altre pellicole contemporanee come \"Pantjawarna\" di Njoo Cheong Senge o \"Sorga Ka Toedjoe\" di Joshua e Othniel Wong, afferm\u00f2 che avrebbe dovuto portare avanti la sua pretesa di abbandonare le convenzioni teatrali \u00abcon un pizzico di sale\u00bb in pi\u00f9. Un giornalista del \"Soerabaijasch Handelsblad\" lo trov\u00f2 ricco di dramma e di \u00ab\"motif\" occidentali, interpretati in un ambiente nativo, con una situazione specificamente sundanese\u00bb.\nConservazione.\nDopo \"Asmara Moerni\", la Union Films realizz\u00f2 altri tre film; soltanto \"Wanita dan Satria\" (uscito nelle sale alcuni mesi pi\u00f9 tardi) venne diretto da Rd Ariffien e sceneggiato da Saeroen, poich\u00e9 i due avrebbero lasciato lo casa di produzione per la concorrente Star Film subito dopo la fine delle riprese. Gani non recit\u00f2 mai pi\u00f9, avendo definitivamente ottenuto l'abilitazione a esercitare la professione medica e preferendo comunque occuparsi del movimento nazionalistico incarnato dalla Federazione politica indonesiana, fondata da Sukarno poco tempo prima. Inoltre, durante la Guerra d'indipendenza indonesiana (1945-1949) fu un noto contrabbandiere e, in seguito alla proclamazione dell'indipendenza, ministro del governo, ottenendo risultati nel campo della politica estera che lo avrebbero fatto diventare, nel novembre 2007, eroe nazionale dell'Indonesia. Djoewariah continu\u00f2 invece a recitare fino alla met\u00e0 degli anni cinquanta, virando lentamente verso la carriera teatrale dopo che quella cinematografica la vedeva sempre di pi\u00f9 in ruoli minori.\nSi ritiene che il lungometraggio sia perduto, dato che tutti i film dell'epoca erano stati girati su pellicole di nitrato di cellulosa infiammabili, che vennero deliberatamente eliminate dagli studi dopo che un incendio distrusse buona parte del magazzino della Produksi Film Negara, tra il 1952 e il 1953. Di fatto l'antropologo visuale statunitense Karl G. Heider sugger\u00ec che ogni opera cinematografica indonesiana realizzata prima degli anni cinquanta sia ormai da considerarsi irrecuperabile. Tuttavia, lo storico del cinema JB Kristanto, nel suo \"Katalog Film Indonesia 1926-1995\", riporta che diverse opere sopravvissero negli archivi della Sinematek Indonesia e il collega Misbach Yusa Biran aggiunge, scrivendo nel suo saggio \"Sejarah Film 1900\u20131950: Bikin Film di Jawa\" del 2009, che a salvarsi furono numerosi film di propaganda giapponesi, sfuggiti al Servizio informazioni del governo olandese."}
{"id": "8310731", "revid": "436907", "url": "https://it.wikipedia.org/wiki?curid=8310731", "title": "Born in Dissonance", "text": "Born in Dissonance \u00e8 un singolo del gruppo musicale svedese Meshuggah, pubblicato il 25 agosto 2016 come unico estratto dall'ottavo album in studio \"The Violent Sleep of Reason\"."}
{"id": "8310732", "revid": "1632387", "url": "https://it.wikipedia.org/wiki?curid=8310732", "title": "Giusti tra le nazioni italiani", "text": "I Giusti tra le nazioni italiani (in ebraico: \u05d7\u05e1\u05d9\u05d3\u05d9 \u05d0\u05d5\u05de\u05d5\u05ea \u05d4\u05e2\u05d5\u05dc\u05dd, traslitterato Chasidei Umot HaOlam) sono gli italiani non-ebrei inseriti nel database ufficiale dell'Istituto Yad Vashem di Gerusalemme, per aver agito in modo eroico a rischio della propria vita e senza interesse personale per salvare anche un solo ebreo dal genocidio nazista della Shoah. L'elenco non \u00e8 in alcun modo inclusivo di tutti coloro che si prodigarono per la salvezza di ebrei durante l'Olocausto in Italia. Contiene esclusivamente coloro cui tale onorificenza sia stata ufficialmente assegnata secondo i criteri specifici dell'Istituto.\nA gennaio 2020 i giusti tra le nazioni onorati dallo Yad Vashem erano 27.712, dei quali 734 sono italiani. L'Italia era a gennaio 2020 l'ottava nazione per maggior numero di \"Giusti\" certificati dalla commissione preposta da Yad Vashem.\nI giusti italiani.\nTra gli uomini e donne di ogni ceto che ospitarono e protessero ebrei a rischio della loro vita, in alcuni casi sacrificando la loro vita, vi sono:\nTra i giusti italiani vi sono persone, come Giorgio Perlasca o Angelo Rotta, la cui azione ha portato alla salvezza di migliaia di persone; altri (come Francesco Repetto e Carlo Salvi, Leto Casini e padre Cipriano Ricotti, padre Aldo Brunacci e padre Rufino Niccacci, don Arturo Paoli, padre Maria Benedetto, don Arrigo Beccari, don Raimondo Viale, ecc.) i quali si trovarono a gestire complesse reti di assistenza clandestina in collaborazione con la DELASEM; e persone che pi\u00f9 semplicemente, ma con uguale dedizione, hanno salvato anche una sola vita.\nLa maggior parte dei giusti sono persone comuni che messe alla prova in circostanze eccezionali si trovarono a compiere atti talora straordinari, e persone altrimenti famose, come il ciclista Gino Bartali, il teologo Ernesto Buonaiuti, lo storico Arturo Carlo Jemolo, la famiglia di gioiellieri Bulgari, lo scrittore Tullio Colsalvatico.\nMolti tra essi subirono l'esperienza del carcere, degli interrogatori e delle percosse (don Arrigo Beccari, don Alfredo Braccagni, Alfonso Canova, don Leto Casini, Leonilda Barsotti Pancani, Ferdinando Natoni, don Dante Sala, Vincenzo Tambini, e altri). Sei di essi furono deportati in Germania (Lina Crippa-Leoni e Torquato Fraccon a Mauthausen, padre Giuseppe Girotti, Calogero Marrone e Giovanni Palatucci a Dachau, Odoardo Focherini a Hersbruck, Enrico Sigona). Cinque di essi (Odoardo Focherini, Torquato Fraccon, padre Giuseppe Girotti, Calogero Marrone e Giovanni Palatucci) non fecero ritorno dalla loro prigionia; altri morirono nella lotta partigiana, come Rinaldo Arnaldi, perito in combattimento sull'altopiano di Asiago, e Lorenzo Spada, catturato e impiccato nella piazza di Demonte (Cuneo) o come don Pietro Pappagallo, vittima dell'eccidio delle Fosse Ardeatine.\nLa solidariet\u00e0 italiana si estese oltre i confini nazionali: Giorgio Perlasca, monsignor Angelo Rotta e i Cicutti in Ungheria; i Citterich (i genitori del giornalista Vittorio Citterich) in Grecia; Gino Signori in Germania; Lorenzo Perone in Polonia; Fosco Annoni in Ucraina.\nIl numero dei giusti italiani \u00e8 in continuo aumento con il crescere delle testimonianze e della documentazione ma risulta ancora sottostimato in confronto a quello registrato in altre nazioni europee: la salvezza dell'80-85% della popolazione ebraica italiana dovette infatti richiedere la complicit\u00e0 e la connivenza di migliaia di persone. Per molte di esse si ha una qualche documentazione pi\u00f9 circostanziata o sono emerse testimonianze attendibili, pur in assenza, al momento, di un riconoscimento ufficiale.\nLista alfabetica.\nL'elenco ufficiale di Yad Vashem riporta in ordine alfabetico i cognomi delle famiglie dei giusti italiani. Oltre ai nomi dei componenti del nucleo familiare, viene indicato l'anno in cui l'onorificenza \u00e8 stata assegnata. A questi dati si \u00e8 aggiunto il riferimento ai luoghi dove \u00e8 avvenuta l'opera di salvataggio.\nL'onorificenza \u00e8 riservata esclusivamente a non-ebrei. Nell'elenco non sono quindi compresi i numerosi ebrei italiani clandestinamente impegnati nel salvataggio dei loro confratelli e con i quali molti dei giusti italiani ebbero stretti legami di collaborazione, figure come Raffaele Cantoni, Angelo Donati, Mario Finzi, Bernardo Grosser, Giorgio Nissim, Settimio Sorani, Massimo Teglio, i rabbini Nathan Cassuto e Riccardo Pacifici, e altri."}
{"id": "8310738", "revid": "1861950", "url": "https://it.wikipedia.org/wiki?curid=8310738", "title": "Volo USAir 1493", "text": ""}
{"id": "8310764", "revid": "599013", "url": "https://it.wikipedia.org/wiki?curid=8310764", "title": "Jack Woolley", "text": "Biografia.\n\u00c8 apertamente bisessuale: ha fatto coming out all'et\u00e0 di diciassette anni. A causa della propria bisessualit\u00e0 alcuni atleti avversari lo hanno discriminato, rifiutandosi di stringergli la mano.\nA livello giovanile ha vinto la medaglia d'argento ai campionati europei di Daugavspils 2015.\nHa rappresentato la nazionale irlandese a tre edizioni consecutive dei campionati mondiali: \u010celjabinsk 2015, Miju 2017 e Manchester 2019.\nAi Campionati extra europei di Bari 2019 ha vinto la medaglia d'argento nel torneo dei 58 chilogrammi, perdendo in finale con l'italiano Vito Dell'Aquila.\nNel dicembre 2019 si \u00e8 qualificato per i Giochi olimpici di , divenendo il primo atleta irlandese della storia a qualificarsi nella disciplina del taekwondo. Nel luglio 2021 \u00e8 stato estromesso dal tabellone principale del torneo dei -58 chilogrammi al primo turno per mano dell'argentino Lucas Guzm\u00e1n.\nIl 13 agosto 2021, mentre passeggiava per il centro di Dublino, \u00e8 rimasto vittima di un'aggressione fisica da parte di ignoti, che lo hanno colpito con dei pugni, procurandogli delle ferite al volto. A causa delle lesioni, \u00e8 stato trasportato in ambulanza e ricovertato al St James's Hospital, dove \u00e8 stato sottoposto ad un intervento chirurghico al labbro superiore."}
{"id": "8310771", "revid": "767487", "url": "https://it.wikipedia.org/wiki?curid=8310771", "title": "Ufficio del Waqf sciita", "text": "L'Ufficio del Waqf sciita \u00e8 un'amministrazione irachena creata dal Consiglio di governo iracheno all'indomani della caduta del regime di Saddam Hussein.\nEsso fu creato dalla dissoluzione del Ministero degli Awqaf e degli Affari religiosi del precedente regime Ba'th, scorporando le competenze concernenti i Santuari, le moschee, i seminari (hawza) e tutte le dotazioni religiose pertinenti a tale confessione sciita.\nIl suo compito \u00e8 la gestione di tali dotazioni concernenti i luoghi di culto degli sciiti in Iraq.\nQuadro normativo.\nLa creazione dell'ufficio avvenne con la Risoluzione 29 del 30 agosto 2003, che disponeva la dissoluzione del Ministero degli Awqaf e degli Affari religiosi (\"Wizarat al-Awqaf\") e la realizzazione di tre distinti uffici (\"Waqf office\", \"Diwan al-Waqf\") per la gestione dei luoghi di culto sunniti, sciiti e delle altre religioni minoritarie:\nInizialmente, la maggior parte dei beni gestiti dal precedente Ministero furono ascritti al Waqf sunnita, in quanto tradizionalmente soltanto i sunniti erano organizzati con strutture statali, ma gi\u00e0 con la legge dell'atabat, del dicembre 2005, i Santuari sciiti iracheni passarono sotto l'amministrazione del Waqf sciita, seguiti negli anni seguenti da molte moschee in diverse localit\u00e0 irachene, precedentemente attribuite al Waqf sunnita.\nLa nomina del Presidente era governativa, del primo ministro, ma la legge del 2005 riconobbe legalmente il ruolo del grande marija, nella persona di Ali al-Sistani, come avente voce in capitolo nell'approvazione di tutto ci\u00f2 che concerne il Waqf sciita, mentre mancava ancora un'analoga figura per il Waqf sunnita. Nell'ottobre 2012 la legge 57 per la regolamentazione e il sovvenzionamento delle dotazioni religiose sciite conferm\u00f2 che il presidente dell'ufficio del Waqf sciita, prima della nomina del Primo Ministro, dovesse ricevere l'approvazione del grande Ayatollah sciita, mentre la legge 56 concernente il Waqf sunnita attribuiva un'analoga prerogativa a un organo consultivo a tal fine istituito, il Consiglio degli ulema sunniti.\nWaqf sciita.\nDurante il regime di Saddam Hussein, la politica del Ministero degli Awqaf e degli affari religiosi era percepita dagli sciiti come discriminatoria verso tale componente, pertanto nell'agosto 2003 il Consiglio di transizione abol\u00ec tale ministero dando libert\u00e0 alle diverse confessioni di operare in modo indipendente, cos\u00ec da consentire libert\u00e0 di religione. Questo determin\u00f2 il problema di assegnare ogni sito religioso a una determinata confessione, con rivalit\u00e0 tra i gruppi religiosi per accaparrarsi il controllo di ciascun sito iracheno. Nel 2004 fu cos\u00ec formata una commissione di esperti, che includeva membri del clero sciita e sunnita, per risalire ai donatori e fondatori delle diverse opere, che si basava sui registri catastali del precedente Ministero, finendo col separare radicalmente e rendere oggetto di contesa i siti religiosi in precedenza neutrali e genericamente islamici.\nNel dicembre 2005 la legge detta 'atabat' assegn\u00f2 la gestione dei cinque maggiori Santuari sciiti iracheni al Waqf sciita, ma fu contestata dal presidente dell'ufficio del Waqf sunnita al-Sumarrai, in quanto tali santuari erano tradizionalmente amministrati da famiglie sunnite, segnatamente quello di Samarra, aprendo una disputa che si \u00e8 conclusa nel 2012 confermando l'assegnazione al Waqf sciita.\nMolte moschee, specialmente quelle costruite durante il regime Baath, avevano inoltre dotazioni commerciali molto remunerative, determinando una competizione anche economica per la spartizione delle stesse. Nel periodo della prima insorgenza sunnita, tra il 2006 e il 2008, molti imam sunniti furono estromessi con la forza dalle moschee loro assegnate dall'amministrazione Bath, e vi furono in tal modo appropriazioni da parte del Waqf sciita. Nel 2008 fu istituita una seconda commissione legale, per risolvere le controversie concernenti i siti rivendicati da entrambe le confessioni, che tuttavia entr\u00f2 in stallo in quanto il Waqf sciita contestava la validit\u00e0 dei documenti risalenti al regime di Saddam Hussein.\nNegli anni recenti della guerra civile irachena, alcune dispute concernenti antiche moschee della capitale Bagdad, ospitanti vestigia risalenti a entrambe le confessioni e che non potevano pertanto essere nettamente attribuite ad una soltanto di esse, si sono infine risolte a favore del Waqf sciita. A seguito della conquista di Mosul allo Stato islamico, anche antiche moschee di tale citt\u00e0 sono divenute oggetto del contendere."}
{"id": "8310775", "revid": "767487", "url": "https://it.wikipedia.org/wiki?curid=8310775", "title": "Lo spirito libero", "text": "Lo spirito libero (\"Der Freigeist\") \u00e8 una delle prime commedie in cinque atti di Gotthold Ephraim Lessing. Viene portata a termine nel 1749 e pubblicata nella prima edizione delle sue opere complete (1752-1755). Il dramma non viene subito messo in scena, ma ci sono testimonianze che affermano che il dramma sia stato messo in scena diverse volte fra il 1768 e il 1770. Lo scopo principale del dramma \u00e8 di dimostrare che anche gli \"spiriti liberi\" possono agire secondo norme naturali socialmente accettate. \nTrama.\nLisidor, padre di Juliane e Henriette, ha deciso di accoppiare le figlie rispettivamente con il religioso Theophan e il libertino Adrast. Juliane, ha un carattere mansueto, \u00e8 rispettosa dei precetti religiosi; mentre Henriette \u00e8 vivace, sincera e talvolta anche sfrontata. Il padre ha dunque creato le coppie secondo il principio che i simili si attraggono. Theophan, all'inizio del dramma vorrebbe diventare amico di Adrast, ma quest'ultimo rifiuta questa possibilit\u00e0 in quanto sono uno l'opposto dell'altro. Theophan porta avanti la sua visione religiosa, basata su la fratellanza e l'amicizia universale; Adrast, invece, preferisce un'indifferenza basata sulla ragione. Nel corso del dramma questi due personaggi si dimostreranno molto lontani dagli ideali che teoricamente portano avanti e finiranno per diventare amici. Tutto questo \u00e8 inoltre legato al fatto che entrambi sono innamorati l'uno della donna dell'altro. Alla fine ognuno potr\u00e0 sposarsi con la donna che ama. "}
{"id": "8310777", "revid": "287204", "url": "https://it.wikipedia.org/wiki?curid=8310777", "title": "AVN Award for Best Three-Way Sex Scene", "text": "L'AVN Award for Best Three-Way Sex Scene \u00e8 stato un premio pornografico assegnato agli attori impegnati in una scena a tre votata come migliore dalla \"AVN\", l'ente che assegna gli \"AVN Awards\", riconosciuti come i migliori premi del settore (paragonabile al Premio Oscar).\nCome per gli altri premi, veniva assegnato nel corso di una cerimonia che si svolge a Las Vegas, solitamente nel mese di gennaio, dal 2005 al 2010.\nNel 2011 \u00e8 stato diviso in due premi diversi: Best Three-Way Sex Scene - Girl/Girl/Boy e Best Three-Way Sex Scene - Boy/Boy/Girl."}
{"id": "8310781", "revid": "155634", "url": "https://it.wikipedia.org/wiki?curid=8310781", "title": "Andy Trow", "text": "Biografia.\nAttivo in gare FIS dal dicembre del 2006, in Nor-Am Cup Trow ha esordito il 6 dicembre 2007 a Lake Louise in discesa libera (57\u00ba), ha colto l'unico podio il 9 dicembre 2011 a Nakiska in supercombinata (3\u00ba) e ha disputato l'ultima gara il 22 marzo 2015 a Waterville Valley in slalom speciale, senza completare la prova. Si \u00e8 ritirato durante la stagione 2015-2016 e la sua ultima gara \u00e8 stata uno slalom speciale universitario disputato l'11 gennaio a Big Sky, non completato da Trow; non ha debuttato in Coppa del Mondo n\u00e9 preso parte a rassegne olimpiche o iridate."}
{"id": "8310786", "revid": "729019", "url": "https://it.wikipedia.org/wiki?curid=8310786", "title": "\u0160osse Entuziastov (anello centrale di Mosca)", "text": "\u0160osse Entuziastov (in russo: \u0428\u043e\u0441\u0441\u0435 \u042d\u043d\u0442\u0443\u0437\u0438\u0430\u0441\u0442\u043e\u0432) \u00e8 una stazione dell'anello centrale di Mosca inaugurata nel 2016. Situata nel quartiere di Lefortovo, si trova a poca distanza dall'omonima stazione posta sulla linea 8.\nNel 2017 il traffico passeggeri si attestava intorno ai 22.000 utenti quotidiani."}
{"id": "8310794", "revid": "767487", "url": "https://it.wikipedia.org/wiki?curid=8310794", "title": "Cuor di vent'anni", "text": "Cuor di vent'anni (\"Oh, Boy!\") \u00e8 un film muto del 1919 sceneggiato, prodotto e diretto da Albert Capellani che si basa sulla commedia musicale \"Oh, Boy!\", libretto di P. G. Wodehouse e Guy Bolton, musica di Jerome Kern, andato in scena con grande successo a Broadway il 20 febbraio 1917.&lt;br&gt;\nIl film aveva come interpreti June Caprice, Creighton Hale (che ricopriva lo stesso ruolo anche a teatro), Zena Keefe, Flora Finch. Tra gli altri, appare anche lo stesso regista e Maurice 'Lefty' Flynn, noto ex giocatore della squadra di football di Yale, qui al suo esordio sullo schermo.\nTrama.\nSi alza il sipario su una commedia musicale davanti al pubblico in attesa: due studenti, George Budd e Lou Ellen Carter, vogliono sposarsi ma il padre di lei, il giudice Daniel Carter, non vuole quelle nozze perch\u00e9 il ragazzo, occasionalmente, ha ammesso di bere. Il giudice, come leader dei proibizionisti cittadini, non d\u00e0 il proprio consenso, ma i due si sposano lo stesso anche se mantengono segreto il matrimonio per non perdere l'eredit\u00e0 della zia di George che non vuole che lui si sposi. Intanto il giudice, mentre fa le sue ricerche sull'alcolismo degli studenti, incappa in Jackie Sampson, un'attrice che gli fa perdere la testa. La donna lo induce a bere e poi gli ruba il discorso che aveva preparato a favore del proibizionismo. Jackie, inseguita dall'agente Simmons, si nasconde nel bungalow di George. La mattina seguente, Lou e suo padre trovano l\u00ec Jackie e ambedue giungono alla conclusione che la donna abbia trascorso la notte con George. Lui cerca di difendersi, ma senza successo. Durante un'importante partita di football, Jackie riesce a convincere Lou dell'innocenza del marito; la zia di George, intanto, dopo essersi ubriacata bevendo del t\u00e8 \"corretto\", d\u00e0 il suo consenso al matrimonio come poi fa anche il giudice, entrambi ricattati dai due giovani che minacciano di rivelare a tutti le bevute dei due \"morigerati\" e castigati parenti.\nProduzione.\nIl film fu prodotto dalla Albert Capellani Productions.\nDistribuzione.\nIl copyright del film, richiesto dalla Path\u00e9 Exchange, inc., fu registrato il 19 giugno 1919 con il numero LU13850.&lt;br&gt;\nDistribuito dalla Path\u00e9 Exchange, il film usc\u00ec nelle sale statunitensi il 22 giugno 1919. La Path\u00e9 Consortium Cin\u00e9ma lo distribu\u00ec in Francia il 30 settembre 1921 con il titolo \"Coeurs de vingt ans\".\nIn Italia, il film ottenne il visto di censura numero 15744 nel gennaio 1921.\nCopia completa della pellicola si trova conservata negli archivi del Lobster Films di Parigi."}
{"id": "8310795", "revid": "599013", "url": "https://it.wikipedia.org/wiki?curid=8310795", "title": "Cees de Wolf", "text": "Biografia.\nCees de Wolf \u00e8 nato da una famiglia cattolica di otto figli. Ha avuto un figlio, Natasja, a Malines, citt\u00e0 nel quale risiedeva poich\u00e9 giocava nel club cittadino.\nDopo il ritiro dal calcio giocato apr\u00ec un bar e poi una societ\u00e0 di arredamento dopo il suo divorzio.\nDalla seconda moglie de Wolf ebbe un altro figlio, Boy, che segu\u00ec le orme paterne giocando nel e nell'.\n\u00c9 morto il 21 luglio 2011 a causa di un tumore al colon.\nCaratteristiche tecniche.\nDi ruolo ala sinistra, pur dotato tecnicamente era poco disciplinato negli allenamenti e passava molto tempo nei locali.\nCarriera.\nCees de Wolf si form\u00f2 nelle squadre della sua citt\u00e0 natale, il ed il : con il secondo club esord\u00ec in prima squadra nella stagione 1962-1963 e con cui vince il campionato di Eerste Klasse 1A.\nNel 1964 viene acquistato dall'. Esordisce con i lancieri il 19 settembre 1965, subentrando nell'incontro valido per la KNVB beker 1965-1966 contro il , terminato con la vittoria dei biancorossi per 5-0 ed in cui marca anche una rete.\nL'anno dopo esordisce dal primo minuto, grazie all'infortunio del titolare Piet Keizer, negli ottavi di finale della Coppa dei Campioni 1966-1967 nella storica vittoria per 5-1 contro il , in cui segn\u00f2 anche la rete dell'1-0 a pochi minuti dall'inizio della partita. Quell'incontro, passato alla storia per gli inglesi come \"The Fog Game\" e \"de mistwedstijd\" per gli olandesi, \u00e8 considerato come primo esempio del Calcio totale di Rinus Michels.\nL'11 dicembre 1966 esordisce anche in campionato, nella sconfitta esterna per 2-0 contro l', mentre la settimana seguente mette a referto la sua prima rete in campionato nella vittoria per 4-1 contro lo .\nTerminata l'esperienza con l'Ajax, viene ingaggiato dai cadetti dell', con cui ottiene il sesto posto nella Eerste Divisie 1967-1968.\nNel 1968 si trasfer\u00ec agli statunitensi del . I \"Tornado\" erano reduci dal tour mondiale voluto ed organizzato dal nuovo allenatore del club, il macedone-canadese Bob Kap, che vide la franchigia impegnata in una serie di massacranti incontri tra Africa, Europa, Asia e Oceania. Il tour ebbe effetti devastanti sulla squadra durante la stagione regolare, la prima della neonata NASL, che nonostante l'allontanamento di Kap, inanell\u00f2 una lunga serie di sconfitte. La squadra chiuse il torneo al quarto ed ultimo posto della Gulf Division, con sole due vittorie e quattro pareggi ottenuti a fronte di ben 26 sconfitte.\nNel 1970 de Wolf torna in patria, sempre all'Haarlem, per giocare nell'Eredivisie 1970-1971. Con il suo club retrocesse in cadetteria al termine del campionato.\nDopo un'esperienza con i cadetti del , nel 1972 si trasferisce in Belgio per giocare nel . Con i giallorossi gioca tre stagioni nella massima serie, ottenendo come miglior piazzamento il quinto posto nella Division I 1972-1973."}
{"id": "8310796", "revid": "155634", "url": "https://it.wikipedia.org/wiki?curid=8310796", "title": "Anton Lindebner", "text": "Biografia.\nAttivo in gare FIS dal dicembre del 2006, Lindebner ha esordito in Coppa Europa il 10 novembre 2009 a Reiteralm in supergigante (85\u00ba), mentre in Coppa del Mondo ha disputato una sola gara, la discesa libera di Bormio del 29 dicembre 2012 dove si \u00e8 classificato 43\u00ba. Ha ottenuto il suo miglior piazzamento in Coppa Europa il 10 febbraio 2014 a Oberjoch in slalom gigante (31\u00ba), alla sua ultima gara nel circuito continentale. Si \u00e8 ritirato al termine della stagione 2013-2014 e la sua ultima gara \u00e8 stata lo slalom gigante dei Campionati tedeschi 2014 disputato il 28 marzo a Garmisch-Partenkirchen e chiuso da Lindebner al 7\u00ba posto; non ha preso parte a rassegne olimpiche o iridate."}
{"id": "8310799", "revid": "104458", "url": "https://it.wikipedia.org/wiki?curid=8310799", "title": "Tomaz Sovic", "text": ""}
{"id": "8310802", "revid": "481666", "url": "https://it.wikipedia.org/wiki?curid=8310802", "title": "Oh, Boy! (film 1919)", "text": ""}
{"id": "8310804", "revid": "481666", "url": "https://it.wikipedia.org/wiki?curid=8310804", "title": "Oh Boy! (film 1919)", "text": ""}
{"id": "8310805", "revid": "111319", "url": "https://it.wikipedia.org/wiki?curid=8310805", "title": "Toma\u017e Sovi\u010d", "text": "Biografia.\nAttivo in gare FIS dal dicembre del 2005, in Coppa Europa Sovi\u010d ha esordito il 27 gennaio 2010 a Les Orres in discesa libera (59\u00ba) e ha ottenuto il miglior piazzamento il 22 febbraio 2012 a Sella Nevea in supergigante (12\u00ba). Pochi giorni dopo ha disputato le sue uniche tre gare in Coppa del Mondo, a Lillehammer Kvitfjell: non ha completato il supergigante del 2 marzo e la discesa libera del 3 e si \u00e8 piazzato 56\u00ba nel supergigante del 4. Ha preso per l'ultima il via in Coppa Europa il 7 febbraio 2014, a Sarentino in supercombinata (55\u00ba), e si \u00e8 ritirato al termine di quella stessa stagione 2013-2014: la sua ultima gara \u00e8 stata la discesa libera dei Campionati sloveni 2014, disputata il 20 marzo a Innerkrems e chiusa da Sovi\u010d al 41\u00ba posto. Non ha preso parte a rassegne olimpiche o iridate."}
{"id": "8310832", "revid": "1282260", "url": "https://it.wikipedia.org/wiki?curid=8310832", "title": "Accumulo d'energia", "text": ""}
{"id": "8310833", "revid": "111319", "url": "https://it.wikipedia.org/wiki?curid=8310833", "title": "Charles Christianson", "text": "Biografia.\nAttivo in gare FIS dall'aprile del 200, in Nor-Am Cup Christianson ha esordito il 20 febbraio 2002 a Le Massif in discesa libera (45\u00ba) e ha colto il primo podio il 15 dicembre 2010 a Panorama in slalom gigante (2\u00ba). Il 4 dicembre 2011 ha esordito in Coppa del Mondo, a Beaver Creek in slalom gigante senza completare la gara, e il 14 dicembre successivo ha ottenuto a Panorama nella medesima specialit\u00e0 il suo secondo e ultimo podio in Nor-Am Cup (3\u00ba).\nHa preso per l'ultima volta il via in Coppa del Mondo il 10 marzo 2012 a Kranjska Gora in slalom gigante, senza completare la gara (non ha portato a termine nessuna delle quattro gare nel massimo circuito cui ha preso parte), e si \u00e8 ritirato al termine di quella stessa stagione 2011-2012: la sua ultima gara in carriera \u00e8 stata uno slalom gigante FIS disputato a Stowe il 17 marzo, non completato da Christianson. Non ha preso parte a rassegne olimpiche o iridate."}
{"id": "8310842", "revid": "767487", "url": "https://it.wikipedia.org/wiki?curid=8310842", "title": "Il lago delle oche selvatiche", "text": "Il lago delle oche selvatiche (\"N\u00e1nf\u0101ng ch\u0113zh\u00e0n de j\u00f9hu\u00ec\", lett. \"Appuntamento alla stazione sud\") \u00e8 un film del 2019 scritto e diretto da Diao Yinan.\nTrama.\nZhou Zenong, \u00e8 il leader di una banda di criminali specializzati nel furto di motociclette, ed \u00e8 da poco uscito dal carcere. Durante una lite con una banda rivale, Zhou spara ed uccide accidentalmente un poliziotto, scambiandolo per un suo nemico.\nBraccato dalla legge e dai rivali, l'uomo si ritrova in fuga.\nIl seguito della storia ruota attorno a Zhou e Liu Aiai, una prostituta, il cui protettore \u00e8 un noto associato di Zhou. Sar\u00e0 Liu, in quanto non direttamente nota alla polizia e quindi non sospetta, che dovr\u00e0 entrare in contatto con Zhou per una questione relativa alla taglia su di esso.\nDistribuzione.\nIl film \u00e8 stato presentato in anteprima il 18 maggio 2019 al Festival di Cannes, nel concorso principale. \u00c8 stato poi distribuito nelle sale cinematografiche cinesi a partire dal 6 dicembre 2019 e in quelle francesi dal 25 dicembre.\nIn Italia \u00e8 stato distribuito nelle sale cinematografiche dal 13 febbraio 2020 da Movies Inspired.\nAccoglienza.\nIncassi.\nIl film ha incassato pi\u00f9 di 31 milioni di dollari.\nCritica.\nSu Rotten Tomatoes ha ottenuto un punteggio dell'88%, con una media dei voti di 7,25 su 10 basata su 41 critiche, mentre su Metacritic ha un punteggio di 74 su 100 basato su 12 valutazioni."}
{"id": "8310846", "revid": "547034", "url": "https://it.wikipedia.org/wiki?curid=8310846", "title": "AVN Award for Best Three-Way Sex Scene - Girl/Girl/Boy", "text": "L'AVN Award for Best Three-Way Sex Scene - Girl/Girl/Boy \u00e8 un premio pornografico assegnato agli attori impegnati in una scena a tre votata come migliore dalla \"AVN\", l'ente che assegna gli \"AVN Awards\", riconosciuti come i migliori premi del settore (paragonabile al Premio Oscar).\nCome per gli altri premi, viene assegnato nel corso di una cerimonia che si svolge a Las Vegas, solitamente nel mese di gennaio, dal 2011.\nSostituisce il vecchio premio \"AVN Award for Best Three-Way Sex Scene\"."}
{"id": "8310850", "revid": "1861950", "url": "https://it.wikipedia.org/wiki?curid=8310850", "title": "Dirottamento del volo CAAC 296", "text": ""}
{"id": "8310855", "revid": "1310927", "url": "https://it.wikipedia.org/wiki?curid=8310855", "title": "Victor Mattos Cardozo", "text": "Carriera.\nClub.\nHa giocato nella massima serie thailandese."}
{"id": "8310857", "revid": "767487", "url": "https://it.wikipedia.org/wiki?curid=8310857", "title": "Tiger Rose", "text": "Tiger Rose \u00e8 un film del 1923, diretto da Sidney Franklin. Il film \u00e8 basato sul lavoro teatrale omonimo del 1917 di Willard Mack e David Belasco, per il cui allestimento a Broadway la star era Lenore Ulric. La Ulric ha interpretato lo stesso ruolo nel film omonimo del 1929 di George Fitzmaurice. \nTrama.\nIl mounted policeman canadese Michael Devlin ha ripescato dalle acque del fiume la giovane Rose, e l'ha portata, per i primi soccorsi, al vicino trading post. La ragazza, gi\u00e0 orfana di madre, appare aver perso di recente anche il padre, e viene adottata dal locale imprenditore agricolo Hector McCollins. Devlin fa la corte a Rose, la quale tuttavia gli preferisce il 26enne prospettore Bruce Norton, che lavora nelle vicinanze alla costruzione della ferrovia.\nBruce apprende della presenza di tale Lendring, sotto un nome falso, al villaggio/cantiere ferroviario: una sera lo affronta, e, lamentando il trattamento che Lendring avrebbe riservato a sua sorella Helen, in una colluttazione lo uccide con un colpo di pistola. Devlin si mette sulle tracce dell'assassino, che ad un certo punto appare essersi nascosto, ferito, nella cantina dei McCollins. Contemporaneamente appare un signore barbuto, che rivela a Rose di essere a conoscenza della situazione e le promette di far fuggire Bruce.\nIl signore barbuto non \u00e8 altri che Dan, il marito di Helen, che, nonostante fosse sposata, era stata sedotta ed abbandonata da Lendring, da cui la vendetta di Bruce (con l'avallo di Dan). Quando, alla fine, Devlin riesce a rintracciare il fuggitivo, Rose non esita a tenerlo a bada sotto minaccia armata, mentre Bruce si d\u00e0 alla fuga. Ma Bruce, rendendosi conto che tale azione di Rose potrebbe facilmente far incriminare l'amata, si costituisce.\nNon troppi mesi dopo, molto probabilmente grazie all'intercessione delle gerarchie ecclesiastiche, in persona del padre Thibault, che riconosce le motivazioni interiori di Bruce, questi viene rilasciato. Michael Devlin, sempre innamorato di Rose, mentre questa sta andando incontro all'amato ad Edmonton, riesce a farsi promettere dalla ragazza di battezzare il primogenito di lei col nome di Michael, in ricordo del suo contrastato ed impossibile, per quanto reale, amore. "}
{"id": "8310861", "revid": "2083832", "url": "https://it.wikipedia.org/wiki?curid=8310861", "title": "Vinicio Paladini", "text": "Biografia.\nFiglio di padre italiano e madre russa, nacque a Mosca nel 1902 ma gi\u00e0 nel 1903 si stabil\u00ec con la famiglia a Roma. Fin dalla giovinezza vicino a idee socialiste e filosovietiche, in ossequio alle teorie di Aleksandr Bogdanov, secondo cui il futurismo era un movimento anti-borghese e avrebbe facilitato l'avvento della rivoluzione, fu nei primi anni '20 tra i cosiddetti futuristi di sinistra. \nAmico e frequente collaboratore di Ivo Pannaggi, con lui nel 1922 nella Casa d'Arte Bragaglia port\u00f2 in scena un \"Ballo meccanico futurista\", e lo stesso anno i due firmarono un \"Manifesto dell\u2019arte meccanica futurista\", in cui si teorizzava l'identificazione tra proletariato e macchina. Filippo Tommaso Marinetti osteggi\u00f2 questa chiave di lettura, e nel 1923 ripubblic\u00f2 il manifesto in una versione largamente rimaneggiata, che fu pubblicamente disconosciuta da Paladini e che insieme alle pubbliche manifestazioni di fede fascista di Marinetti segn\u00f2 il suo distacco dal movimento. Nella seconda met\u00e0 degli anni '20 lanci\u00f2 il movimento immaginista, che riprendeva motivi del futurismo insieme ad altri mutuati dal costruttivismo, dal dadaismo e dal surrealismo.\nOsteggiato sia dai colleghi futuristi che dai colleghi di sinistra che avevano vissuto l'adesione al futurismo come un tradimento ideologico, Paladini visse in seguito un periodo di marginalizzazione, che lo port\u00f2 a pi\u00f9 riprese ad allontanarsi dall'Italia, in particolare trovando un buon successo negli Stati Uniti, in cui visse tra il 1938 e il 1953, e che fu costretto a lasciare a causa del maccartismo. \nNella sua variegata vita artistica Paladini fu attivo come architetto, pittore, scenografo di cinema e teatro, grafico di riviste e pubblicit\u00e0."}
{"id": "8310876", "revid": "1318658", "url": "https://it.wikipedia.org/wiki?curid=8310876", "title": "AVN Award for Best Three-Way Sex Scene - Boy/Boy/Girl", "text": "L'AVN Award for Best Three-Way Sex Scene - Boy/Boy/Girl \u00e8 un premio pornografico assegnato agli attori impegnati in una scena a tre votata come migliore dalla \"AVN\", l'ente che assegna gli \"AVN Awards\", riconosciuti come i migliori premi del settore (paragonabile al Premio Oscar).\nCome per gli altri premi, viene assegnato nel corso di una cerimonia che si svolge a Las Vegas, solitamente nel mese di gennaio, dal 2011.\nSostituisce il vecchio premio \"AVN Award for Best Three-Way Sex Scene\"."}
{"id": "8310877", "revid": "1776210", "url": "https://it.wikipedia.org/wiki?curid=8310877", "title": "Best Three-Way Sex Scene - Boy/Boy/Girl", "text": ""}
{"id": "8310880", "revid": "481666", "url": "https://it.wikipedia.org/wiki?curid=8310880", "title": "June Madness (film 1922)", "text": ""}
{"id": "8310881", "revid": "1310927", "url": "https://it.wikipedia.org/wiki?curid=8310881", "title": "David Rugamas", "text": ""}
{"id": "8310891", "revid": "287204", "url": "https://it.wikipedia.org/wiki?curid=8310891", "title": "Stabilit\u00e0 del sistema solare", "text": "La stabilit\u00e0 del sistema solare \u00e8 oggetto di molte ricerche in astronomia. Sebbene i pianeti siano stabili da quando sono stati osservati in epoca storica, e lo saranno anche a breve termine, i loro deboli effetti gravitazionali reciproci possono sommarsi in modi imprevedibili. Per questo motivo (tra gli altri) il sistema solare \u00e8 caotico nel senso tecnico della teoria del caos matematico, e anche i pi\u00f9 precisi modelli a lungo termine per simulare il movimento orbitale del sistema solare non sono validi per pi\u00f9 di qualche decina di milioni di anni. \nIl sistema solare \u00e8 stabile in termini umani, e molto oltre, dato che \u00e8 improbabile che uno qualunque dei pianeti entri in collisione con un altro o venga espulso dal sistema nei prossimi miliardi di anni, e anche l'orbita terrestre sar\u00e0 relativamente stabile. \nDalla legge di gravitazione di Newton (1687), matematici e astronomi (come Pierre-Simon Laplace, Joseph Louis Lagrange, Carl Friedrich Gauss, Henri Poincar\u00e9, Andrey Kolmogorov, Vladimir Arnold e J\u00fcrgen Moser) hanno cercato prove della stabilit\u00e0 dei moti planetari, e questa ricerca ha portato a molti sviluppi matematici e diverse \"prove\" successive di stabilit\u00e0 del sistema solare. \nPanoramica e sfide.\nLe orbite dei pianeti sono aperte a variazioni a lungo termine. La modellizzazione del sistema solare \u00e8 un caso del problema fisico degli n-corpi, che \u00e8 generalmente irrisolvibile se non mediante simulazione numerica. \nRisonanze.\nUna risonanza orbitale si verifica quando due corpi hanno periodi che costituiscono un rapporto numerico semplice (esprimibile con numeri interi). Il periodo fondamentale per un oggetto nel sistema solare \u00e8 il suo periodo di rivoluzione (o periodo orbitale) e le risonanze orbitali pervadono il sistema solare. Nel 1867, l'astronomo americano Daniel Kirkwood not\u00f2 che gli asteroidi nella fascia principale non avevano una distribuzione casuale. Vi erano distinti vuoti nella fascia in corrispondenza di orbite che sarebbero state in risonanza con quella di Giove. Ad esempio, non c'erano asteroidi su orbite risonanti 3:1 con Giove, ad una distanza di dal Sole, o su orbite risonanti 2:1 con Giove, a dal Sole. Questi vuoti sono ora noti come lacune di Kirkwood. Successivamente sono stati scoperti alcuni asteroidi con orbite in corrispondenza delle lacune di Kirkwood, ma le loro orbite sono instabili e nel lungo periodo saranno spostati su orbite diverse a causa di incontri ravvicinati con un pianeta maggiore. \nUn'altra forma comune di risonanza nel sistema solare \u00e8 la risonanza di spin-orbita, in cui il periodo di spin o rotazione (il tempo impiegato dal pianeta o dalla luna per ruotare una volta attorno al suo asse) ha una relazione numerica semplice con il suo periodo orbitale. Un esempio \u00e8 la nostra Luna, che ha una risonanza di spin-orbita 1:1 che mantiene la faccia nascosta della Luna invisibile dalla Terra. In tal caso si parla di rotazione sincrona. Il pianeta Mercurio ha una risonanza spin-orbita 3:2.\nPrevedibilit\u00e0.\nLe orbite dei pianeti sono caotiche su scale temporali pi\u00f9 lunghe, facendo s\u00ec che l'intero sistema solare possieda un tempo di Lyapunov nell'intervallo . Ci\u00f2 significa che la posizione di un qualunque pianeta lungo la propria orbita diventa impossibile da prevedere con certezza al termine dell'intervallo (quindi, ad esempio, le durate dell'inverno e dell'estate diventano incerte), ma in alcuni casi le orbite stesse possono cambiare radicalmente. Tale caos si manifesta in modo molto pi\u00f9 marcato nelle variazioni di eccentricit\u00e0 orbitale, in conseguenza delle quali le orbite di alcuni pianeti diventano significativamente pi\u00f9 - o meno - ellittiche. \nNelle simulazioni numeriche, le incognite che aggiungono imprevedibilit\u00e0 caotica includono gli asteroidi, il momento del quadrupolo solare, la perdita di massa dal Sole attraverso l'emissione radiativa e il vento solare, l'effetto di trascinamento del vento solare sulle magnetosfere planetarie, le forze di marea galattiche e gli effetti provenienti dalle stelle che transiteranno nelle vicinanze del sistema solare. \nInoltre, le equazioni del moto descrivono un processo intrinsecamente seriale, quindi non c'\u00e8 un particolare vantaggio dall'uso di computer massivamente paralleli per simulazioni pi\u00f9 precise.\nScenari.\nRisonanza Nettuno-Plutone.\nIl sistema Nettuno-Plutone risiede in una risonanza orbitale 3:2, che C.J. Cohen e E.C. Hubbard al Naval Surface Warfare Center Divisione Dahlgren scoprirono nel 1965. Sebbene la risonanza stessa rimarr\u00e0 stabile a breve termine, diventa impossibile prevedere la posizione di Plutone con qualsiasi grado di precisione, poich\u00e9 l'incertezza nella posizione aumenta di un fattore ad ogni tempo di Lyapunov, che per Plutone \u00e8 nel futuro. Pertanto, su scala temporale di centinaia di milioni di anni, la fase orbitale di Plutone diventa impossibile da determinare, anche se l'orbita del pianeta sembra essere perfettamente stabile su scale temporali di (Ito e Tanikawa 2002, MNRAS). \nRisonanza delle lune gioviane.\nLa luna di Giove Io ha un periodo orbitale di , quasi la met\u00e0 di quello del successivo satellite Europa (). Sono in risonanza orbita/orbita 2:1. Questa particolare risonanza ha conseguenze importanti perch\u00e9 la gravit\u00e0 di Europa disturba l'orbita di Io. Mentre Io si avvicina a Giove e poi si allontana nel corso di un'orbita, sperimenta significative sollecitazioni di marea che causano attivit\u00e0 vulcaniche. Anche Europa \u00e8 in risonanza 2:1 con il successivo satellite Ganimede. \nRisonanza perielio-precessione Mercurio-Giove 1:1.\nIl pianeta Mercurio \u00e8 particolarmente suscettibile all'influenza di Giove a causa di una piccola coincidenza celeste: il perielio di Mercurio, il punto in cui si avvicina al Sole, precede di circa 1,5 gradi ogni 1000 anni e il perielio di Giove solo un po' pi\u00f9 lentamente. Ad un certo punto, i due periodi potrebbero sincronizzarsi, in modo che le spinte gravitazionali costanti di Giove potrebbero accumularsi e spostare l'orbita di Mercurio con una probabilit\u00e0 dell'1-2%, in nel futuro. In particolare l'eccentricit\u00e0 dell'orbita di Mercurio potrebbe aumentare fino a che la sua orbita incrocer\u00e0 quella di Venere e della Terra. Ci\u00f2 potrebbe portare all'espulsione di Mercurio dal sistema solare o inviarlo in rotta di collisione con Venere, il Sole o la Terra.\nCaos da processi geologici.\nUn altro esempio \u00e8 l'inclinazione assiale della Terra che, a causa dell'attrito sollevato all'interno del mantello terrestre dalle interazioni di marea con la Luna (vedi sotto), sar\u00e0 resa caotica tra 1,5 e . \nInfluenze esterne.\nAnche gli oggetti provenienti dall'esterno del sistema solare possono influenzarlo. Sebbene non facciano tecnicamente parte del sistema solare al fine di studiare la stabilit\u00e0 intrinseca del sistema, possono tuttavia modificarlo. Sfortunatamente, prevedere le potenziali influenze di questi oggetti extrasolari \u00e8 ancora pi\u00f9 difficile che prevedere le influenze degli oggetti all'interno del sistema semplicemente a causa delle distanze pure. Tra gli oggetti noti che potrebbero avere un impatto significativo sul sistema solare c'\u00e8 la stella Gliese 710, che dovrebbe passare vicino fra circa . Sebbene non ci si aspetti che la stella influisca in modo sostanziale sulle orbite dei principali pianeti, potrebbe sostanzialmente interrompere la nube di Oort, causando una maggiore attivit\u00e0 delle comete in tutto il sistema solare. Ci sono almeno una dozzina di altre stelle che potrebbero potenzialmente avvicinarsi nei prossimi milioni di anni. \nStudi.\nLONGSTOP.\nIl progetto LONGSTOP (studio gravitazionale a lungo termine dei pianeti esterni) era un consorzio internazionale del 1982 di studiosi della dinamica del sistema solare guidato da Archie Roy. Si prefiggeva la creazione di un modello per supercomputer, integrando le orbite dei (soli) pianeti esterni. I suoi risultati hanno rivelato diversi scambi curiosi di energia tra i pianeti esterni, ma nessun segno di grave instabilit\u00e0. \nDigital Orrery.\nUn altro progetto prevedeva la costruzione del Digital Orrery di Gerry Sussman e del suo gruppo del MIT nel 1988. Il gruppo ha utilizzato un supercomputer per integrare le orbite dei pianeti esterni per oltre (circa il 20% dell'et\u00e0 del sistema solare). Nel 1988, Sussman e Wisdom utilizzando i dati dell'Orrery rivelarono che l'orbita di Plutone mostra segni di caos, in parte a causa della sua peculiare risonanza con Nettuno. \nSe l'orbita di Plutone \u00e8 caotica, tecnicamente l'intero sistema solare \u00e8 caotico, perch\u00e9 ogni corpo, anche uno piccolo come Plutone, influenza gli altri in una certa misura attraverso interazioni gravitazionali. \nLaskar #1.\nNel 1989, Jacques Laskar del Bureau des Longitudes di Parigi pubblic\u00f2 i risultati della sua integrazione numerica del sistema solare per oltre 200 milioni di anni. Questi non si basavano sulle equazioni complete del moto, ma piuttosto equazioni mediate lungo le linee di quelle usate da Laplace. Il lavoro di Laskar ha mostrato che l'orbita terrestre (cos\u00ec come le orbite di tutti i pianeti interni) \u00e8 caotica e che un errore di soli nel misurare la posizione della Terra oggi renderebbe impossibile prevedere dove si troverebbe la Terra nella sua orbita in poco pi\u00f9 di . \nLaskar e Gastineau.\nJacques Laskar e il suo collega Micka\u00ebl Gastineau nel 2008 hanno adottato un approccio pi\u00f9 approfondito simulando direttamente 2500 possibili futuri. Ciascuno dei 2500 casi presenta condizioni iniziali leggermente diverse: la posizione di Mercurio varia di circa 1 metro tra una simulazione e la successiva. In 20 casi, Mercurio entra in un'orbita pericolosa e spesso finisce per scontrarsi con Venere o per precipitare nel Sole. Muovendosi in un'orbita cos\u00ec deformata, la gravit\u00e0 di Mercurio ha maggiori probabilit\u00e0 di scuotere altri pianeti dai loro percorsi stabiliti: in un caso simulato le sue perturbazioni hanno spinto Marte a dirigersi verso la Terra. \nBatygin e Laughlin.\nIndipendentemente da Laskar e Gastineau, Batygin e Laughlin, stavano anche simulando direttamente il sistema solare nel futuro. I loro risultati hanno raggiunto le stesse conclusioni di base di Laskar e Gastineau, fornendo inoltre un limite inferiore di un miliardo () di anni sulla durata della vita dinamica del sistema solare. "}
{"id": "8310894", "revid": "767487", "url": "https://it.wikipedia.org/wiki?curid=8310894", "title": "The Great Accident", "text": "The Great Accident \u00e8 un film muto del 1920 diretto da Harry Beaumont. La sceneggiatura di Edfrid A. Bingham si basa sull'omonimo romanzo di Ben Ames Williams pubblicato a New York nel 1920 dopo essere uscito a puntate su \"The Saturday Evening Post\" dal settembre al novembre 1919. Il film aveva come interpreti Tom Moore, Jane Novak, Andrew Robson, Willard Louis, Lillian Langdon, Ann Forrest.\nTrama.\nWinthrop Chase, fustigatore dei costumi e acceso proibizionista, corre per diventare sindaco. Suo figlio Wint, al contrario, \u00e8 conosciuto per essere un giovanotto irresponsabile che si \u00e8 reso famoso con le sue sbronze epocali. Wint \u00e8 innamorato di Joan, la figlia di Amos Caretall, un potente boss politico. Questi, temendo la scalata di Winthrop, trova il modo di fermare la sua corsa a sindaco: il trucco \u00e8 quello di cambiare alle votazioni il nome di Winthrop con quello del figlio. Cos\u00ec Wint, il giorno delle elezioni, dopo una delle sue solite folli notte di bevute, al mattino si risveglia sindaco. Con il sostegno di Joan, Wint mette la testa a posto e muta vita, ravvedendosi. Inizia cos\u00ec a ripulire la citt\u00e0 dal vizio. La sua implacabile azione gli guadagna l'inimicizia di tutti i bar e i locali del posto che, cercando una soluzione, la trovano con l'aiuto di Hetty Morfee, una ex compagna di scuola del neo sindaco, la quale mette nei pasticci Mint accusandolo di avere avuto un figlio illegittimo da lui. Al momento cruciale, per\u00f2, Hetty ammette di avere mentito: riabilitato, Mint si riconcilia con suo padre e ottiene la mano di Joan, definitivamente conquistata.\nProduzione.\nIl film fu prodotto dalla Goldwyn Pictures Corporation.\nDistribuzione.\nIl copyright del film, richiesto dalla Goldwyn Pictures, fu registrato il 4 giugno 1920 con il numero LP15216.&lt;br&gt;\nDistribuito dalla Goldwyn Distributing Company e presentato da Samuel Goldwyn, il film usc\u00ec nelle sale statunitensi nel giugno 1920. La Export Film Distribution lo distribu\u00ec in Francia nel 1928 con il titolo \"Adieu, whisky!\". In Svezia, il film usc\u00ec come \"Borgm\u00e4staren i Hardiston\".\nNon si conoscono copie ancora esistenti della pellicola che viene considerata presumibilmente perduta."}
{"id": "8310907", "revid": "1305887", "url": "https://it.wikipedia.org/wiki?curid=8310907", "title": "Mozzicone", "text": ""}
{"id": "8310920", "revid": "1543377", "url": "https://it.wikipedia.org/wiki?curid=8310920", "title": "Makoto Masuzawa", "text": " \nBiografia.\nNato a Tokyo, dopo la laurea nel dipartimento di architettura dell'Universit\u00e0 di Tokyo, nel 1947 studia e collabora con l\u2019architetto ceco-americano Anton\u00edn Reimann presso l\u2019American Architectural and Engineering Company a Tokyo. Nel 1956 fonda lo studio Masuzawa Architect &amp; Associates. Fra il 1963 e il 1965 e il 1976 e il 1978 \u00e8 direttore dell' .Fra il 1964 e il 1965 \u00e8 ricercatore presso la facolt\u00e0 di ingegneria dell'Universit\u00e0 di Tokyo, nel 1970 diventa professore a contratto all\u2019Universit\u00e0 delle Hawaii.\nProgetti.\nCasa Minima.\nPer carenze di materie prime nel dopoguerra, la , creata dal governo giapponese per incentivare la costruzione di nuove residenze, assegnava prestiti solo per aree edificabili fino ad un massimo di 15 tsubo (50mq).\nRispondendo a queste limitazioni, Masuzawa esplora la dimensione abitativa minima, progettando il prototipo per una casa in legno, per tre persone, di soli nove (1\u576a corrisponde a circa 30 mq). Il progetto, che segue i principi di standardizzazione e semplicit\u00e0, \u00e8 composto da un cubo con una base di 3 x 3 ken (circa 5,5 x 5,5 metri) con il tetto appena spiovente. All'interno, lo spazio si distribuisce su una pianta aperta, con soggiorno-cucina separati da scorrevoli dalla zona notte e bagno al pianterreno, sala da pranzo e studio al primo piano. Il centro la casa \u00e8 attraversato da una doppia altezza che apre il volume di dimensioni ridotte. All'esterno degli schermi scorrevoli, , schiudono ulteriormente lo spazio. La casa fu edificata su lotto di terreno di circa 600 metri quadrati, ma l'ingegnosa gestione dello spazio minimo \u00e8 divenuta negli ultimi decenni un esempio architettonico fondamentale per i progettisti che oggi si confrontano con le rigide limitazioni spaziali della metropoli giapponese contemporanea.\nNel 1999 l\u2019architetto Makoto Koizumi ha realizzato una replica della casa, reinterpretandola in funzione dei nuovi inquilini, una coppia con due gemelle, dai cui nomi Casa Sumire-Aoi."}
{"id": "8310949", "revid": "125188763", "url": "https://it.wikipedia.org/wiki?curid=8310949", "title": "Little Caprice", "text": "Biografia.\nMark\u00e9ta \u0160troblov\u00e1 ha studiato come nutrizionista ed ha lavorato nell'industria alimentare e nel settore alberghiero . Alla fine degli anni 2000, ha iniziato a lavorare nella pornografia, introdotta dal suo ragazzo di allora, che lavorava nel settore . Delusa dal lavoro e dalle persone con cui era venuta in contatto si era ritirata ed aveva svolto per un certo periodo l'attivit\u00e0 di cameriera, salvo poi ritornare in attivit\u00e0 dopo un breve tempo, lavorando questa volta soprattutto col sito MET Art. Nel 2011 ha sofferto di una grave insufficienza renale, che l'ha costretta ad un ricovero ospedaliero, ma da cui \u00e8 completamente guarita.\n\u00c8 sposata con il collega austriaco Markus Schl\u00f6gl, noto con lo pseudonimo di Marcello Bravo.\nNel 2020 ha vinto il premio AVN Award for Female Foreign Performer of the Year."}
{"id": "8310954", "revid": "1573940", "url": "https://it.wikipedia.org/wiki?curid=8310954", "title": "Lanius meridionalis", "text": "Il Lanius meridionalis () \u00e8 un uccello passeriforme della famiglia Laniidae."}
{"id": "8310967", "revid": "110452263", "url": "https://it.wikipedia.org/wiki?curid=8310967", "title": "Aeroporto internazionale di Taiwan Taoyuan", "text": ""}
{"id": "8310980", "revid": "799504", "url": "https://it.wikipedia.org/wiki?curid=8310980", "title": "Giovanni Giuseppe Piccini", "text": "Biografia.\nGiovanni Giuseppe Piccini, figlio di Viviano e Maria Semperboni originaria di Lizzola, nacque a Nona, piccola frazione di Vilminore di Scalve. Fin da piccolo fu mandato a studiare nella bottega di intagliatori della famiglia \"Capitanio\" probabilmente grazie al parroco di Nona che era parente degli artisti. A undici anni \u00e8 documentata la sua presenza nella bottega di Carlo Ramus, fratello di Pietro Ramus che stava lavorando alla realizzazione del pulpito della chiesa di Vilminore di Scalve. Spostandosi poi a Tirano alla bottega di Pietro come documenter\u00e0 Francesco Tassi. Ma questo periodo fu breve, infatti il maestro mor\u00ec solo nove mesi dopo. Tocc\u00f2 al Piccini il lavoro di finitura del paliotto per l'altare della chiesa maggiore della Chiesa di San Girolamo (Cedegolo). Il Tassi os\u00f2 scrivere che il giovane riusc\u00ec a essere migliore del suo maestro; scriver\u00e0 di lui: \"La somma diligenza e attenzione usata nell'intagliare il legno di Gio. Giuseppe Picini, merita che si parli di lui con quella laude, della quale sono degne le sue ragionevoli sculture\".\nLe prime opere del giovane Piccini presentarono tutte le caratteristiche artistiche imparate dal suo maestro. \nI suoi primi lavori li esegu\u00ec per le chiese delle sue localit\u00e0 native, a Nona con la realizzazione dell'altare dell'Immacolata per la chiesa della Nativit\u00e0, come risulta in archivio parrocchiale la decisione del 10 febbraio 1688 di creare un altare, e a Lizzola realizzando l'altare del Rosario della chiesa di San Bernardino. In queste opere si nota la vicinanza con i lavori di Grazioso Fantoni, in particolare con l'armadio conservato presso la sagrestia della basilica di San Martino di Alzano Lombardo.\nLa prima importante commissione \u00e8 registrata il 26 gennaio 1691. Doveva realizzare il paliotto dell'altare maggiore della chiesa di San Girolamo a Cedegolo, su disegno di Gio. Giacomo Panzerino, che era il presidente della chiesa. L'opera \u00e8 stata pagata in due tranche, la prima entro il giorno di San Martino del medesimo anno e la seconda il giorno di Pasqua del 1692. Il paliotto faceva da completamento all'altare che era stata eseguito dal Ramus con il Piccini e probabilmente con Andrea Fantoni che risulta iscritto alla scuola della medesima bottega, dal padre Grazioso nel 1675. Il confronto fra quest'opera e quelle precedenti ne confermano l'autenticit\u00e0 dell'autore. I volti, nella riproduzione dei nasi e delle arcate sopraciliari delle opere, sono completamente sovrapponibili, anche se la plasticit\u00e0 di alcuni personaggi dei 41 raffigurati nel paliotto, indicano la sua capacit\u00e0 di rielaborare studi portandoli a una propria personale riproduzione.\nCi furono pi\u00f9 punti di contatto tra il Fantoni e il Piccini, infatti questo aveva stimato alcuni lavori del rovettese come il tabernacolo della chiesa parrocchiale di Rovetta, e il Piccini aveva collaborato attivamente alla bottega dei Fantoni, ma probabilmente si cre\u00f2 anche un clima d'invidia e di rivalit\u00e0 tra i due artisti coetanei. Pare infatti che fosse: \"\u00abEra pauroso, timido e diffidente. Essendo corsa voce che il Ramus di lui maestro fosse morto di veleno propinatogli dall'invidia di qualche emulo, non volle mai mangiare n\u00e8 bere in casa di chi eragli confratello in professione\u00bb\".\nPrefer\u00ec sempre lavorare da solo accettando le commissioni nelle province di Bergamo, Brescia e Milano. Sono famosi i suoi medaglioni scolpiti in legno di bosso.\nTra le sue opere quella che maggiormente impegn\u00f2 il Piccini \u00e8 il quadretto del \"Naufragio dei discepoli\", intaglio che esegu\u00ec per il conte Carlo IV Borromeo e conservato all'Isola Bella. Quest'opera tanto piacque al cavaliere che oltre a pagare generosamente l'artista, lo invit\u00f2 a trasferirsi presso la sua dimora; ma il Piccini era persona timida e schiva e come testimonia il Tassi desideroso sempre di ritornare nella sua valle tra le sue \"selve\".\nCaratteristica dei suoi lavori \u00e8 dare a ogni scultura, pur piccola, una composizione classica dell'architettura dando agli elementi raffigurati una grande eleganza. In particolare ricevette commissioni per piccole opere, che richiedevano grande cura nei particolari, forse questa fu anche una sua scelta. Scrive il critico e storico bresciano don Alessandro Sina: \"di preferenza si diede a comporre lavorucci in bosso ed in noce, figurettine e medagliette in bassorilievo, che per brio d'invenzione e per esecuzione graziosissima, gli acquistarono molte lodi. Perci\u00f2 abbiamo di lui in discreto numero, crocifissi, inginocchiatoi, e specialmente in Valle Camonica, paliotti di altare che destano ancor oggi l'ammirazione di tutti, e nei quali, se qualche volta segue la scuola dei Ramus, tal'altra se ne discosta\u00bb\".\nStudio di un'opera.\nInginocchiatoio.\nTra le molte opera lignee eseguite dal Piccini oggetto di un grande restauro \u00e8 l'inginocchiatoio conservato nel Museo Poldi Pezzoli di Milano con (inventario n.1158), ma proveniente dalla chiesa di Santa Maria Degli Angeli di Lugano. L'opera era stata realizzata dall'artista verso il 1710, e fa parte di una serie di lavori eseguiti dopo aver eseguito il paliotto di Cedegolo alla fine del XVII secolo che per l'alta qualit\u00e0 di esecuzione gli diede molta notoriet\u00e0, opera che era stata eseguita probabilmente in collaborazione con gli artisti Fantoni e Ranus. L'artista aveva raggiunto la sua massima qualit\u00e0 come evidenziano opere del medesimo periodo. \nL'inginocchiatoio era stato realizzato per la chiesa mariana di Lugano, e quando questa fu soppressa divenne di propriet\u00e0, per acquisto, del collezionista Gian Giacomo Poldi Pezzoli d'Albertone durante la sua permanenza nella citt\u00e0 Svizzera con la madre nel biennio 1848-1849. L'oggetto fu poi portato nella sua abitazione milanese quale arredo della camera da letto, dove viene inserito in un dipinto dall'artista Luigi Bisi, sar\u00e0 poi l'architetto Giuseppe Ripamonti a completare l'arredo della camera, con letto, armadio e comodino come pendant dell'opera nel 1852.\nLa scultura \u00e8 stata realizzata con due diverse tipologia di legno, quello di noce, pi\u00f9 scuro e di bosso pi\u00f9 biondo, e racconta pi\u00f9 parti delle Sacre Scritture. Con una particolarit\u00e0 intensa di dettagli nella parte inferiore Piccini raffigura \"Daniele nella fossa dei leoni\". Centrale la scena della \"Discesa dalla croce\" inserita decorazioni vegetali e dalla rappresentazione dei quattro evangelisti. Lateralmente due drappi sono sorretti da angioletti, che hanno nella parte inferiore la raffigurazione della \"Chiesa\" e della \"Sinagoga\". Su due piccole basi esterne sono scolpite le statuette del profeta Elia e del re David con sopra gli dei dei venti Eolo e Nettuno. Il gradino \u00e8 preceduto dall'alzata dove nella formella centrale \u00e8 raffigurato il Purgatorio nelle sembianze di un mostro che apre le sue fauci, dove si perdono le anime dei peccatori. L'opera termina con un ostensorio avvolto in un veto e putti. Sul lato sinistro vi \u00e8 un angelo adorante, quello sul lato opposto \u00e8 andato perduto e reggeva il turibolo.\nOpere.\nMolte delle sue opere sono andate perdute o non sono state ancora catalogate.\nOpere di non certa attribuzione.\nAltre opere sono state attribuite all'artista ma non di certa assegnazione:"}
{"id": "8310985", "revid": "86599", "url": "https://it.wikipedia.org/wiki?curid=8310985", "title": "278P/McNaught", "text": "278P/McNaught \u00e8 una cometa periodica appartenente alla famiglia delle comete gioviane; la cometa \u00e8 stata scoperta il 22 maggio 2006, la sua riscoperta il 19 gennaio 2013 ha permesso di numerarla.\nUnica particolarit\u00e0 di questa cometa \u00e8 di avere una piccola MOID col pianeta Giove, attualmente di circa 0,4 UA ma che in passato e in futuro era e sar\u00e0 pi\u00f9 piccola, permettendo passaggi ravvicinati come quello del 23 gennaio 1929 a 0,257 UA o quello del 23 aprile 2191 a 0,308 UA: questi passaggi la porteranno in futuro a subire notevoli cambiamenti degli attuali elementi orbitali."}
{"id": "8310994", "revid": "1318658", "url": "https://it.wikipedia.org/wiki?curid=8310994", "title": "295P/LINEAR", "text": "295P/LINEAR \u00e8 una cometa periodica appartenente alla famiglia delle comete gioviane; al momento della scoperta il 6 gennaio 2002 fu ritenuta un asteroide, il 7 aprile 2002 fu scoperto che in effetti era una cometa, la sua riscoperta il 14 settembre 2013 ha permesso di numerarla.\nParticolarit\u00e0.\nIl 19 febbraio 1917 la cometa avrebbe avuto un incontro ravvicinato con l'asteroide 15 Eunomia, i due corpi celesti sarebbero passati a sole 0,0331 UA, il condizionale \u00e8 dovuto al fatto che le forze non gravitazionali possono rendere non pienamente attendibili i calcoli ottenuti con le sole perturbazioni gravitazionali."}
{"id": "8310999", "revid": "1573940", "url": "https://it.wikipedia.org/wiki?curid=8310999", "title": "Chiesa di San Pietro Apostolo (Serrone)", "text": "La chiesa di San Pietro Apostolo \u00e8 una delle chiese principali della citt\u00e0 di Serrone in provincia di Frosinone, nel Lazio.\nL'esterno.\nNon si conosce l'epoca in cui fu edificata a causa della mancanza di annali andati perduti dopo una serie di incendi. Solo grazie alla visita pastorale del 1754 si \u00e8 venuti a conoscenza che gi\u00e0 nel 1192 la chiesa era esistente e soggetta al vescovo di Palestrina (sede suburbicaria di Palestrina).\nLa chiesa ha subito un profondo restauro, e pi\u00f9 volte ricostruita, venne infatti ampliata e restaurata proprio dai suoi abitanti nel 1600. L'interno si sviluppa con due piccole navate ed una centrale pi\u00f9 grande, un presbiterio rialzato, il coro e una cappella laterale edificata successivamente dal vescovo Aronne e dedicata al Sacro Cuore di Ges\u00f9.\nMolto grazioso \u00e8 il pulpito in legno finemente scolpito con piccole colonne scanalate, capitelli ionici rimaneggiati e cornicione spezzato aggettante che rivela caratteristiche neoclassiche; mentre la base e le mense che sostengono le colonne sono in stile barocco.\nNella facciata del pulpito sono presenti tre nicchie contenenti piccole statue in legno di tre evangelisti, le nicchie laterali sono vuote a causa del trafugamento del loro contenuto. L'organo del Settecento rimane un pezzo d'arte unico di pregevole fattura. Il pavimento della chiesa ebbe un restauro nel 1926 insieme alla porta principale. Probabilmente al di sotto del pavimento \u00e8 presente un cimitero, di ignota datazione, a testimonianza dell'antichissima usanza di sepoltura dei morti dentro l'abitato.\nLa navata centrale della chiesa ospita una grande tela con un dipinto che riveste tutto il soffitto, mentre sulle navate laterali sono stati rinvenuti alcuni affreschi attribuiti alla scuola di Raffaello appena restaurati. Gli affreschi furono ricoperti di calce per disinfettare le pareti della chiesa durante un'epidemia di peste, permettendo cos\u00ec la loro conservazione fino ai nostri giorni.\nI murali presenti nella chiesa hanno una grande valenza artistica. Infatti, dopo una attenta e lunga ricerca, \u00e8 stato possibile individuare il periodo storico di questi murali associandoli alla scuola d'arte umbra attiva a Roma nel Cinquecento. Osservando attentamente gli affreschi, si pu\u00f2 notare una forte somiglianza con Pinturicchio o comunque con i pittori presenti a Roma in quel periodo. Bisogna anche aggiungere che la scuola d'arte umbra, con i suoi maggiori esponenti, era prediletta dai Colonna a cui apparteneva Serrone. Altre ipotesi sulla paternit\u00e0 degli affreschi portano direttamente alla scuola di Giulio Romano, Giovan Francesco Penni e Sebastiano del Piombo vale a dire tutti pittori che lavoravano alla Farnesina per conto di Papa Leone X Medici, che ospit\u00f2 ripetutamente la famiglia Colonna nei suoi sontuosi palazzi. Percorrendo la navata sinistra della chiesa si entra nella cappella con affreschi pi\u00f9 recenti, monocromi e con una risoluzione dei corpi piatta e poco armoniosa.\nL'immagine della parete destra della chiesa, anche se estremamente rovinata, rappresenta Erode con la testa di Giovanni Battista in mano e Salom\u00e8 con il piatto protratto in avanti che volta la testa dall'altra parte per non vedere. Nella stessa parete un'altra delle pitture murali raffigura un Mandato: in primo piano un Papa che poggia un cappello sulla testa di un cavaliere, o Ministro della Chiesa, per affidargli un importante incarico. Sulla parete opposta, meglio conservata, si scorge la figura probabilmente di Luigi Gonzaga intento nel dare il sacramento della Comunione ad un Santo cavaliere con l'aureola dorata. La scena si svolge all'interno di una chiesa che somiglia molto alla chiesa di San Pietro a Serrone, c'\u00e8 infatti un altare con sopra un candelabro dorato e un crocifisso al centro.\nNell'ultimo degli affreschi, sempre sulla sinistra, \u00e8 dipinta l'apparizione dell'angelo a San Pietro: scene della vita del Santo sono ricorrenti nelle pitture di questa chiesa come nella parete destra dell'abside dove \u00e8 rappresentata la consegna delle chiavi a San Pietro. Di enorme importanza \u00e8 la pala dell'altare maggiore dove risalta l'immagine di San Michele Arcangelo, patrono di Serrone. La tela, di pregevole fattura e di autore ignoto, risale alla met\u00e0 del Seicento ed \u00e8 una copia ben riprodotta del San Michele Arcangelo di Guido Reni del 1635.\n\u00c8 sufficiente paragonare le due tele per notare che i dipinti sono uguali nelle vesti, nelle proporzioni, nella gestualit\u00e0; mentre solo il volto diverso, ma per scelta dell'artista che vuole caratterizzare e rendere autonoma la sua opera rispetto a quella di Guido Reni.\nDopo un consulto con il critico d'arte americano D.S. Peppe si \u00e8 giunti all'ipotesi che il dipinto sia della scuola romana dei Carlo Maratta e che risalga agli anni che vanno dal 1660 al 1680. Le ricerche condotte nel campo dell'arte tendono ad attribuire la paternit\u00e0 di questo dipinto a Pierre Dulauvier (o Laurier) detto anche Pietro Lauri di Guido, che faceva parte della bottega di Guido Reni. Al di sopra di questa pala c'\u00e8 un'altra tela raffigurante San Pietro Apostolo, anch'essa di buona fattura. La cornice in stucco che contorna queste due tele \u00e8 secentesca."}
{"id": "8311007", "revid": "124123", "url": "https://it.wikipedia.org/wiki?curid=8311007", "title": "Persone di nome Adri\u00e1n", "text": ""}
{"id": "8311041", "revid": "547034", "url": "https://it.wikipedia.org/wiki?curid=8311041", "title": "Sosthenes Bitok", "text": " \nBiografia.\nNel 1984 si \u00e8 piazzato in sesta posizione con il tempo di 28'09\"01 nei 10000 m piani ai Giochi olimpici di Los Angeles.\nNella stessa specialit\u00e0 si \u00e8 piazzato in decima posizione con il tempo di 29'25\"46 ai Giochi del Commonwealth 1990."}
{"id": "8311044", "revid": "827882", "url": "https://it.wikipedia.org/wiki?curid=8311044", "title": "Cloud 9 (album)", "text": ""}
{"id": "8311045", "revid": "827882", "url": "https://it.wikipedia.org/wiki?curid=8311045", "title": "Cloud 9 (singolo)", "text": ""}
{"id": "8311046", "revid": "827882", "url": "https://it.wikipedia.org/wiki?curid=8311046", "title": "Cloud Nine (album)", "text": ""}
{"id": "8311049", "revid": "767487", "url": "https://it.wikipedia.org/wiki?curid=8311049", "title": "Baltemar Brito", "text": ""}
{"id": "8311054", "revid": "6923", "url": "https://it.wikipedia.org/wiki?curid=8311054", "title": "Gran teatro di Shanghai", "text": "Il Gran teatro di Shanghai (in cinese semplificato: \u4e0a\u6d77 \u5927 \u5267\u9662; in cinese tradizionale: \u4e0a\u6d77 \u5927 \u5287\u9662; pinyin: Sh\u00e0ngh\u01cei d\u00e0 j\u00f9yu\u00e0n) \u00e8 uno teatro polifunzionale situato a Shanghai in Cina.\nProgettato dall'architetto francese Jean-Marie Charpentier insieme Istituto di progettazione architettonica della Cina orientale, dalla sua apertura avvenuta il 27 agosto 1998 ha messo in scena oltre 6 000 spettacoli di opere, musical, balletti, concerti e varie opere cinesi. Il complesso si trova all'incrocio tra Central Boulevard e Huangpi Road South nel distretto di Huangpu a Shanghai. L'edificio ospita la sede della Shanghai Opera House Company."}
{"id": "8311056", "revid": "124119210", "url": "https://it.wikipedia.org/wiki?curid=8311056", "title": "Jacek Zieli\u0144ski (calciatore 1961)", "text": " "}
{"id": "8311064", "revid": "1543377", "url": "https://it.wikipedia.org/wiki?curid=8311064", "title": "Spiderman of the Rings", "text": "Spiderman of the Rings \u00e8 il primo album in studio del musicista elettronico americano Dan Deacon, pubblicato dalla Carpark Records l'8 maggio 2007. L'album \u00e8 stato pubblicato su vinile bianco dalla Wildfire Wildfire Records.\nIl singolo di questo album, \"The Crystal Cat\", era al numero 84 nella lista stilata da Rolling Stone dei 100 migliori brani del 2007, e \"Wham City\" era al numero 30 nella classifica \"I 100 migliori brani del 2007\" di Pitchfork."}
{"id": "8311067", "revid": "110452092", "url": "https://it.wikipedia.org/wiki?curid=8311067", "title": "Pozzo di Santa Cristina", "text": ""}
{"id": "8311069", "revid": "439868", "url": "https://it.wikipedia.org/wiki?curid=8311069", "title": "Chiesa della Madonna della Consolazione (Nomi)", "text": "La chiesa della Madonna della Consolazione \u00e8 la parrocchiale di Nomi in Trentino. Fa parte della zona pastorale della Vallagarina e risale al XII secolo.\nStoria.\nEdificio medievale.\nL'antica chiesa medievale \u00e8 stata costruita quasi certamente durante il XII secolo e secondo quanto riportato da Aldo Gorfer la prima citazione dovrebbe risalire al 1188 e, in tale momento, sarebbe risultata dedicata a San Zenone.\nQuesto primitivo edificio dovrebbe poi essere stato ricostruito a cavallo dei secoli XV e XVI. Nel 1537 la visita pastorale di Bernardo Clesio conferm\u00f2 nei suoi atti che l'altar maggiore era dedicato a San Zenone. Visite pastorali successive descrissero in un primo momento la presenza nella sala di due altari laterali, con dedica a San Giovanni Battista e ai santi Fabiano e Sebastiano e in seguito di altri due, dedicati a San Valentino e alla Madonna del Rosario.\nA partire dalla seconda met\u00e0 del XVII secolo l'edificio medievale venne ampliato e modificato nelle sue forme architettoniche secondo il gusto barocco e, dopo tali interventi venne celebrata, nel 1683, una nuova consacrazione.\nNel 1686 divenne espositura della pieve di Villa Lagarina, la chiesa di Santa Maria Assunta.\nNel corso del XVIII secolo prima venne demolito l'altare di San Giovanni Battista sostituito da quello dedicato alla Beata Maria Vergine, nel 1728, poi la chiesa venne elevata a dignit\u00e0 curaziale, sussidiaria della pieve di Villa Lagarina.\nEdificio moderno.\nNella seconda met\u00e0 del XIX secolo l'edificio, che era gi\u00e0 stato oggetto di un importante ampliamento nel seicento ma ormai inadeguato per le necessit\u00e0 dei fedeli, venne sostituito da un nuovo tempio. Una volta ultimato, nel 1869, il vescovo di Trento Benedetto Riccabona de Reichenfels lo consacr\u00f2 con cerimonia solenne.\nOttenne dignit\u00e0 parrocchiale nel 1888.\nNel corso del XX secolo prima vennero sostituite le grandi vetrate poi, nel primo dopoguerra, venne consolidata la struttura messa a rischio anche da scosse sismiche nel 1936. Tra il 1944 e il 1945 vennero riparati i danni prodotti dagli eventi bellici e, negli anni sessanta si rifece parte della copertura. Lo scultore Luciano Carnessali lavor\u00f2 alle decorazioni dei portali laterali e venne realizzato l'adeguamento liturgico. Venne anche realizzato un intervento importante sulla torre campanaria che ne evidenzi\u00f2 la sua struttura originale.\nNel 1979 la torre campanaria venne dotata di un orologio e nel 1982 fu installato un sistema anti intrusione.\nUn grave danno fu causato, nel 1986, dal crollo di una parte della volta del presbiterio. Fu necessario ricostruire le parti collassate e anche l'altare distrutto, consolidando la struttura. In tale occasione venne restaurata anche la facciata, gi\u00e0 danneggiata in precedenza. \nGli ultimi interventi si sono conclusi nel 2007 ed hanno previsto, tra gli altri, nuovi lavori di consolidamento, restauri alle parti marmoree, revisione delle pavimentazioni e adeguamento degli impianti.\nDescrizione.\nA sinistra, nella parte presbiteriale, crocifisso in legno attribuito a Leonardo Gaggia. L'organo \u00e8 stato costruito dai fratelli Rieger, poi riparato dalla ditta Fratelli Aletti e da Mascioni."}
{"id": "8311073", "revid": "125116313", "url": "https://it.wikipedia.org/wiki?curid=8311073", "title": "Chiesa della Madonna della Consolazione", "text": ""}
{"id": "8311089", "revid": "729019", "url": "https://it.wikipedia.org/wiki?curid=8311089", "title": "Rostokino (anello centrale di Mosca)", "text": "Rostokino () \u00e8 una stazione dell'anello centrale di Mosca inaugurata nel 2016. La fermata serve l'omonimo quartiere del distretto amministrativo nord-orientale della capitale russa.\nNel 2017, la stazione era mediamente frequentata da 23.000 passeggeri al giorno."}
{"id": "8311093", "revid": "1842072", "url": "https://it.wikipedia.org/wiki?curid=8311093", "title": "Rappresentanti di lista", "text": ""}
{"id": "8311094", "revid": "298055", "url": "https://it.wikipedia.org/wiki?curid=8311094", "title": "Don't You Rise", "text": "Don't You Rise \u00e8 un extended play dei The Bats pubblicato nel 2009 negli Stati Uniti d'America dalla Slumberland Records e in Australia nel 2010 dalla Mistletone Records.\nTracce.\nLe tracce A1 e B2 vennero registrate durante le session per la registrazione dell'album At the National Grid a Christchurch nel 2003 mentre le A2 e B1 vennero registrate al Nightshift Studio di Christchurch nel 1998.\nLato ALato B"}
{"id": "8311102", "revid": "400694", "url": "https://it.wikipedia.org/wiki?curid=8311102", "title": "Cybermen", "text": ""}
{"id": "8311103", "revid": "1305772", "url": "https://it.wikipedia.org/wiki?curid=8311103", "title": "Johannes Christoph Harpprecht", "text": "Ricopr\u00ec la cattedra di diritto civile e di diritto canonico presso l' Universit\u00e0 Eberhard Karls di Tubinga. Harpprecht \u00e8 stato il capostipite di una famiglia di giuristi e docenti del W\u00fcrttemberg, la cui discendenza si \u00e8 protratta fino al ventunesimo secolo.\nProvenienza.\nJohannes Harpprecht nacque il 20 gennaio 1560 a Walheim, figlio del contadino e sculdascio di Walheim Johann Harpprecht e di sua moglie Margaretha Harpprecht Reuschlin. I suoi genitori morirono di peste nel 1564, da quel momento del bambino si occup\u00f2 lo zio Stephan Harpprecht a Gemmrigheim. Johannes Harpprecht frequent\u00f2 qui la vicina scuola di latino di Besigheim.\nFormazione.\nNel 1578 Harpprecht si iscrisse all'Universit\u00e0 di Strasburgo per studiare legge. Successivamente studi\u00f2 all'Universit\u00e0 di Tubinga, dal 1586 all'Universit\u00e0 di Marburgo. Completati gli studi, torn\u00f2 a Tubinga dove nel settembre del 1589 discusse la tesi e ottenne il dottorato in utroque iure.\nImportanza di Harprecht per il W\u00fcrttemberg.\nHarpprecht fu nominato consigliere di corte e assegnato al tribunale della camera imperiale di Spira. Gi\u00e0 dopo pochi mesi, per\u00f2, torn\u00f2 all'Universit\u00e0 di Tubinga, dove nel 1592 ottenne la cattedra di diritto civile e canonico. Johannes Harpprecht era considerato un grande esperto di legge e i suoi scritti sono stati pi\u00f9 volte ristampati.\nFamiglia.\nIl 24 Febbraio 1590 Harpprecht spos\u00f2 la vedova del pastore Georg Sch\u00fctz, Maria Andreae (* 10. Dicembre 1560 a Tubinga; \u2020 2. Settembre 1624 a Tubinga), figlia del professore di teologia di Tubinga e cancelliere \"universitario\" Jakob Andreae, che aveva gi\u00e0 avuto cinque figli dal suo precedente matrimonio. Dal matrimonio con Johannes Harpprecht nacquero altri sette figli: \nNella famiglia Harpprecht si contano molti importanti giuristi, nonch\u00e9 cultori di altre discipline. I discendenti nella linea maschile includono, tra gli altri: \nDopo la morte della prima moglie Maria Andreae, vedova Sch\u00fctz, Johannes Harpprecht si spos\u00f2 il 2 Ottobre 1625 con Anna Barth, la vedova dell'avvocato di \"corte\" Georg Oth."}
{"id": "8311112", "revid": "110452802", "url": "https://it.wikipedia.org/wiki?curid=8311112", "title": "Salvatore Stellita", "text": ""}
{"id": "8311123", "revid": "287204", "url": "https://it.wikipedia.org/wiki?curid=8311123", "title": "Sporting Clube de Portugal 1985-1986", "text": "Questa voce raccoglie le informazioni riguardanti lo Sporting Clube de Portugal nelle competizioni ufficiali della stagione 1985-1986.\nStagione.\nNella stagione 1985-1986 lo Sporting Lisbona, allenato da Manuel Jos\u00e9, termin\u00f2 il campionato al terzo posto a tre punti dal . In coppa nazionale i \"Le\u00f5es\" furono eliminati ai quarti di finale dai concittadini del . Il cammino europeo dello Sporting si ferm\u00f2 ai quarti di finale di Coppa UEFA, dove fu battuto dai tedeschi occidentali del , finalisti di quell'edizione."}
{"id": "8311127", "revid": "729019", "url": "https://it.wikipedia.org/wiki?curid=8311127", "title": "Zorge (anello centrale di Mosca)", "text": "Zorge () \u00e8 una stazione dell'anello centrale di Mosca. La stazione si trova al confine dei quartieri di Choro\u0161\u00ebvo-Mn\u00ebvniki, Choro\u0161\u00ebvskij e \u0160\u010dukino nel distretto settentrionale della capitale russa. La stazione \u00e8 intitolata a Richard Sorge, una delle pi\u00f9 celebri spie al servizio dei sovietici durante la seconda guerra mondiale.\nInaugurata nel novembre 2016, \u00e8 stata una delle ultime stazioni della linea ad essere aperta. Nel 2017 \u00e8 stata utilizzata da circa 6000 passeggeri al giorno."}
{"id": "8311129", "revid": "767487", "url": "https://it.wikipedia.org/wiki?curid=8311129", "title": "Straitjacket Fits", "text": "Straitjacket Fits \u00e8 stato un gruppo musicale neozelandese attivo dal 1987 al 1994.\nStoria.\nIl gruppo venne formato come \"Doublehappys\" ad Auckland dal cantate e chitarrista Shayne Carter, dal batterista John Collie e dal bassista David Wood oltre al secondo chitarrista Andrew Brough che si un\u00ec poco dopo la formazione del gruppo nel 1986; pubblicarono con la Flying Nun Records un primo EP nel 1987, \"Life in One Chord\", seguito il primo album LP nel 1988, \"Hail\"; entrambi riscossero un certo successo e ne segu\u00ec una serie di concerti in giro per il mondo. Nel 1990 venne pubblicato il secondo album, \"Melt\", anch'esso caratterizzato da un genere pop eccentrico che divenne pi\u00f9 complesso nel successivo album \"Blow\" del 1993, nel quale Brough era stato sostituito da Mark Petersen. Senza Brough il suono del gruppo divenne ancora pi\u00f9 grezzo rispetto al passato. Dopo una serie di concerti insieme ai The Bats e ai Jean-Paul Sartre Experience, il gruppo si sciolsenel 1994. Nel 1992 vennero definiti dalla rivista \"Melody Maker\" una delle band migliori del mondo. Furono introdotti nella New Zealand Music Hall of Fame nel 2008."}
{"id": "8311130", "revid": "827882", "url": "https://it.wikipedia.org/wiki?curid=8311130", "title": "Cloud Nine (The Temptations)", "text": ""}
{"id": "8311131", "revid": "1442080", "url": "https://it.wikipedia.org/wiki?curid=8311131", "title": "Philemon Boit", "text": " "}
{"id": "8311134", "revid": "22356", "url": "https://it.wikipedia.org/wiki?curid=8311134", "title": "Apulichthys gayeti", "text": "L'apulittide (Apulichthys gayeti) \u00e8 un pesce osseo estinto, forse appartenente ai gonorinchiformi. Visse nel Cretaceo superiore (Campaniano - Maastrichtiano, circa 72 milioni di anni fa) e i suoi resti fossili sono stati ritrovati in Italia.\nDescrizione.\nQuesto pesce era di piccole dimensioni, e non doveva superare i 12 centimetri di lunghezza. Possedeva un corpo poco allungato e moderatamente alto, dotato di una grossa testa dal muso allungato e dalla piccola bocca. La pinna dorsale era di piccole dimensioni e posta appena dopo la met\u00e0 del corpo, mentre la pinna anale era poco pi\u00f9 arretrata. Le pinne pelviche e quelle pettorali erano sottili e piccole, mentre la pinna caudale era profondamente biforcuta. \nRispetto agli altri gonorinchiformi, \"Apulichthys\" era caratterizzato dalla fronte lunga e stretta (eccetto nella zona postorbitale), dalla mandibola corta e alta, dalla mancanza di alcuni denti, dalla presenza di meno di 40 vertebre, di cui quella preurale I, urale I e stegurale saldate tra loro. \"Apulichthys\" era inoltre caratterizzato da un muso allungato e stretto, dalla conservazione di un piccolo osso basisfenoide, e dalla presenza di un grande opercolo.\nClassificazione.\n\"Apulichthys gayeti\" venne descritto per la prima volta da Louis Taverne nel 1997, sulla base di resti fossili ritrovati nella zona di Porto Selvaggio nei pressi di Nard\u00f2, in provincia di Lecce. Taverne inizialmente lo attribu\u00ec ai gonorinchiformi, un gruppo di pesci attualmente rappresentati da poche specie ma molto differenziato nel corso del Cretaceo e del Terziario; lo studioso riconobbe caratteristiche arcaiche di questo pesce e ritenne \"Apulichthys\" un gonorinchiforme basale. Studi successivi hanno messo in luce notevoli differenze nella premascella, nell'ectopterigoide e nello scheletro caudale di \"Apulichthys\" rispetto agli altri gonorinchiformi, e si \u00e8 preferito considerare \"Apulichthys\" un teleosteo di sede incerta (Poyato-Ariza et al., 2010)."}
{"id": "8311135", "revid": "22356", "url": "https://it.wikipedia.org/wiki?curid=8311135", "title": "Apulichthys", "text": ""}
{"id": "8311137", "revid": "400694", "url": "https://it.wikipedia.org/wiki?curid=8311137", "title": "Slow Rollers", "text": "Slow Rollers \u00e8 una raccolta antologica del gruppo musicale britannico The Rolling Stones, pubblicato nel 1981.\nDescrizione.\nLa raccolta comprende il brano \"Con le mie lacrime\", versione in italiano della canzone \"As Tears Go By\", cantata da Mick Jagger con testo adattato da Danpa, che qui vede la prima distribuzione a livello internazionale. Tutte le altre tracce erano gi\u00e0 disponibili in tutti i mercati. Questa \u00e8 l'ultima raccolta di successi dei Rolling Stones pubblicata dalla Decca."}
{"id": "8311141", "revid": "22356", "url": "https://it.wikipedia.org/wiki?curid=8311141", "title": "Johnsonperca annavaccarii", "text": "Johnsonperca annavaccarii \u00e8 un pesce osseo estinto, appartenente ai perciformi. Visse nel Cretaceo superiore (Campaniano - Maastrichtiano, circa 72 milioni di anni fa) e i suoi resti fossili sono stati ritrovati in Italia.\nDescrizione.\nQuesto piccolo pesce non doveva superare di molto i cinque centimetri di lunghezza. La testa di \"Johnsonperca\" \u00e8 tanto alta quanto lunga, e l\u2019altezza massima del corpo \u00e8 uguale all\u2019altezza massima della testa; il bordo dorsale della cresta sopraoccipitale forma un angolo con il profilo frontale del capo. Altre caratteristiche sono i denti della mascella conici e disposti in un\u2019unica fila, la pinna pettorale corta e composta da 8 raggi, una pinna pelvica costituita da una spina e quattro raggi molli, e scaglie cicloidi e di piccole dimensioni.\nClassificazione.\n\"Johnsonperca\" \u00e8 un rappresentante dei perciformi, un grande gruppo di pesci teleostei attualmente estremamente differenziato; non \u00e8 chiara quale fosse l'attribuzione di questo pesce a livello di famiglia. \n\"Johnsonperca annavaccarii\" venne descritto per la prima volta da Louis Taverne nel 2010, sulla base di un fossile ritrovato nella localit\u00e0 di Castello di Agnano, nei pressi di Nard\u00f2 in provincia di Lecce."}
{"id": "8311142", "revid": "22356", "url": "https://it.wikipedia.org/wiki?curid=8311142", "title": "Johnsonperca", "text": ""}
{"id": "8311143", "revid": "171091", "url": "https://it.wikipedia.org/wiki?curid=8311143", "title": "Mont Crest", "text": ""}
{"id": "8311144", "revid": "96758", "url": "https://it.wikipedia.org/wiki?curid=8311144", "title": "M\u00e1rio Jorge da Silva Pinto Fernandes", "text": ""}
{"id": "8311148", "revid": "15756", "url": "https://it.wikipedia.org/wiki?curid=8311148", "title": "WrestleMania 36", "text": "WrestleMania 36 \u00e8 stata la trentaseiesima edizione dell'omonimo evento in pay-per-view prodotto annualmente dalla WWE. L'evento \u00e8 stato registrato il 25 e 26 marzo 2020, al Performance Center di Orlando (Florida) ed \u00e8 andato in onda il 4 e 5 aprile 2020 successivi sul WWE Network e in pay-per-view.\nLa location inizialmente scelta era il Raymond James Stadium di Tampa (Florida), ma a causa della pandemia di COVID-19 e delle misure necessarie per farvi fronte, l'evento si \u00e8 svolto con la sola presenza del personale autorizzato ed \u00e8 stato pre-registrato a porte chiuse.\nQuesta edizione di WrestleMania \u00e8 dunque passata alla storia per tre primati: la divisione in due giornate, la totale assenza di pubblico e la presenza di un match con in palio un titolo di \"NXT\", l'NXT Women's Championship.\nIl 20 marzo 2020 \u00e8 stato annunciato che l'ex giocatore di football Rob Gronkowski avrebbe presenziato all'evento in veste di conduttore, venendo successivamente sostituto da Titus O'Neil durante la met\u00e0 della seconda serata dell'evento. Successivamente, inoltre, \u00e8 stato annunciato che lo show, per la prima volta nella storia, sarebbe stato diviso in due serate separate, una il 4 aprile 2020 e l'altra il 5 aprile 2020, senza che le due match card delle serate fossero rese note inizialmente. Per il tema dell'evento, la WWE ha scelto la pirateria.\nStoryline.\nIl 26 gennaio 2020, alla Royal Rumble, Drew McIntyre vinse il Royal Rumble match eliminando per ultimo Roman Reigns. La sera dopo, a \"Raw\", McIntyre annunci\u00f2 di voler sfidare Brock Lesnar per il WWE Championship a WrestleMania 36. Il 27 febbraio, a Super ShowDown, Lesnar difese con successo il titolo contro Ricochet in appena due minuti, consolidando il suo match contro McIntyre a WrestleMania 36.\nPer quanto riguarda il Royal Rumble match femminile, invece, esso \u00e8 stato vinto da Charlotte Flair, la quale ha eliminato per ultima Shayna Baszler. Nella puntata di \"Raw\" del 3 febbraio, tuttavia, la Flair \u00e8 stata interrotta dall'NXT Women's Champion Rhea Ripley, dichiarando poi che quel titolo \u00e8 stato l'unico a non aver vinto per la seconda volta dal 2014, e che le due non si sono mai affrontate. Il 16 febbraio, a , la Ripley ha difeso con successo il titolo contro Bianca Belair e, poco dopo, \u00e8 stata attaccata dalla Flair, la quale ha ufficializzato che a WrestleMania 36 sfider\u00e0 la Ripley per l'NXT Women's Championship. Sar\u00e0, di conseguenza, la prima volta che il titolo femminile di \"NXT\" verr\u00e0 difeso a WrestleMania.\nIl 27 febbraio, a Super ShowDown, Goldberg ha sconfitto \"The Fiend\" Bray Wyatt conquistando cos\u00ec l'Universal Championship per la seconda volta, con conseguente prima sconfitta per \"The Fiend\". Nella puntata di \"SmackDown\" del 28 febbraio, Goldberg \u00e8 stato sfidato da Roman Reigns per l'Universal Championship a WrestleMania 36, con il campione che ha accettato. Tuttavia, essendo immunodepresso a causa della leucemia e a rischio per il COVID-19, Reigns ha rinunciato al match, ed \u00e8 stato sostituito da Braun Strowman.\nIl 26 gennaio, alla Royal Rumble, Becky Lynch ha difeso con successo il Raw Women's Championship contro Asuka. Nella puntata di \"Raw\" del 10 febbraio Beckyla Lynch \u00e8 stata brutalmente attaccata da Shayna Baszler e di conseguenza il 17 febbraio, \u00e8 stato annunciato un Elimination Chamber match per l'omonimo pay-per-view valevole per determinare la contendente n\u00ba1 al Raw Women's Championship che includeva, oltre alla Baszler, anche Asuka, Liv Morgan, Natalya, Ruby Riott e Sarah Logan. L'8 marzo, ad Elimination Chamber, la Baszler ha dominato l'incontro, eliminando tutte le altre partecipanti per sottomissione, diventando la contendente n\u00ba1 a WrestleMania 36.\nNella puntata speciale \"Super SmackDown\" del 31 gennaio Braun Strowman ha sconfitto Shinsuke Nakamura conquistando cos\u00ec l'Intercontinental Championship per la prima volta. Nelle successive puntate di \"SmackDown\", spesso affiancato da Elias, Strowman \u00e8 riuscito pi\u00f9 volte a respingere Nakamura e i suoi alleati, Cesaro e Sami Zayn. Nella puntata di \"SmackDown\" del 28 febbraio, \u00e8 stato annunciato che Strowman difender\u00e0 l'Intercontinental Championship contro Nakamura, Cesaro e Zayn in un 3-on-1 Handicap match ad Elimination Chamber. Ad Elimination Chamber, l'8 marzo, Zayn ha schienato Strowman conquistando l'Intercontinental Championship, il suo primo titolo in WWE. Dopo aver chiuso la faida con Strowman, Zayn \u00e8 stato sfidato da Daniel Bryan per il titolo a WrestleMania 36, con Zayn che ha accettato a patto che Drew Gulak (amico di Bryan) avesse sconfitto Shinsuke Nakamura, cosa che \u00e8 avvenuta nella puntata del 27 marzo, garantendo a Bryan il match contro Zayn.\nNella puntata di \"SmackDown\" del 28 febbraio John Cena ha affatto un'apparizione speciale in cui ha annunciato che non avrebbe preso parte a WrestleMania 36. Poco dopo, sullo stage, \"The Fiend\" Bray Wyatt \u00e8 apparso dinanzi a Cena indicando il logo di WrestleMania 36, con la loro sfida che \u00e8 stata dunque annunciata (rivincita del loro incontro avvenuto il 6 aprile 2014 a WrestleMania XXX con vittoria di Cena). Nella puntata di \"SmackDown\" del 27 marzo, durante una puntata della \"Firefly Fun House\", Bray Wyatt ha annunciato che il match con Cena sar\u00e0 un \"Firefly Fun House\" match.\nA Super ShowDown, AJ Styles ha partecipato al Gauntlet match per il Tuwaiq Trophy e, dopo aver eliminato R-Truth, era sicuro di aver vinto la contesa (anche perch\u00e9 i suoi alleati Luke Gallows e Karl Anderson dell'O.C. avevano attaccato Rey Mysterio che era l'ultimo partecipante all'incontro), ma successivamente The Undertaker ha fatto il suo ritorno eliminando Styles, vincendo la contesa. La sera dopo, a \"Raw\", Styles ha preso in giro The Undertaker. A Elimination Chamber, Styles \u00e8 stato sconfitto da Aleister Black in un No Disqualification match a causa dell'intervento di The Undertaker. Nelle settimane successive, a \"Raw\", Styles ha preso in giro The Undertaker, tirando in ballo la moglie Michelle McCool, e ha firmato il contratto per il loro match a WrestleMania 36, che sar\u00e0 un Boneyard match.\nDopo essere stato costretto al ritiro nel 2011, Edge ha fatto il suo ritorno dopo nove anni alla Royal Rumble durante l'omonimo incontro, eliminando anche il suo ex compagno di tag team Randy Orton. La sera dopo, a \"Raw\", Edge ha annunciato il suo ritorno come superstar attiva, ma \u00e8 poi stato attaccato a tradimento da Orton, il quale lo ha colpito con due sedie, infortunandolo gravemente (\"kayfabe\"). Nella puntata di \"Raw\" del 2 marzo Orton ha anche attaccato la Beth Phoenix, moglie di Edge, con la sua \"RKO\", dopo che questa l'aveva schiaffeggiato. La settimana dopo, a \"Raw\", Edge \u00e8 tornato attaccando MVP durante il suo \"V.I.P. Lounge\" prima dell'arrivo di Orton, il quale \u00e8 poi fuggito dopo aver tentato una \"RKO\" su Edge. Questi ha poi sfidato Orton ad un Last Man Standing match per WrestleMania 36, con Orton che ha accettato.\nIl 27 febbraio, a Super ShowDown, John Morrison e The Miz hanno sconfitto Big E e Kofi Kingston del New Day conquistando cos\u00ec lo SmackDown Tag Team Championship. Nella puntata di \"SmackDown\" del 27 marzo il match tra Big E e Kingston e gli Usos (Jey e Jimmy Uso) per determinare gli sfidanti al titolo \u00e8 terminato in no-contest a causa dell'intervento dei due campioni; per questo motivo, \u00e8 stato annunciato che a WrestleMania 36 John Morrison e The Miz dovranno difendere i titoli contro il New Day e gli Usos in un Triple Threat Tag Team Ladder match. Tuttavia, a causa di un attacco influenzale di Miz, l'incontro \u00e8 stato reso un Triple Threat Ladder match, con un solo rappresentate per tag team, che ha visto protagonisti John Morrison, Jimmy Uso e Kofi Kingston.\nNella puntata di \"SmackDown\" del 20 marzo Paige \u00e8 apparsa via Skype per annunciare che Bayley dovr\u00e0 difendere lo SmackDown Women's Championship in un Fatal 5-Way Elimination match contro Lacey Evans, Naomi, Sasha Banks e Tamina.\nIl 24 novembre 2019, nel kick-off di Survivor Series, gli Heavy Machinery (Otis e Tucker) hanno partecipato ad una 10-team Battle Royal interpromozionale dove sono stati eliminati da Dolph Ziggler e Robert Roode; nel periodo immediatamente successivo, Ziggler ha iniziato a flirtare con Mandy Rose, ragazza a cui Otis era interessato. Nella puntata di \"SmackDown\" del 14 febbraio, Otis avrebbe dovuto avere un appuntamento di San Valentino con Mandy, ma a causa di un messaggio (inviato da uno sconosciuto spacciatosi per la Rose, in cui annunciava un suo piccolo ritardo), Otis ha posticipato il suo arrico al ristorante. Ma arrivato, trova Mandy Rose seduta al tavolo con Ziggler. Successivamente, Ziggler ha sfidato Otis per un match a WrestleMania 36, con questi che ha accettato, mentre Mandy ha dichiarato di presenziare all'angolo di Ziggler, senza per\u00f2 voler essere considerata un premio da vincere. Nella puntata di \"SmackDown\" del 3 aprile Tucker ha sconfitto Ziggler per squalifica, e sul titantron un misterioso individuo incappucciato, tramite un video e con la voce camuffata, ha rivelato che colei che aveva mandato il messaggio ad Otis era stata Sonya Deville (migliore amica di Mandy), che da sempre era in combutta con Ziggler per sabotare Otis.\nA seguito della pesante sconfitta subita dal Team \"Raw\" a Survivor Series, il capitano Seth Rollins ha criticato l'intero roster dello show rosso per la sua scarsa performance e ha messo in dubbio la lealt\u00e0 di Owens, che ha risposto eseguendo una Stunner su Rollins. Owens divenne quindi il bersaglio degli Authors of Pain (Akam e Rezar). Sebbene Owens abbia accusato Rollins di esserci dietro agli attacchi degli AOP, Rollins ha negato le accuse, anche se alla fine si \u00e8 unito agli AOP, effettuando un turn heel. Rollins ha iniziato quindi a riferirsi a s\u00e9 stesso come il \"Monday Night Messiah\" e ha reclutato Murphy nella sua nuova fazione con gli AOP; Rollins e Murphy alla fine hanno vinto insieme il Raw Tag Team Championship sconfiggendo i Viking Raiders (Erik e Ivar) nella puntata di \"Raw\" del 20 gennaio. Durante il royal rumble match, Rollins ha eliminato Owens grazie agli AOP (che non facevano parte della contesa). Rollins e Murphy hanno poi perso i titoli contro gli Street Profits (Montez Ford e Angelo Dawkins) nella puntata del 2 marzo a causa dell'intervento di Owens. Successivamente, Rollins ha sfidato Owens a WrestleMania 36 con quest'ultimo che ha accettato.\nNella puntata di \"SmackDown\" del 13 marzo Alexa Bliss e Nikki Cross sono state sconfitte da Bayley e Sasha Banks a causa dell'intervento di Asuka. Nella puntata di \"SmackDown\" del 20 marzo \u00e8 stato annunciato che la Bliss avrebbe affrontato Asuka nella puntata del 27 marzo, dove l'ha sconfitta. Successivamente, \u00e8 stato annunciato che le Kabuki Warriors (Asuka e Kairi Sane), avrebbero difeso il Women's Tag Team Championship contro Alexa Bliss e Nikki Cross a WrestleMania 36.\nIl 23 marzo sono stati annunciati due nuovi match: Aleister Black contro Bobby Lashley e Elias contro King Corbin. Il 31 marzo, inoltre, \u00e8 stato annunciato che gli Street Profits avrebbero difeso il Raw Tag Team Championship contro la coppia formata da Andrade e Angel Garza; tuttavia, a causa di un infortunio alle costole, Andrade \u00e8 stato rimpiazzato da Austin Theory (wrestler di \"NXT\").\nIl 3 aprile sono stati annunciati per il Kick-off due incontri: Liv Morgan contro Natalya per e Cesaro contro Drew Gulak.\nCambi di programma.\nLa card dell'evento ha subito dei cambiamenti in seguito alla pandemia di COVID-19, dato che molti wrestler, di loro spontanea iniziativa, non hanno voluto prendere parte all'evento per ragioni di sicurezza.\nLe annuali Andr\u00e9 the Giant Memorial Battle Royal e WrestleMania Women's Battle Royal sono state cancellate per limitare il progressivo assembramento da parte dei wrestler sul ring. Roman Reigns, impegnato nel match per l'Universal Championship contro Goldberg, a causa della sua immunodepressione dovuta alla leucemia ha optato per non partecipare all'incontro, e in sostituzione \u00e8 stato scelto Braun Strowman. Similmente The Miz, impegnato per difendere lo SmackDown Tag Team Championship assieme a John Morrison in un Triple Threat Tag Team Ladder match contro Big E e Kofi Kingston del New Day e gli Usos (Jey Uso e Jimmy Uso), a causa di una forma di influenza non ha potuto presenziare all'evento. Andrade, impegnato con Angel Garza contro gli Street Profits (Angelo Dawkins e Montez Ford) per il Raw Tag Team Championship di questi ultimi ha subito un infortunio alle costole, e il suo posto \u00e8 stato preso da Austin Theory (wrestler di \"NXT\"). Dana Brooke, inizialmente scelta per partecipare al match ad eliminazione per lo SmackDown Women's Championship di Bayley, \u00e8 stata messa sotto quarantena precauzionale, e come lei anche Rey Mysterio (che in origine avrebbe dovuto affrontare Andrade per lo United States Championship)."}
{"id": "8311160", "revid": "834", "url": "https://it.wikipedia.org/wiki?curid=8311160", "title": "Mont Mars", "text": ""}
{"id": "8311167", "revid": "22356", "url": "https://it.wikipedia.org/wiki?curid=8311167", "title": "Italoclupea nolfi", "text": "L'italoclupea (Italoclupea nolfi) \u00e8 un pesce osseo estinto, appartenente ai clupeiformi. Visse nel Cretaceo superiore (Campaniano - Maastrichtiano, circa 72 milioni di anni fa) e i suoi resti fossili sono stati ritrovati in Italia.\nDescrizione.\nQuesto pesce era di piccole dimensioni e non superava gli 8 centimetri di lunghezza. Possedeva un corpo slanciato simile a quello delle attuali sardine e aringhe; la testa era alta e terminante in un muso appuntito con la bocca rivolta leggermente all'ins\u00f9. La pinna dorsale si trovava all'incirca a met\u00e0 del dorso, ed era di forma triangolare. La pinna anale era bassa e allungata, ed era posta molto vicino alla pinna caudale profondamente biforcuta. Le pinne pelviche erano piccole e poste appena dieto la pinna dorsale, mentre le pinne pettorali erano poste abbastanza in basso e di forma allungata. \n\"Italoclupea\" possedeva alcune caratteristiche morfologiche che lo differenziavano dagli altri clupeiformi: gli orbitosfenoidi allungati e che toccavano l\u2019etmoide laterale, due grandi mascelle, la mandibola articolata, 22 paia di costole. \"Italoclupea\" possedeva inoltre da 39 a 41 vertebre, di cui 24 addominali e 15-17 caudali; le vertebre preurale 1, urale 1, e urale 2 sono indipendenti tra loro, e la pinna caudale ha 19 raggi principali.\nClassificazione.\n\"Italoclupea\" \u00e8 un rappresentante dei clupeiformi, il grande gruppo di pesci teleostei comprendenti tra gli altri sardine, aringhe, acciughe e spratti. In particolare, \"Italoclupea\" sembrerebbe essere stato un membro arcaico della famiglia Clupeidae. \n\"Italoclupea\" venne descritto per la prima volta nel 2007 da Louis Taverne, sulla base di numerosi resti fossili ritrovati nei pressi di Nard\u00f2, in provincia di Lecce.\nPaleoecologia.\n\"Italoclupea nolfi\" \u00e8 una delle specie pi\u00f9 abbondanti presenti nell\u2019ittiofauna di Nard\u00f2 con 123 esemplari rinvenuti in totale; rappresentava probabilmente la pi\u00f9 importante fonte di cibo per i pesci predatori della zona a causa di questa sua abbondanza. \nLa maggior parte degli esemplari si \u00e8 fossilizzata con la colonna vertebrale fortemente curvata dorsalmente, caratteristica presente anche in altri teleostei fossili; ci\u00f2 sarebbe dovuto al raccorciamento \"post mortem\" dei legamenti che collegano le vertebre a causa di una disidratazione in un ambiente ipersalino. "}
{"id": "8311168", "revid": "22356", "url": "https://it.wikipedia.org/wiki?curid=8311168", "title": "Italoclupea", "text": ""}
{"id": "8311170", "revid": "1613185", "url": "https://it.wikipedia.org/wiki?curid=8311170", "title": "Mummia di Usermontu", "text": "\"Usermontu\" \u00e8 un'antica mummia egizia esposta al Rosicrucian Egyptian Museum di San Jose, in California. \nIl nome \"Usermontu\" - che significa \"Potente \u00e8 Montu\" - quasi certamente non corrisponde al nome, ancora sconosciuto, che originariamente apparteneva all'uomo mummificato. L'errore \u00e8 nato perch\u00e9 molto tempo dopo la morte, la mummia \u00e8 stata collocata in una bara originariamente appartenuta a un altro uomo, un prete di nome Usermontu, ancora al suo interno al momento della riscoperta. La mummia \u00e8 molto ben conservata ed \u00e8 nota per avere un'antica protesi protesica nel ginocchio sinistro.\nStoria.\nNel 1971 il Museo Rosacroce acquist\u00f2 due antiche bare sigillate egiziane da Neiman-Marcus. All'insaputa di tutti, una delle bare conteneva ancora la mummia, che fu scoperta poco dopo l'acquisto. Sulla base del tipo di imbalsamazione originariamente fornito a \"Usermontu\", si ritiene che fosse un maschio egiziano di elevata classe sociale che probabilmente visse - e alla fine mor\u00ec - durante il Nuovo Regno d'Egitto (tra il XVI e l'XI secolo a.C.). Per una ragione che ci rimane sconosciuta, diversi secoli dopo la morte il suo cadavere fu messo nella bara del \"vero\" Usermontu, che visse durante la 26a dinastia. Intorno al 400 a.C., come suggerito dalla datazione al radiocarbonio, il corpo sub\u00ec un altro avvolgimento, con bende di lino che sono ancora visibili oggi. Non si sa da dove provenissero la bara e la mummia. In vita l'uomo avrebbe dovuto avere una chioma rossa naturale e la sua mummia \u00e8 alta circa . \nPin protesico.\nNell'agosto 1995 il professor C. Wilfred Griggs della BYU esegu\u00ec alcune radiografie sulle mummie Rosacroce e scopr\u00ec la presenza di una vite ortopedica in ferro lunga all'interno del ginocchio sinistro di \"Usermontu\". Inizialmente Griggs credeva che il perno fosse inserito nei tempi moderni per ricollegare la gamba al resto del corpo, quindi in seguito ottenne il permesso di scartare la gamba ed esaminare direttamente il perno per risolvere il mistero. Dopo l'esame, Griggs si rese conto che il perno non poteva essere stato inserito in tempi moderni e che doveva essere stato inserito s\u00ec dopo la morte dell'uomo, ma prima della sua sepoltura: ipotesi confermata da ulteriori analisi. Il perno era tenuto in posizione da una resina organica, analoga al moderno cemento osseo. In tal modo, coloro che eseguirono l'operazione assicurarono l'integrit\u00e0 del corpo, necessaria per l'antica vita ultraterrena egiziana. In seguito, sono stati espressi molti dubbi in letteratura sulla validit\u00e0 di questa interpretazione: nella mummia mancano le ossa, la gamba non sarebbe stata mobile e probabilmente il perno sarebbe stato successivamente attaccato al corpo gi\u00e0 morto, che aveva una gamba amputata, per completarlo per i viaggi nell'aldil\u00e0."}
{"id": "8311176", "revid": "1543377", "url": "https://it.wikipedia.org/wiki?curid=8311176", "title": "Aurotioglucosio", "text": "L'aurotioglucosio, noto anche come tioglucosio d'oro, \u00e8 un composto chimico con la formula AuSC6H11O5. Questo derivato del glucosio \u00e8 stato usato in passato per trattare l'artrite reumatoide.\nStoria.\nNel corso della storia, l'oro \u00e8 stato un componente ampiamente adoperato per curare diverse malattie, nonostante la sua efficacia non fosse mai stata confermata. Nel 1935, i farmaci a base di oro furono segnalati per essere efficaci nel trattamento dell'artrite reumatoide. Sebbene molti pazienti avessero reagito positivamente al farmaco, l'aurotioglucosio non aveva una efficacia uniforme.\nNegli Stati Uniti solo un farmaco a base di oro \u00e8 attualmente in uso in ambito clinico: l'auranofin, anche se l'aurotiomalato di sodio (tiomalato di sodio d'oro) e l'aurotioglucosio sono stati in uso fino a poco tempo fa.\nNel 2001, l'aurotioglucosio \u00e8 stato ritirato dal mercato olandese, dove era stata l'unica preparazione iniettabile di oro disponibile sin dal 1943. Questo ha costretto gli ospedali a cambiare terapia per un gran numero di pazienti spostandosi verso l'aurotiomalato. Il farmaco era in uso da oltre 70 anni e anche dopo quattro anni dalla sua improvvisa scomparsa dal mercato le ragioni sono rimaste poco chiare.\nChimica medicinale.\nIl tioglucosio d'oro presenta l'oro nello stato di ossidazione di + I, come altri tiolati di oro. \u00c8 una specie solubile in acqua, non ionica, che si presume esista sotto forma di polimero. In condizioni fisiologiche, una reazione di ossidoriduzione porta alla formazione di oro metallico e derivati dell'acido solfinico del tioglucosio.\nPreparazione.\nIl tioglucosio d'oro pu\u00f2 essere preparato trattando il bromuro d'oro con una soluzione di tioglucosio satura di anidride solforosa. Il tioglucosio d'oro viene precipitato con metanolo e ricristallizzato con acqua e metanolo.\nOsservazioni varie.\nIn ricerche recenti, \u00e8 stato scoperto che l'iniezione di tioglucosio d'oro induce l'obesit\u00e0 nei topi. In aggiunta sembra che l'aurotioglucosio abbia un'interazione con il farmaco antimalarico idrossiclorochina."}
{"id": "8311177", "revid": "729019", "url": "https://it.wikipedia.org/wiki?curid=8311177", "title": "Benjamin Kiprotich Korir", "text": ""}
{"id": "8311187", "revid": "1982", "url": "https://it.wikipedia.org/wiki?curid=8311187", "title": "J\u00e1nos Hunyadi", "text": ""}
{"id": "8311190", "revid": "92723", "url": "https://it.wikipedia.org/wiki?curid=8311190", "title": "Johann Jakob Schmauss", "text": " \nBiografia.\nJohann Jakob Schmauss nacque nel 1690 a Landau. Dopo avere frequentato la scuola a Durlach e Stoccarda, studi\u00f2 presso le universit\u00e0 di Strasburgo e di Halle, dove sub\u00ec l'influenza di Christian Thomasius e Nicolaus Hieronymus Gundling. Ottenne la sua abilitazione nel 1712, qualificandolosi come lettore di storia. In quel periodo Schmauss inizi\u00f2 a pubblicare regolarmente riviste. \nSenza limitare la sua attivit\u00e0 letteraria, nel 1721 entr\u00f2 al servizio del Margraviato di Baden-Durlach, inizialmente come consigliere. Nel 1722 pubblic\u00f2 il \"Corpus juris publici Germanici accademum\", la prima chiara guida al diritto pubblico imperiale; il trattato ebbe sette edizioni entro il 1794. \nIl 29 aprile 1734 Schmauss ricopr\u00ec la cattedra di diritto naturale (\"historiarum et juris naturae et gentium\") a Gottinga. \nDopo la morte di Johann Peter von Ludewig (1743), Schmauss fu nominato suo successore all'Universit\u00e0 di Halle. A causa del ritardo nell'apertura dell'universit\u00e0 e della mancanza di stipendio, insegn\u00f2 brevemente a Lipsia, tuttavia nel 1744 torn\u00f2 al suo precedente insegnamento a Gottinga, dove rimase fino alla sua morte nel 1757."}
{"id": "8311192", "revid": "599013", "url": "https://it.wikipedia.org/wiki?curid=8311192", "title": "Simone di Taibuteh", "text": "Biografia.\nFu un monaco asceta e autore spirituale della chiesa siro-orientale, vissuto nel sud-est della Mesopotamia, nell'ambiente monastico dell'Accademia di Gundishapur.\nEbbe importanti relazioni con Isacco di Ninive. \nIl poco che conosciamo della sua vita lo dobbiamo a due importantissimi cronisti siri a lui posteriori di diversi secoli: Gregorio Barebreo (\u2020 1286) e Abdisho bar Berika \n(\u2020 1318): &lt;br&gt;\nBarebreo lo descrive, nella sua \"Cronaca ecclesiastica\", come Ne parla come operante sotto l'episcopato del catholicos Henanisho I (685-699), quindi vissuto alla fine del VII secolo. &lt;br&gt;\nBar Berika aggiunge qualche precisazione sulla sua opera: \nIl pensiero.\nL'opera conosciuta di Simone \u00e8 contrassegnata dalla grande insistenza su ci\u00f2 che chiama \"l'economia della Grazia\", e il ruolo decisivo di essa nell'esperienza del monaco, accompagnata dalla necessaria ascesi. Il vocabolo \"Taibuteh\", associato al suo nome, del resto significa in siriaco \"della grazia\". L'autore \u00e8 conosciuto anche per avere sviluppato il tema del \"sacerdozio nascosto della preghiera\". Simone considera in effetti che lo Spirito Santo che vive nell'uomo si veli, come prete, all'interno di lui. Nel suo cuore si trova un santuario dove ogni cristiano celebra la preghiera interiore."}
{"id": "8311196", "revid": "2204257", "url": "https://it.wikipedia.org/wiki?curid=8311196", "title": "Funk psichedelico", "text": "Il funk psichedelico (dall'inglese psychedelic funk) o funkadelia \u00e8 uno stile musicale che fonde funk e rock psichedelico.\nStoria.\nOrigini.\nIl funk psichedelico risale alla fine degli anni sessanta e contava fra i suoi pionieri gruppi afroamericani funk che risentirono fortemente l'influenza della cultura della droga e della psichedelia di Jimi Hendrix, fra cui gli Sly &amp; the Family Stone, che incorporarono elementi blues rock e jazz pi\u00f9 arrangiamenti tipici della musica psichedelica fra cui pedali wah wah, distorsori overdrive e camere dell'eco, e il collettivo Parliament/Funkadelic di George Clinton, che realizzavano jam acid rock anche adoperando sintetizzatori. Lo stile di Clinton, che venne battezzato P-Funk, fu anche il primo a spostare il funk dalla forma canzone al groove e alle texture. Secondo il teorico Kodwo Eshun, a differenza degli artisti psichedelici che lo precedettero, Clinton si sarebbe focalizzato principalmente sugli elementi \"abietti\" della psichedelia e, a partire dalla met\u00e0 degli anni settanta, avrebbe flirtato con tematiche fantascientifiche e spaziali come l'afrofuturismo.\nDiffusione.\nSul finire degli anni sessanta, il produttore discografico Norman Whitfield si lasci\u00f2 influenzare dal funk psichedelico come confermano alcune registrazioni a cui prese parte fra cui \"Cloud Nine\" (1968) dei Temptations e \"I Heard It Through the Grapevine\" (1968) di Marvin Gaye.\nA partire dagli anni settanta, artisti come Miles Davis ed Herbie Hancock sperimentarono una fusione di jazz e funk psichedelico; altri artisti emersi nello stesso periodo che iniziarono a ispirarsi al funk \"acido\" contavano Prince e i Talking Heads che, a partire dalla seconda met\u00e0 degli anni settanta, incisero tre album apprezzatissimi dalla critica e ispirati al funk di George Clinton \"More Songs About Buildings and Food\", 1978; \"Fear of Music\", 1979; \"Remain in Light\", 1980).\nDurante gli anni novanta, il funk psichedelico permise gli sviluppi di una branca della scena West Coast hip hop nota come G-funk, che contava fra i suoi maggiori esponenti Warren G, Dr. Dre e Snoop Dogg. Un altro noto gruppo hip-hop che si lasci\u00f2 ispirare al funk psichedelico di Sly Stone e Clinton fu quello degli Outkast.\nA partire dal nuovo millennio, la World Psychedelic Funk Classics pubblica antologie specializzate in funk psichedelico."}
{"id": "8311198", "revid": "2036644", "url": "https://it.wikipedia.org/wiki?curid=8311198", "title": "Shanghai Shanggang Jituan Zuqiu Julebu 2020", "text": "Questa voce raccoglie le informazioni riguardanti lo Shanghai SIPG nelle competizioni ufficiali della stagione 2020.\nMaglie e sponsor.\nLo sponsor tecnico per la stagione 2020 si riconferma la Nike mentre quello ufficiale rimane lo Shanghai Automotive Industry Corporation, a cui viene aggiunto sul petto Morris Garages in AFC Champions League. Sulla schiena e sulle maniche non vengono applicati sponsor nella coppa internazionale, mentre in campionato viene usato lo sponsor Roewe."}
{"id": "8311201", "revid": "827882", "url": "https://it.wikipedia.org/wiki?curid=8311201", "title": "Psychedelic funk", "text": ""}
{"id": "8311202", "revid": "827882", "url": "https://it.wikipedia.org/wiki?curid=8311202", "title": "Funkadelia", "text": ""}
{"id": "8311211", "revid": "1812137", "url": "https://it.wikipedia.org/wiki?curid=8311211", "title": "Baltijskaja (anello centrale di Mosca)", "text": "Baltijskaja () \u00e8 una stazione dell'anello centrale di Mosca. Situata nel quartiere di Vojkovskij, \u00e8 situata a poca distanza dalla stazione di Vojkovskaja, posta lungo la linea 2.\nNel 2017 \u00e8 stata utilizzata mediamente da 26.000 passeggeri al giorno\nControversie sul nome.\nLa stazione avrebbe dovuto chiamarsi Vojkovskaja in virt\u00f9 della sua vicinanza all'omonima stazione della linea 2. Tuttavia l'idea ha suscitato forti opposizioni in particolare dalla Chiesa ortodossa russa e ampi strati della popolazione in quanto P\u00ebtr Lazarevi\u010d Vojkov, a cui la stazione sarebbe stata dedicata, \u00e8 considerato una figura assai controversa, avendo organizzato in prima persona l'assassinio della famiglia Romanov nel 1917. Un sondaggio popolare ha quindi stabilito di cambiare il nome della stazione in Baltijskaja mentre un'analoga consultazione ha invece confermato il nome della vicina stazione della metropolitana in Vojkovskaja."}
{"id": "8311212", "revid": "767487", "url": "https://it.wikipedia.org/wiki?curid=8311212", "title": "Siberia (gruppo musicale)", "text": "I Siberia sono stati un gruppo musicale indie pop italiano, formatosi a Livorno nel 2010 e scioltosi nel 2020.\nCarriera.\nFondata a Livorno nel 2010 dal frontman Eugenio Sournia e dal batterista Luca Mele all'epoca compagni di scuola, il loro nome \"Siberia\" prende ispirazione dal romanzo \"Educazione siberiana\" di Nicolai Lilin. Nel 2014 ai due si aggiunge il chitarrista Matteo D'Angelo e in seguito il bassista Cristiano Sbolci Tortoli.\nNell'estate 2014 pubblicano il primo lavoro, l'EP chiamato \"Voglio regalarti una fotografia\".\nNel 2015 partecipano a Sanremo Giovani con il brano \"Gioia\".\nIl 16 aprile 2016 esce il loro album di debutto intitolato \"In un sogno \u00e8 la mia patria\", edito da Sony Music e distribuito da Artist First. In seguito intraprendono una serie di concerti a livello nazionale.\nIl 23 febbraio 2018 pubblicano per l'etichetta Maciste Dischi \"Si vuole scappare\", secondo album in studio, intraprendendo un tour a livello nazionale. Ad agosto partecipano al Sziget Festival in Ungheria.\nA novembre dello stesso anno approdano nell'etichetta Sugar Music.\nIl 29 novembre 2019 pubblicano il loro terzo album in studio \"Tutti amiamo senza fine,\" prodotto da Federico Nardelli per l'etichetta Sugar Music insieme alla Maciste Dischi. Il disco, che \u00e8 stato preceduto dai singoli \"Ian Curtis\", \"Non Riesco a Respirare\" e \"Mon Amour,\" \u00e8 seguito da una tourn\u00e9e a livello nazionale\".\" A dicembre sono ospiti del programma radiofonico \"Rai Radio2 Social Club\".\nIl 9 gennaio 2020 si esibiscono nella trasmissione \"Stati generali\" in onda su Rai 3.\nA inizio febbraio sono ospiti del programma televisivo \"Quelli che il calcio\" in onda su Rai 2; a met\u00e0 mese iniziano una tourn\u00e9e di livello nazionale, ma viene annullata per il lockdown imposto dall'epidemia di coronavirus.\nIl 24 giugno 2020 la band annuncia lo scioglimento."}
{"id": "8311213", "revid": "767487", "url": "https://it.wikipedia.org/wiki?curid=8311213", "title": "Scarfies", "text": "Scarfies (o Crime 101 nella versione USA) \u00e8 un film prodotto in Nuova Zelanda nel 1999 ambientato nella citt\u00e0 di Dunedin. Il titolo originale del film deriva dal soprannome affibbiato agli studenti universitari dell'Universit\u00e0 di Otago, cos\u00ec chiamati per via delle tradizionali sciarpe blu ed oro indossate durante l'inverno ed a sostegno della squadra di rugby Otago Rugby Football Union. Gran parte della fotografia e della colonna sonora del film \u00e8 un omaggio alla citt\u00e0, incluso l'uso di diverse canzoni del Dunedin sound nella colonna sonora (la band locale The Clean fa persino un cameo durante il film).\nTrama.\nUn gruppo di cinque studenti si trasferiscono insieme a vivere in un appartamento che sembra essere stato abbandonato. La scoperta di una piantagione di marijuana coltivata nel seminterrato porta in primo luogo all'euforia, quindi alla paranoia e alle discussioni tra i coinquilini su ci\u00f2 che accadr\u00e0 quando i veri proprietari torneranno a raccoglierlo. Quando arriva Kevin, il proprietario del raccolto, gli studenti temono per la propria vita e lo bloccano nel seminterrato. Gli eventi si svolgono sullo sfondo del pi\u00f9 grande evento sportivo della citt\u00e0 , la finale del campionato nazionale di rugby della Nuova Zelanda.\nProduzione.\nIl film inizialmente aveva un piccolo budget di produzione di 250.000 dollari neozelandesi, ma in seguito ha ricevuto un finanziamento aggiuntivo di 1,6 milioni dalla New Zealand Film Commission.\nAccoglienza.\n\"Scarfies\" \u00e8 stato accolto con favore, descritto come \"... il film neozelandese pi\u00f9 divertente per anni ...\", e ha ottenuto buoni risultati al botteghino."}
{"id": "8311214", "revid": "6923", "url": "https://it.wikipedia.org/wiki?curid=8311214", "title": "Mathew Sigei", "text": ""}
{"id": "8311215", "revid": "84184", "url": "https://it.wikipedia.org/wiki?curid=8311215", "title": "Hathaway", "text": ""}
{"id": "8311217", "revid": "110157", "url": "https://it.wikipedia.org/wiki?curid=8311217", "title": "Istituto Ernesto de Martino", "text": "LIstituto Ernesto de Martino \u00e8 un'istituzione culturale fondata a Milano da Gianni Bosio e Alberto Mario Cirese, per promuovere la conoscenza critica e la presenza alternativa del mondo popolare e proletario. Dal 1996 ha sede a Sesto Fiorentino.\nStoria.\nLe origini. Milano.\nL'Istituto nasce nel 1966 a Milano per conservare e impedire la dispersione dei materiali documentari (canti sociali e politici, poesia popolare, esclusi dalle raccolte folkloriche), frutto di ricerche sulla tradizione musicale popolare italiana, svolte fin dagli anni '40 nell'ambito del Nuovo Canzoniere Italiano e delle Edizioni \"Avanti!\" e Edizioni del Gallo. \nL'intitolazione a Ernesto de Martino \u00e8 stata l'omaggio al ruolo chiave che lo studioso napoletano aveva esercitato nel rinnovamento degli studi scientifici delle culture popolari. \nIl 1 luglio del 1966 Franco Coggiola \u00e8 nominato curatore del neonato istituto, rendendone di fatto possibile l'operativit\u00e0. Dopo la prematura morte di Bosio, grazie al lavoro di coordinamento svolto da Giovanni Pirelli, nel 1972 l'Istituto cambia la ragione sociale e diviene \"Associazione culturale\" prendendo il nome tuttora in uso di \"Istituto Ernesto de Martino per la conoscenza critica e la presenza alternativa del mondo popolare e proletario\". Responsabile ne \u00e8 Clara Longhini e dal 1980 Franco Coggiola. \nNato come archivio di ricerca, che mette al proprio centro la storia orale, la cultura delle classi popolari fatta di narrazioni, musiche e canti di lavoro e di protesta, per tutti gli anni Settanta rappresenta un punto nodale dell'elaborazione culturale e politica della sinistra italiana. Grazie alla produzione degli spettacoli militanti del Nuovo Canzoniere Italiano e all'editoria discografica de I Dischi del Sole, eventi entrambi innovativi, sono attratte nella sua orbita molte personalit\u00e0 di spicco del panorama culturale italiano tra cui, Cesare Bermani, Paolo Ciarchi, Dario Fo, Ivan della Mea, Luciano Della Mea, Roberto Leydi, Sergio Liberovici, Alessandro Portelli. Agli inizi degli anni Ottanta per\u00f2 in Italia, il clima politico inizia a cambiare. La produzione de I Dischi del Sole cessa nel 1980, gli spettacoli si diradano fino quasi a sparire, tanto che le entrate ridotte non sono pi\u00f9 in grado di impedirne lo sfratto dalla sede di via Melzo.\nIl trasferimento. Sesto Fiorentino.\nLe sorti dell'Istituto rimangono nelle mani di Franco Coggiola che, nel luglio del 1989, lanca un appello per il salvataggio dell'Istituto pubblicato su gran parte della stampa italiana a firma di moltissimi intellettuali tra cui Goffredo Fofi, Franco Fortini, Pietro Ingrao, Sergio Liberovici, Giacomo Manzoni, Luigi Pintor, Rossana Rossanda e molti altri. L'appello \u00e8 raccolto dall'amministrazione comunale di Sesto Fiorentino, che mette a disposizione Villa San Lorenzo al Prato per raccogliere i materiali e dare spazio alle attivit\u00e0 dell'istituto. \nNel frattempo Coggiola prosegue le ricerche sul campo e inizia a prendere contatti col mondo della musica antagonista cresciuta nelle periferie urbane e nei centri sociali. Nei primi anni Novanta egli apre un dialogo con il giovane movimento delle Posse e con nuove generazioni di altri musicisti.\nNel 1993 con l'iniziativa \"Un'Altra Italia: percorsi di ricerca sulla storia, la musica e il canto sociale\" l'Istituto si presenta in Toscana con mostre, spettacoli, concerti e un seminario di studi organizzato in collaborazione con il Comune di Sesto Fiorentino e la Regione Toscana. \nDal 1996 l'Istituto ha ufficialmente sede a Sesto Fiorentino. La morte improvvisa e prematura di Franco Coggiola non ha frenato l'attivit\u00e0 dell'Istituto che ormai era avviato verso la sua rinascita sotto la direzione di Ivan della Mea. Si intensifica la collaborazione con universit\u00e0 italiane e straniere, gli enti locali e le istituzioni culturali nazionali. I materiali dell'archivio vengono aperti alla consultazione da parte degli iscritti all'associazione. Riprendono le attivit\u00e0 editoriali, discografiche e cinematografiche. Nell'aprile del 2009 \u00e8 eletto presidente Stefano Arrighetti.\nAttivit\u00e0.\nLa finalit\u00e0 dell'Istituto fin dall'inizio \u00e8 stata quella di diventare un vero e proprio laboratorio di analisi del mondo oppresso e antagonista e di valorizzazione della cultura orale e del canto sociale vecchio e nuovo. In una analoga prospettiva collaborano strettamente con l'Istituto de Martino, pur in totale autonomia, la Lega di Cultura di Piadena, la Societ\u00e0 di Mutuo Soccorso Ernesto de Martino di Venezia, il Circolo Gianni Bosio di Roma e le Edizioni Kurumuny del Salento.\nCon cadenza annuale a Sesto Fiorentino viene organizzato \"InCanto: rassegna di canto di tradizione orale e nuova espressivit\u00e0 in Italia\" e, insieme alle organizzazioni pacifiste e all'ANPI, \"Canzoni contro la guerra\" presso il Teatro dell'Affratellamento di Firenze. \nL'Istituto collabora con gli Archivi della Resistenza - Circolo Edoardo Bassignani di Fosdinovo al festival \" Fino al cuore della rivolta\".\nRicerche.\nVoci, suoni e storie della Resistenza \u00e8 un progetto di ricerca e di valorizzazione delle fonti orali negli archivi toscani, ricarca finanziata dalla regione Toscana nel 2015.\nArchivio.\nLa nastroteca.\nSono presenti oltre 6000 unit\u00e0 tra bobine e audiocassette per circa 15000 ore di registrazioni effettuate in tutte le regioni italiane tra il 1944 e il 2005, per la maggior parte canti di tradizione popolare, testimonianze e memorie sia in italiano che in dialetto sul lavoro, la protesta politica, le rappresentazioni religiose. I supporti originari sono vari e in molti casi deteriorati per questo \u00e8 in atto un progetto per il riversamento dei contenuti su CD master, previo ascolto e recupero della qualit\u00e0 dell'audio. Fino ad ora sono stati prodotti circa 2000 CD e 1200 schede catalografiche\nLa biblioteca.\nComprende diversi periodici e circa 3500 volumi che riguardano le tradizioni popolari italiane, i canti popolari, gli studi sulla storia del movimento operaio italiano e sui canti sociali che ne sono nati, raccolte di canti sociali italiani e di altri paesi, studi e raccolte documentarie sulle forme espressive del mondo contadino e del mondo operaio. Il materiale \u00e8 catalogato e confluito nel Sistema Documentario Integrato di Area Fiorentina\nFondi documentari.\nUna sezione importante dell'archivio \u00e8 quella che conserva i documenti cartacei, spesso collegati ai materiali della nastroteca, che testimoniano dell'attivit\u00e0 svolta dall'Istituto, i suoi ricercatori e i suoi fondatori. In questa sezione si trovano le carte relative alle Edizioni Avanti!-Edizioni Del Gallo-Edizioni Bella Ciao (1953-1980) nonch\u00e9 de I Dischi del Sole e la documentazione degli spettacoli del Nuovo Canzoniere Italiano (1964-1980), corrispondenza e biografie dei personaggi che ne fecero parte tra cui Fausto Amodei, Rudy Assuntino, Gualtiero Bertelli, Mimmo Boninelli e Sandra Boninelli, Caterina Bueno, Giovanna Daffini, Dario Fo, Ivan Della Mea, Paolo Ciarchi, Sandra Mantovani, Giovanna Marini, Paolo Pietrangeli ed altri.\nNella sede dell'Istituto sono inoltre conservate collezioni di dischi di canti popolari e sociali italiani e stranieri, con molte registrazioni raccolte sul campo e musica jazz. Importanti anche le fotografie e le diapositive relative al lavoro di ricerca, i manifesti, i volantini e gli opuscoli, nonch\u00e9 i video e i filmati."}
{"id": "8311219", "revid": "6923", "url": "https://it.wikipedia.org/wiki?curid=8311219", "title": "Joseph Biwott", "text": ""}
{"id": "8311220", "revid": "729019", "url": "https://it.wikipedia.org/wiki?curid=8311220", "title": "K'Waun Williams", "text": "Carriera professionistica.\nCleveland Browns.\nDopo non essere stato scelto nel Draft NFL 2014, Williams firm\u00f2 con i Cleveland Browns Debutt\u00f2 come professionista nella settimana 1 contro i Pittsburgh Steelers mettendo a segno 3 tackle nella sconfitta per 30\u201327. Nella sua stagione da rookie termin\u00f2 con 38 tackle, 8 passaggi deviati e un sack in 13 presenze, di cui 4 come titolare. L'anno seguente fece registrare 39 tackle in altre 13 presenze. Nella pre-stagione 2016 ebbe delle divergenze con lo staff medico della squadra riguardo ad un infortunio a una caviglia che richiese un intervento chirurgico e che port\u00f2 alla fine i Browns a svincolarlo il 29 agosto. I Chicago Bears tentarono di assicurarsi le sue prestazioni ma l'affare non and\u00f2 in porto dopo che Williams fall\u00ec un test fisico.\nSan Francisco 49ers.\nDopo avere perso l'intera stagione 2016, il 21 febbraio 2017 Williams firm\u00f2 con i San Francisco 49ers. Il 24 dicembre 2017 mise a segno il primo intercetto in carriera ai danni di Blake Bortles dei Jacksonville Jaguars. Nel 2019 fece registrare i nuovi primati personali in intercetti (2) e fumble forzati (4). Il 2 febbraio 2020 part\u00ec come titolare nel Super Bowl LIV in cui mise a segno 6 tackle ma i 49ers furono sconfitti per 31-20 dai Kansas City Chiefs."}
{"id": "8311222", "revid": "1315817", "url": "https://it.wikipedia.org/wiki?curid=8311222", "title": "Johann Jakob Schmau\u00df", "text": ""}
{"id": "8311224", "revid": "4175", "url": "https://it.wikipedia.org/wiki?curid=8311224", "title": "Chiesa di San Francesco d'Assisi (Cerenova)", "text": ""}
{"id": "8311227", "revid": "124123", "url": "https://it.wikipedia.org/wiki?curid=8311227", "title": "Henry Kapkiai", "text": ""}
{"id": "8311231", "revid": "110157", "url": "https://it.wikipedia.org/wiki?curid=8311231", "title": "OFC Champions League 2020", "text": "La OFC Champions League 2020 \u00e8 stata la diciannovesima edizione della massima competizione calcistica per squadre di club dell'Oceania. Il torneo, iniziato il 15 febbraio 2020, \u00e8 stato inizialmente sospeso dalla OFC il 9 marzo, a causa dell'espansione della pandemia di COVID-19 in Oceania, e poi definitivamente cancellato il 4 settembre, dato il permanere delle restrizioni di viaggio tra paesi, introdotte per il contenimento del contagio. Essendo stata disputata soltanto la fase a gironi, l'OFC, per la prima volta nella storia del torneo, ha deciso di non assegnare il titolo.\nFase preliminare.\nLe quattro squadre si affrontano in un girone all'italiana: le prime due classificate si qualificano per la fase successiva.\nFase a gruppi.\nGruppo A.\nClassifica.\nLe partite sono state giocate in Papua Nuova Guinea dal 16 al 22 febbraio 2020.\nGruppo B.\nClassifica.\nLe partite sono state giocate a Vanuatu dal 15 al 21 febbraio 2020.\nGruppo C.\nClassifica.\nLe partite sono state giocate in Nuova Caledonia dal 1\u00b0 al 7 marzo 2020.\nGruppo D.\nClassifica.\nLe partite sono state giocate a Tahiti dal 1\u00b0 al 7 marzo 2020.\nQualificazione al Coppa del mondo per club FIFA.\nA causa della cancellazione della fase a eliminazione diretta l'OFC ha deciso di nominare la squadra con il miglior punteggio nella fase a gironi come propria rappresentante alla Coppa del mondo per club FIFA 2020."}
{"id": "8311232", "revid": "287204", "url": "https://it.wikipedia.org/wiki?curid=8311232", "title": "Marsupializzazione", "text": "La marsupializzazione \u00e8 una procedura chirurgica consistente nel praticare un'incisione sulla superficie di un ascesso o di una cisti per poi suturarne i lembi all'esterno in modo da formare una superficie continua tra l'esterno e l'interno del suddetto ascesso o cisti, il tutto al fine di far s\u00ec che quest'ultimo rimanga aperto e possa cos\u00ec drenare liberamente il liquido al suo interno evitandone la stagnazione. Il ricorso a tale tecnica \u00e8 necessario per trattare cisti e ascessi quando si ritiene che il singolo drenaggio non sarebbe sufficiente e quando non \u00e8 comunque desiderabile la completa rimozione di tutta la struttura circostante.\nEsempi comuni dell'uso della marsupializzazione si hanno nel trattamento delle cisti di Gartner (o \"del dotto di Gartner\"), delle cisti pancreatiche, di quelle pilonidali e delle cisti di Bartolino.La marsupializzazione si applica anche nel caso di cisti radicolari e dentigere in cui il dente associato alla lesione cistica permetta ancora una possibilit\u00e0 di recupero, o esista il rischio di ledere, con l'asportazione completa, strutture importanti come fasci vasculo-nervosi, in modo da decomprimere la cisti e permettere al dente di erompere nella cavit\u00e0 orale.Un altro esempio ancora dell'uso di questa tecnica si ha in chirurgia oculistica, nella realizzazione di una dacriocistorinostomia, in cui, in presenza di dacriocistiti, si crea una via accessoria per mettere in comunicazione il sacco lacrimale con la mucosa nasale."}
{"id": "8311237", "revid": "729019", "url": "https://it.wikipedia.org/wiki?curid=8311237", "title": "Mark Saina", "text": ""}
{"id": "8311239", "revid": "637374", "url": "https://it.wikipedia.org/wiki?curid=8311239", "title": "Fernando Oc\u00e1riz", "text": ""}
{"id": "8311249", "revid": "1345932", "url": "https://it.wikipedia.org/wiki?curid=8311249", "title": "Marsupializzazione chirurgica", "text": ""}
{"id": "8311257", "revid": "2184720", "url": "https://it.wikipedia.org/wiki?curid=8311257", "title": "Orietta (album)", "text": "Orietta \u00e8 un album discografico della cantante italiana Orietta Berti, pubblicato nel 1971 dalla Polydor.\nDescrizione.\nL'album \u00e8 costituito sostanzialmente da brani gi\u00e0 apparsi su 45 giri e nel precedente album della cantante dal titolo \"Tipitipit\u00ec\", scritti da prestigiose firme come Lorenzo Pilat, Aldo Cazzulani, Daniele Pace, Mario Panzeri e Roberto Soffici.\nNell'album furono inclusi molti dei singoli pi\u00f9 famosi della cantante tra cui \"Io, tu e le rose\" e \"Ah, l'amore che cos'\u00e8\".\nEdizioni.\nL'album fu pubblicato in Italia in LP ed MC dalla Polydor, con numero di catalogo 2448 001 L.\nNon esiste una versione pubblicata in CD, download digitale o per le piattaforme streaming."}
{"id": "8311260", "revid": "96758", "url": "https://it.wikipedia.org/wiki?curid=8311260", "title": "Litos (calciatore)", "text": ""}
{"id": "8311261", "revid": "1305772", "url": "https://it.wikipedia.org/wiki?curid=8311261", "title": "Get Me", "text": "Get Me \u00e8 un brano musicale del cantante canadese Justin Bieber, pubblicato il 28 gennaio 2020 come primo singolo promozionale estratto dal quinto album in studio, \"Changes\".\nLa canzone vede la partecipazione della cantante statunitense Kehlani."}
{"id": "8311267", "revid": "125735439", "url": "https://it.wikipedia.org/wiki?curid=8311267", "title": "Santi mirobliti", "text": "I santi mirobliti (dal greco \u03bc\u03c5\u03c1\u03bf\u03b2\u03bb\u03cd\u03c4\u03b7\u03c2, formato da \u03bc\u03cd\u03c1\u03bf\u03bd e da \u03b2\u03bb\u03cd\u03c4\u03c9) sono santi il cui corpo, prima o dopo la morte, emana una fragranza, o lascia colare olio profumato.\nStoria.\nL'olio dei santi, noto anche come manna dei santi, \u00e8 \"un liquido aromatico con propriet\u00e0 curative\" o \"acqua santa (molto simile alla mirra)\" che \"si dice sia defluito, o fluisca ancora, dalle reliquie o dai luoghi di sepoltura\" di alcuni santi cristiani, noti come \"mirobliti\" (singolare \"miroblita\", dal greco bizantino (traslitterato \"murobl\u00fat\u0113s\"), \"emanatore di mirra\". L'essudato si chiama \"miroblisia\"' (dal greco , (traslitterato \"muroblus\u00eda\") o \"miroblitismo\". Nella Chiesa ortodossa, alcune icone si crede essudino olio.\nSecondo Michael Ott, il termine si riferisce anche all'\"olio presente nelle lampade che bruciano davanti ai santuari dei santi\", all'\"acqua che sgorga dai pozzi vicino ai loro luoghi di sepoltura\", o all'\"olio e all'acqua che siano entrati in contatto con le loro reliquie\".\nUso dell'olio.\nSecondo Michael Ott:\nOlio di Santa Filomena.\nA Mugnano del Cardinale, il 26 agosto 1805, una donna del luogo prese dalla lampada che bruciava di fronte al sacro corpo di Santa Filomena dell'olio e con esso unse gli occhi del suo figlio cieco e si narra che al bambino fosse ritornata la vista. Ogni anno, nel santuario di Santa Filomena, l'olio viene benedetto dal vescovo e distribuito ai fedeli. L'olio di Santa Filomena ha lo status di sacramentale e di solito i devoti vengono unti sulla fronte da un prete o da un laico."}
{"id": "8311268", "revid": "651088", "url": "https://it.wikipedia.org/wiki?curid=8311268", "title": "Philippe Croizon", "text": " \nBiografia.\nFiglio di un rigattiere e di un'operaia impiegata presso l\u2019azienda di scarpe Aigle, Philippe Croizon ha lavorato come operaio metallurgico presso le fonderie Teksid. \nIncidente.\nIl 5 marzo 1994, a 26 anni, viene colpito da un cavo elettrico con una tensione di 2000 Volt mentre smontava l\u2019antenna della televisione sul tetto di casa sua. La prima scarica gli provoca un arresto cardiaco mentre la seconda lo rianima. Sua moglie, allora incinta del suo secondo figlio, e il primogenito J\u00e9r\u00e9my Croizon assistono impotenti alla scena fino all\u2019arrivo dei pompieri . Viene ricoverato nel centro per grandi ustionati CHU di Tours e subisce l\u2019amputazione di entrambe le braccia, della coscia destra e della porzione inferiore della gamba sinistra. Philippe Croizon sopravvive nonostante cento ore di anestesie ed operazioni. \nIn seguito a due anni di riabilitazione presso l\u2019istituto Robert Merle d\u2019Aubign\u00e8 a Valenton , ritorna a camminare, a guidare, e persino a riprendere le immersioni subacquee, suo sport preferito.\nNel 2001 sua moglie Muriel, madre dei suoi due figli, lo lascia, evento che lo porta a tentare pi\u00f9 volte il suicidio . Nel 2004 comincia ad utilizzare Meetic, applicazione grazie alla quale incontra diverse donne, finch\u00e9 nel 2006 conosce Suzana Sabino , sua attuale compagna, la quale gli restituisce nuova vita. \nNel 2006, pubblica, \"J\u2019ai d\u00e9cid\u00e9 de vivre\" libro scritto grazie all\u2019aiuto di un software di riconoscimento vocale . \nTraversata del Canale della Manica.\nL\u2019idea di attraversare a nuoto la Manica gli viene in mente per la prima volta nel 1994 quando, bloccato nel suo letto d\u2019ospedale, vede alla televisione una nuotatrice francese di diciassette anni compiere quell\u2019impresa. Attende ben quattordici anni, nel 2008, prima di iniziare a dedicarcisi a tempo pieno all'impresa. Si allena per due anni con la compagna Suzana Sabino al ritmo di 35 ore di nuoto settimanali e mensili. Nuota presso la piscina sportiva di Ch\u00e2tellerault, in laghi e in mare a La Rochelle, accompagnato dalla gendarmeria marittima. Philippe \u00e8 attrezzato con protesi create specificatamente per lui, pinne in carbonio e titanio e una muta da triathlon. \nIl 19 agosto 2010, nuota da Noirmoutier a Pornic e ritorno in 10 ore, alle quali aggiunge altre 2 ore di nuoto nel porto di Pornic per soddisfare le richieste della sua allenatrice. Un mese dopo, il 18 settembre 2010, all\u2019et\u00e0 di 42 anni, nuota da Folkestone a Cap Gris-Nez in 13 ore e 26 minuti, talvolta persino accompagnato da tre delfini. Ha dichiarato: \u201cLo faccio soprattutto per me, ma anche per dare l\u2019esempio. Voglio mostrare alle persone che soffrono che si pu\u00f2 fare, che bisogna battersi ogni giorno\u201d, \u201cSpero di diventare un simbolo del superamento di s\u00e9.\u201d (\u00abJe fais \u00e7a surtout pour moi, mais aussi pour \u00e9tablir un exemple. Je veux montrer aux gens qui souffrent que c'est faisable, que tu dois toujours te battre\u00bb,\u00abJ\u2019esp\u00e8re \u00eatre un symbole du d\u00e9passement de soi.\u00bb). \nNuotare senza frontiere.\nPochi mesi dopo la traversata della Manica, Philippe si impegna con il suo amico Arnaud Chassery a compiere a nuoto quattro traversate tra maggio e agosto 2012 , al fine di \u201ccollegare a nuoto i cinque continenti\u201d. La spedizione viene chiamata \"Nager au-del\u00e0 des fronti\u00e8res,\" in italiano, \"nuotare senza frontiere\" : \nCroizon ha cos\u00ec completato la sua sfida il 18 agosto 2012.\nNe \u00e8 stato tratto un documentario della durata di 110 minuti, \"Nager au-del\u00e0 des fronti\u00e8res\". \u00c8 stato trasmesso il 30 novembre 2012 su France 3, durante un\u2019edizione dell\u2019emissione televisiva \"Thalassa\", visto da circa 3 milioni di spettatori. \nRecord di immersione.\nIl 10 gennaio 2013, Philippe batte il record di immersione per un quadriamputato toccando la profondit\u00e0 di 33 m della Nemo 33, centro di immersione vicino a Bruxelles, Belgio, al tempo la piscina pi\u00f9 profonda del mondo . \nPartecipazione al Rally Dakar 2017.\nIl 13 novembre 2015, Philippe Croizon annuncia di voler correre nel Rally Dakar 2017 aiutato da C\u00e9dric Dupl\u00e9 e Yves Tartarin. Quest\u2019ultimo ha partecipato 18 volte alla prova. Commosso dalla sua storia, l\u2019ex due volte vincitore della Dakar, Nasser al-Attiyah, decide di finanziare il progetto di Philippe. Per condurre il suo buggy modificato e renderlo pi\u00f9 adatto al suo handicap, Philippe siede su una tavola di fissazione che mantiene le sue gambe in posizione nonostante le vibrazioni del veicolo. Al suo moncone destro \u00e8 fissato un guscio in carbonio modellato su misura agganciato ad una leva di controllo. Questa leva funziona come un joystick . Con il suo moncone sinistro aziona una mini-leva per il cambio, ed \u00e8 circondato da un\u2019imbracatura dotata di sei punti di ancoraggio e di un sistema di sgancio rapido. L\u2019auto conserva volante e pedali originali, anche se non utilizzati da Philippe.\nPer allenarsi, Croizon e il suo compagno di squadra Dupl\u00e9 parteciparono con il buggy modificato al Rally del Marocco del 2016 concludendolo al 15\u00ba posto. Decidono dunque di partecipare alla Dakar del 2017. \nNonostante i ripetuti guasti incorsi ogni giorno in pista, Philippe raggiunge il suo obiettivo arrivando a Buenos Aires il 14 gennaio 2017. Termina la Dakar al 48\u00ba posto. \nAltre attivit\u00e0.\nAll\u2019inizio del 2010, Philippe Croizon \u00e8 frequentemente sollecitato dai media per parlare della sua disabilit\u00e0 e delle sue imprese sportive. Nel 2012 commenta i Giochi Paralimpici di Londra sul canale francese France Info . Dal settembre 2013 \u00e8 editorialista della trasmissione, \"Le magazine de la sant\u00e9\" di France 5, in una rubrica dedicata alla disabilit\u00e0. Nello stesso anno, diventa ambasciatore dell\u2019associazione Wheeling Around the World creata da Alexandre Bodart Pinto. Conferenziere, interviene in aziende per sensibilizzare sulla disabilit\u00e0 o per servizi di team building basati sul miglioramento personale, nel superare i propri limiti, e sulla forza mentale. Il 10 ottobre 2018, apre a Vichy un\u2019accademia privata per nuotatori con disabilit\u00e0 . "}
{"id": "8311272", "revid": "1602064", "url": "https://it.wikipedia.org/wiki?curid=8311272", "title": "Hystrix indica", "text": "Listrice indiano (Hystrix indica , 1792) \u00e8 un mammifero della famiglia Istricidi, diffuso in tutta l'Asia meridionale e nel Medio Oriente.\nDescrizione.\nDimensioni.\nL'istrice indiano \u00e8 un roditore grande del peso di . Il suo corpo (dal naso alla base della coda) misura tra i 70-90\u00a0cm, la coda \u00e8 lunga 8-10\u00a0cm. La durata della vita degli esemplari selvatici \u00e8 sconosciuta, l\u2019esemplare pi\u00f9 vecchio conosciuto cresciuto in cattivit\u00e0 era una femmina che visse fino a 27,1 anni.\nAspetto.\n\u00c8 ricoperto da pi\u00f9 strati di peli modificati, chiamati aculei, con aculei pi\u00f9 lunghi e sottili che ricoprono uno strato di aculei pi\u00f9 corti e spessi. Gli aculei sono marroni o neri con bande alternate bianche e nere. Sono fatti di cheratina e sono relativamente flessibili. Ogni aculeo \u00e8 collegato ad un muscolo alla sua base, permettendo all'istrice di sollevarli quando si sente minacciata. Quelli pi\u00f9 lunghi si trovano sul collo e sulle spalle dove formano una \"gonna\" attorno all'animale. Questi aculei possono crescere fino a 51\u00a0cm di lunghezza, la maggior parte dei quali misura tra i 15 e i 30\u00a0cm. Quelli pi\u00f9 piccoli (20\u00a0cm) e pi\u00f9 rigidi sono presenti densamente sul dorso e sulla coda e sono utilizzati per colpire le potenziali minacce. Alla base della coda sono presenti aculei pi\u00f9 corti, che appaiono di colore bianco, e aculei pi\u00f9 lunghi e cavi che l'istrice pu\u00f2 scuotere per produrre un suono di avvertimento quando \u00e8 minacciata. Contrariamente a quanto si crede, gli istrici indiani (come tutti gli istrici) non possono scagliare i loro aculei.\nL'istrice indiano ha una corporatura robusta con un basso rapporto superficie/volume che favorisce la conservazione del calore. Ha zampe larghe provviste di lunghi artigli che vengono utilizzati per scavare. Come tutti gli istrici ha un buon senso dell'olfatto e incisivi affilati, simili a scalpelli.\nBiologia.\nComportamento.\nCome gli altri istrici del vecchio mondo, l'istrice indiano \u00e8 un animale notturno. Sia gli adulti che i giovani svezzati passano in media 7 ore ogni notte per foraggiarsi. Tendono a evitare il chiaro della luna nei mesi invernali, il che potrebbe essere una strategia per sfuggire alla predazione. Tuttavia, durante i mesi estivi non evitano il chiaro della luna (probabilmente perch\u00e9 ci sono meno ore di buio durante le quali foraggiare), ma tendono invece a stare pi\u00f9 vicini alle loro tane. Durante il giorno rimangono al riparo nelle loro tane, durante l'inverno per\u00f2 escono occasionalmente durante le ore di luce del giorno per crogiolarsi al sole.\nL'istrice indiano \u00e8 semifossale. Vive in grotte naturali o in cunicoli scavati poich\u00e9 non si arrampicano o non saltano bene. Tuttavia sono buoni nuotatori.\nI predatori dell'istrice indiano comprendono grandi felini, caracal, leopardi, tigri, lupi, iene striate, cani selvatici asiatici, coccodrilli palustri e umani. Quando \u00e8 eccitato o spaventato, un istrice alza i suoi aculei per apparire pi\u00f9 grande e minaccioso. Pu\u00f2 anche agitare gli aculei alla base della coda, calpestare le zampe, ringhiare, grugnire o caricare per respingere la minaccia.\nAlimentazione.\nGli istrici indiani hanno una dieta molto ampia e per lo pi\u00f9 erbivora. Essi consumano una variet\u00e0 di materiale vegetale naturale e agricolo, tra cui radici, bulbi, frutti, grani, drupe e tuberi. Essendo dei digestori cecali, sono in grado di sfruttare il foraggio di bassa qualit\u00e0. Sono anche noti per masticare le ossa per acquisire minerali, come il calcio, che aiutano la crescita degli aculei. La loro capacit\u00e0 di formare consistenti riserve di grasso \u00e8 un utile adattamento per vivere in habitat che variano stagionalmente.\nQuesti istrici possono agire come sostanziali modificatori dell'habitat quando scavano alla ricerca di tuberi. In molte parti sono anche considerati gravi parassiti agricoli a causa del loro gusto per le colture. Per queste ragioni, sono spesso considerati un fastidio.\nRiproduzione.\nGli istrici indiani si accoppiano a febbraio e marzo. La gestazione dura in media 240 giorni. Una femmina d\u00e0 alla luce una covata di due o quattro cuccioli all'anno. I piccoli nascono con gli occhi aperti e sono ricoperti da brevi e morbidi aculei che si induriscono in poche ore dopo la nascita. I giovani sono completamente svezzati 13-19 settimane dopo la nascita, ma rimangono nella tana con i genitori e i fratelli fino alla maturit\u00e0 sessuale intorno ai 2 anni. L'istrice indiano \u00e8 di solito monogama ed entrambi i genitori vivono nella tana con la loro prole durante tutto l'anno.\nDistribuzione e habitat.\nL'istrice indiano si trova nell'ecozona indomalese, paleartica, afrotropicale, compresi Afghanistan, Armenia, Azerbaigian, Cina, Georgia, India, Iran, Iraq, Israele, Giordania, Kazakistan, Libano, Nepal, Pakistan, Arabia Saudita, Sri Lanka, Turchia, Turkmenistan e Yemen. Grazie alle loro flessibili tolleranze ambientali, gli istrici indiani occupano un'ampia gamma di habitat. Preferiscono i pendii rocciosi delle colline (come i monti Zagros), ma sono comuni anche in arbusti tropicali e temperati, praterie, foreste, piantagioni e giardini.. In particolare delle foreste pluviali montane del Ghats sudoccidentale, dell'altopiano del Chota Nagpur, delle foreste di conifere subalpine dell'Himalaya occidentale, delle foreste umide della costa del Malabar, delle savane e praterie del Terai-Duar, delle foreste di conifere e decidue dell'Anatolia settentrionale, del deserto del Taklamakan, dei boschi montani dell'Arabia sudoccidentale, delle foreste decidue secche del Kathiawar-Gir, del deserto Arabico, delle foreste miste caucasiche, dei prati e steppe alpini del Tian Shan, della steppa boscosa della catena dell'Elburz, delle foreste montane di conifere di Tian Shan, nelle foreste secche di latifoglie della calle del Narmada, delle foreste miste di conifere e decidue dell'Anatolia, delle foreste di conifere e decidue dell'Anatolia meridionale, delle foreste decidue dell'Anatolia centrale, delle foreste decidue dell'Anatolia orientale, delle foreste sclerofille e miste dell'Egeo e della Turchia occidentale, delle foreste di latifoglie del Mar Nero orientale e meridionale, delle foreste decidue umide degli altopiani orientali, del deserto dell'Asia centrale settentrionale, del deserto costiero nebbioso della penisola arabica, delle foreste spinose nord-occidentali, del deserto della depressione caspica, della savana pedemontana dell'Arabia sud-occidentale, del deserto del Thar, delle foreste di conifere, sclerofille e latifoglie del Mediterraneo orientale, delle foreste spinose del Deccan, delle foreste miste ircane del Caspio, delle Rann di Kutch, delle foreste di latifoglie subtropicali dell'Himalaya, del deserto della valle dell'Indo. Il loro raggio d'azione sembra essere limitato dalla densit\u00e0 stagionale del foraggio e dalla disponibilit\u00e0 di substrati adatti per lo scavo di tane. Pi\u00f9 specificamente, la gamma settentrionale dell'istrice indiano \u00e8 limitata dalla durata minima delle notti d'estate: \u00e8 difficile trovarli al di sopra delle latitudini dove la durata minima delle notti \u00e8 inferiore a 7 ore, presumibilmente a causa della quantit\u00e0 di tempo di foraggiamento necessaria per soddisfare le loro esigenze alimentari.\nNel 2018, un esemplare \u00e8 stato avvistato a Wadi Wurayah negli Emirati Arabi Uniti.\nTassonomia.\nSinonimi.\nQuesta specie di istrice \u00e8 nota con i seguenti sinonimi:\nConservazione.\nGrazie alla sua adattabilit\u00e0 a una vasta gamma di habitat e tipi di cibo, l'istrice indiano \u00e8 stato valutato come specie a rischio minimo dalla IUCN dal 2008. Le popolazioni sono stabili e non gravemente frammentate, e mentre lo stato della popolazione varia in tutta la sua gamma, in molti luoghi \u00e8 abbastanza comune da essere considerato un parassita. Tuttavia, a causa dell'urbanizzazione, dello sviluppo delle infrastrutture e dell'uso di pesticidi, l'habitat adatto per l'istrice \u00e8 attualmente in declino.\nL'istrice indiano \u00e8 una specie protetta ai sensi dell'India Schedule IV dell'Indian Wildlife Protection Act del 1972, modificato fino al 2002. Tuttavia, poich\u00e9 sono distruttivi per gli orti e le colture agricole, l'istrice \u00e8 ampiamente cacciata. Esiste un grande commercio di questi istrici per il consumo e l'uso medicinale. Nonostante sia considerato un parassita per le agricolture, l'istrice indiano svolge un ruolo importante nella diffusione di semi e polline."}
{"id": "8311276", "revid": "214753", "url": "https://it.wikipedia.org/wiki?curid=8311276", "title": "Campionati europei juniores di skeleton 2020", "text": "I Campionati europei juniores di skeleton 2020 sono stati terza edizione della rassegna europea juniores, manifestazione organizzata dalla Federazione Internazionale di Bob e Skeleton. Si sono disputati il 25 gennaio 2020 ad Altenberg, in Germania, sulla pista ENSO Eiskanal. Sono stati assegnati i titoli nelle discipline del singolo femminile e maschile alle atlete e agli atleti che non avevano superato i 23 anni di et\u00e0 al 31 marzo 2020.\nCome dalla precedente edizione, il campionato si disput\u00f2 in un unico appuntamento nel formato \"gara nella gara\" in concomitanza con l'ultima tappa della Coppa Europa 2019/2020 e le relative graduatorie vennero estratte dalla suddetta gara di Coppa Europa. \nVincitori dei titoli sono stati la russa Alina Tarary\u010denkova nel singolo femminile, al suo secondo titolo dopo quello conquistato nell'edizione 2018, e il tedesco Felix Seibel in quello maschile.\nRisultati.\nSingolo donne.\nLa gara \u00e8 stata disputata il 25 gennaio 2020 nell'arco di due \"manches\" e hanno preso parte alla competizione 14 atlete in rappresentanza di 7 differenti nazioni.\nSingolo uomini.\nLa gara \u00e8 stata disputata il 25 gennaio 2020 nell'arco di due \"manches\" e hanno preso parte alla competizione 17 atleti in rappresentanza di 9 differenti nazioni."}
{"id": "8311283", "revid": "1418004", "url": "https://it.wikipedia.org/wiki?curid=8311283", "title": "Dominique Rolin", "text": "Biografia.\nDominique Rolin nasce a Bruxelles il 22 maggio 1913 in una famiglia di letterati (padre direttore della biblioteca del ministero della giustizia e madre professoressa figlia dello scrittore L\u00e9on Cladel).\nDopo il divorzio dei genitori (esperienza che influenzer\u00e0 la sua produzione letteraria), compie studi da bibliotecaria prima di esordire nel 1932 con il romanzo breve \"Repas de famille\", ma ottiene una certa notoriet\u00e0 solo dieci anni dopo con il romanzo \"Marais\", accolto favorevolmente da Max Jacob e Jean Cocteau.\nNel 1937 sposa il poeta Hubert Mottart dal quale ha una figlia, Christine, ma i due si separano pochi anni dopo.\nLasciato definitivamente il Belgio per la Francia nel 1946, si trasferisce a Parigi dove lavora alla rivista \"Nouvelles litt\u00e9raires\" e sposa nel 1955 il pittore e scultore Bernard Milleret che muore due anni dopo.\nAutrice di numerosi romanzi, nel 1952 vince il Prix Femina con \"La morte in festa\" e nel 1994 il Grand Prix national des lettres alla carriera.\nCelebre anche per la relazione extraconiugale con lo scrittore Philippe Sollers, muore a Parigi il 15 maggio 2012 una settimana prima del compimento dei 100 anni."}
{"id": "8311290", "revid": "1305772", "url": "https://it.wikipedia.org/wiki?curid=8311290", "title": "David Green", "text": ""}
{"id": "8311292", "revid": "2078053", "url": "https://it.wikipedia.org/wiki?curid=8311292", "title": "Vincenzo Vicenti", "text": " Nel corso della sua carriera si \u00e8 occupato principalmente di storia locale relativa alla sua citt\u00e0 natale Altamura.\nBiografia.\nVincenzo Vicenti nacque ad Altamura l'8 gennaio 1896. Nella prima parte della sua carriera lavor\u00f2 come insegnante nelle scuole elementari e occasionalmente anche nelle scuole tecniche. Spos\u00f2 una delle sue allieve, Geltrude Lovero, con la quale pass\u00f2 il resto della sua vita e con la quale ebbe nove figli. Nei trent'anni che vanno dal suo pensionamento fino alla morte (e cio\u00e8 nel periodo 1958-1981), si dedic\u00f2 \"toto corde\" a ricerche storiche sulla citt\u00e0 di Altamura.\nVicenti, nonostante il lungo lavoro svolto \"con somma diligenza\" in ricerche d'archivio e nella redazione di lavori, affermava spesso di non avere \"pretese di storico\" e la sua ampia produzione letteraria rimase sostanzialmente inedita. Vicenti si spense ad Altamura il 9 gennaio 1981 e molti dei suoi lavori furono pubblicati postumi a cura della figlia Arcangela Vicenti e di altri storici locali tra i quali Giuseppe Pupillo. Alcuni lavori inediti sono stati pubblicati anche di recente.\nLa sua ricerca ha approfondito molti temi relativi alla storia della citt\u00e0 ed \u00e8 ricordato particolarmente per i suoi studi sulla Rivoluzione altamurana (1799). A partire dagli anni '60 del Novecento, Vicenti condusse una ricostruzione storica \"diligente\", minuziosa e puntuale degli eventi del 1799 ad Altamura. Incrociando fonti fino ad allora trascurate (come ad esempio, il fondo \"De Ninno\"), ricostru\u00ec le biografie e le storie di molti degli altamurani che combatterono per la difesa della loro citt\u00e0, uccisi dai sanfedisti, incarcerati oppure allontanati. Il lavoro che ne risult\u00f2 usc\u00ec inizialmente a puntate sulla rivista locale \"Piazza\", il quale, dopo la morte, fu raccolto in un unico volume dal titolo \"Medaglioni altamurani del 1799\" in occasione del bicentenario della Rivoluzione altamurana (1799).\nUno dei suoi allievi \u00e8 stato lo studioso Giuseppe Pupillo; in particolare, con l'aiuto di Pupillo, Vincenzo Vicenti arriv\u00f2 a dimostrare inconfutabilmente che, durante i fatti della Repubblica Napoletana del 1647, la rivolta ad Altamura (della quale fu protagonista Matteo Cristiano) era terminata a marzo 1648 e non a maggio, come invece si credeva. Grazie alle sue ricerche, fu corretto un \"falso storico\" e la via di Altamura \"via Maggio 1648\" fu corretta in \"via Marzo 1648\"."}
{"id": "8311293", "revid": "2184720", "url": "https://it.wikipedia.org/wiki?curid=8311293", "title": "Tipitipit\u00ec (album)", "text": "Tipitipit\u00ec \u00e8 un album discografico della cantante italiana Orietta Berti, pubblicato nel 1970 dalla Polydor.\nDescrizione.\nL'album \u00e8 costituito sostanzialmente da brani gi\u00e0 apparsi su 45 giri nei due anni precedenti, ed altri gi\u00e0 apparsi nel precedente LP \"Dolcemente\", com' era consuetudine in quegli anni per la compilazione dei long playng, scritti da prestigiose firme come Lorenzo Pilat, Aldo Cazzulani, Daniele Pace e Mario Panzeri.\nNell'album furono inclusi molti dei singoli pi\u00f9 famosi della cantante tra cui \"Tipitipit\u00ec/Osvaldo tango\", \"Quando l'amore diventa poesia/Agli occhi miei non creder\u00f2\" e \"L'altalena/Lui, lui, lui\". L'unico brano inedito del disco \u00e8 rappresentato da \"Cento secoli\".\nEdizioni.\nL'album fu pubblicato in Italia in LP ed MC dalla Polydor, con numero di catalogo 2449 001.\nNon esiste una versione pubblicata in CD, download digitale o per le piattaforme streaming."}
{"id": "8311294", "revid": "1305772", "url": "https://it.wikipedia.org/wiki?curid=8311294", "title": "Dave Green", "text": ""}
{"id": "8311297", "revid": "1305772", "url": "https://it.wikipedia.org/wiki?curid=8311297", "title": "Anyone (Demi Lovato)", "text": "Anyone \u00e8 un singolo della cantante statunitense Demi Lovato, pubblicato il 26 gennaio 2020 come primo estratto dal settimo album in studio \"Dancing with the Devil... the Art of Starting Over\".\nDescrizione.\nDemi Lovato ha registrato \"Anyone\" in Montana il 20 luglio 2018; quattro giorni dopo ha sofferto di un'overdose, che l'ha portata a rimanere in ospedale per due settimane. La cantante ha affermato di avere scritto la canzone come \"un grido di aiuto\", aggiungendo di aver deciso di pubblicarla mentre era ricoverata.\nIl titolo del brano \u00e8 stato rivelato il 24 gennaio 2020 durante un'intervista rilasciata dalla cantante a Zane Lowe sulla radio di Apple Music, Beats 1. \"Anyone\" \u00e8 una ballata di pianoforte, il cui testo parla del sentirsi isolati e angosciati. Il brano \u00e8 stato scritto dalla stessa cantante con Bibi Bourelly, Eyelar Mirzazadeh, Jay Moon, Sam Roman, Dayyon Alexander, ed \u00e8 stato prodotto da quest'ultimo. Olivia Truffaut-Wong della rivista \"Bustle\" ha notato un parallelismo fra \"Anyone\" e \"Skyscraper\" (2011), un'altra ballata che Demi Lovato ha registrato e pubblicato in seguito ad una battaglia della cantante contro i suoi problemi di builimia e autolesionismo.\nEsibizioni dal vivo.\nIl 14 gennaio 2020 \u00e8 stato confermato che Demi Lovato si sarebbe esibita ai Grammy Awards 2020, marcando la sua prima performance in quasi due anni. La sua esibizione alla cerimonia, che si \u00e8 tenuta allo Staples Center di Los Angeles, \u00e8 stata introdotta dalla regista Greta Gerwig e l'ha vista cantare vestita con un ampio abito bianco, accompagnata da un pianista. Alla fine della performance, il pubblico l'ha onorata con una standing ovation; subito dopo, \"Anyone\" \u00e8 stata resa disponibile sulle piattaforme digitali e sui servizi di streaming.\nL'esibizione ai Grammy ha ricevuto il plauso universale dalla critica musicale: Sandra Gonzalez di CNN ha lodato la voce della cantante, scrivendo che \"ha offerto una potente performance vocale\", mentre Bianca Gracie di \"Billboard\" ha affermato che \"la voce di Demi Lovato era forte e ha dimostrato dimestichezza con le note alte, cantando ciascuna di esse con passione\". L'esibizione \u00e8 stata il momento pi\u00f9 discusso della serata sia su Twitter che su Facebook.\nSuccesso commerciale.\nNella \"Billboard\" Hot 100 statunitense \"Anyone\" ha debuttato alla 34\u00aa posizione con 41.000 copie digitali vendute, 7,1 milioni di riproduzioni in streaming e un'audience radiofonica di 1,1 milioni di ascoltatori. \u00c8 entrata in cima alla Digital Songs, diventando la prima numero uno digitale della cantante."}
{"id": "8311302", "revid": "827882", "url": "https://it.wikipedia.org/wiki?curid=8311302", "title": "David Green (crickettista)", "text": ""}
{"id": "8311303", "revid": "827882", "url": "https://it.wikipedia.org/wiki?curid=8311303", "title": "David Green (imprenditore)", "text": ""}
{"id": "8311304", "revid": "827882", "url": "https://it.wikipedia.org/wiki?curid=8311304", "title": "David Green (giocatore di football americano)", "text": ""}
{"id": "8311308", "revid": "6923", "url": "https://it.wikipedia.org/wiki?curid=8311308", "title": "Consiglio nazionale degli architetti, pianificatori, paesaggisti, conservatori", "text": "Il Consiglio Nazionale Architetti, Pianificatori, Paesaggisti e Conservatori \u2013 CNAPPC - organismo istituito presso il Ministero della Giustizia con la Legge n. 1395/23, ha assunto la sua attuale denominazione, che sostituisce quella originaria di Consiglio Nazionale Architetti, a seguito dell'entrata in vigore del D.P.R. 328/01, che affianca alla tradizionale figura di architetto altre figure specialistiche con lauree quinquennali e triennali (iunior). \nIl Consiglio \u00e8 composto da 15 membri, eletti dagli Ordini provinciali, la cui durata in carica \u00e8 di cinque anni. Sono eleggibili alla carica di Consigliere Nazionale, per non pi\u00f9 di due mandati consecutivi, tutti gli iscritti all'Albo professionale.\nL'attivit\u00e0 di approfondimento delle tematiche professionali \u00e8 perseguita dal CNAPPC attraverso il lavoro svolto dai propri dipartimenti.\nIl Consiglio Nazionale assume delle determinazioni al fine di fornire il proprio parere e la propria interpretazione in merito a provvedimenti e leggi concernenti l'esercizio della professione.\nIl sistema ordinistico italiano fonda la propria organizzazione sulla presenza di 105 Ordini provinciali che, distribuiti su tutto il territorio nazionale, svolgono il loro ruolo di magistratura di primo grado e promuovono la cultura del progetto.\nComposizione.\nL'attuale Consiglio \u00e8 in carica dal 5 maggio 2021, ed \u00e8 cos\u00ec composto: "}
{"id": "8311332", "revid": "110157", "url": "https://it.wikipedia.org/wiki?curid=8311332", "title": "The Rolling Stones US Tour 1978", "text": "Lo US Tour 1978 \u00e8 stata una tourn\u00e9e del gruppo rock britannico The Rolling Stones svoltasi nell'estate 1978 negli Stati Uniti d'America, immediatamente dopo la pubblicazione del nuovo album del gruppo intitolato \"Some Girls\". Come in occasione delle tourn\u00e9e statunitensi del 1972 e 1975, Bill Graham si occup\u00f2 dell'organizzazione e promozione del tour.\nStoria.\nIl tour tenne un \"profilo basso\", con un palco minimale e pi\u00f9 sobrio rispetto ai concerti dei precedenti Tour of the Americas '75 e Tour of Europe '76, possibilmente perch\u00e9 l'emergente scena punk rock poneva l'enfasi sulla musica e l'atteggiamento ribelle, criticando i \"dinosauri\" del rock ricchi e famosi che mettevano in scena spettacoli stravaganti e grandiosi a scapito della creativit\u00e0 e dell'integrit\u00e0 artistica.\nProseguendo un programma stabilito nel 1966 di fare un tour negli Stati Uniti ogni tre anni, gli Stones suonarono in vari locali (spesso sotto pseudonimo, per esempio, alla prima data del tour a Lakeland, Florida, gli Stones furono annunciati sui biglietti come \"The Great Southeast Stoned Out Wrestling Champions\"), arene, e stadi, pratica che avrebbero ripetuto con il passare degli anni. il tour fu il primo nel quale Charlie Watts utilizz\u00f2 la sua celebre batteria Gretsch che continua ad utilizzare tuttora quando suona con gli Stones.\nAccoglienza.\nIl critico musicale Robert Christgau scrisse che la tourn\u00e9e del 1978 era stata un passo avanti per gli Stones rispetto ai recenti tour, \"specialmente da quando Mick [Jagger] ha smesso di dimenarsi abbastanza a lungo per prendere una chitarra e suonare alcune delle nuove buone canzoni di \"Some Girls\"\". Il tour \u00e8 ampiamente ritenuto dagli appassionati uno dei migliori dei Rolling Stones, in gran parte perch\u00e9 signific\u00f2 un ritorno alle origini per la band, con maggior spazio alla musica e meno effetti pirotecnici. Segn\u00f2 anche il ritorno di alcuni brani storici del repertorio degli Stones che non venivano eseguiti da tempo, come \"Tumbling Dice\", \"Star Star\", \"Happy\", \"Street Fighting Man\", ecc. mischiati a classici blues e reinterpretazioni di canzoni di Chuck Berry, oltre agli ovvi brani tratti dal nuovo album \"Some Girls\". Anche se all'epoca non fu pubblicato nessun album dal vivo tratto dal tour, circolarono molti bootleg delle varie esibizioni, anche di buona qualit\u00e0 audio. Nel 2011, \u00e8 stato pubblicato in formato CD e DVD il concerto del 18 luglio 1978 svoltosi a Fort Worth, Texas; con il titolo \"\". In aggiunta al concerto integrale, il DVD include le prove del tour e tre brani eseguiti dal vivo dai Rolling Stones nel programma televisivo \"Saturday Night Live\" nell'ottobre 1978.\nTra i musicisti ospiti che suonarono insieme agli Stones nel corso del tour sono inclusi Linda Ronstadt, Sugar Blue, Doug Kershaw, Bobby Keys e Nicky Hopkins. I gruppi spalla ad aprire i concerti nelle varie date inclusero Van Halen, Journey, Peter Tosh, Patti Smith, Southside Johnny and the Asbury Jukes, Foreigner, Eddie Money, Kansas, Etta James, Furry Lewis, Atlanta Rhythm Section, April Wine, Outlaws, e Doobie Brothers.\nScaletta.\nLa scaletta tipica delle canzoni eseguite durante il tour era la seguente, con minime variazioni:"}
{"id": "8311333", "revid": "2184720", "url": "https://it.wikipedia.org/wiki?curid=8311333", "title": "Dolcemente", "text": "Dolcemente \u00e8 un album discografico della cantante italiana Orietta Berti, pubblicato nel 1968 dalla Polydor.\nDescrizione.\nL'album \u00e8 costituito sostanzialmente da brani gi\u00e0 apparsi su 45 giri nei due anni precedenti, ed altri gi\u00e0 inclusi nel precedente album \"Orietta Berti\", com' era consuetudine in quegli anni per la compilazione dei long playng, scritti da prestigiose firme come Lorenzo Pilat, Aldo Cazzulani, Daniele Pace e Mario Panzeri.\nNell'album furono inclusi molti dei singoli pi\u00f9 famosi della cantante tra cui \"Tu sei quello\", \"Voglio dirti grazie\" e \"Quando la prima stella\". Due gli inediti presenti nell'album: \"Io e te\" e \"Volano le rondini\", che sar\u00e0 pubblicato su 45 giri per il solo mercato giapponese due anni pi\u00f9 tardi.\nEdizioni.\nL'album fu pubblicato in Italia in LP dalla Polydor, con numero di catalogo SLPHM/D 184181.\nNon esiste una versione pubblicata in CD, download digitale o per le piattaforme streaming."}
{"id": "8311336", "revid": "22356", "url": "https://it.wikipedia.org/wiki?curid=8311336", "title": "Sorbininardus apuliensis", "text": "Sorbininardus apuliensis \u00e8 un pesce osseo estinto, probabilmente appartenente ai gonorinchiformi. Visse nel Cretaceo superiore (Campaniano - Maastrichtiano, circa 72 milioni di anni fa) e i suoi resti fossili sono stati ritrovati in Italia. \nDescrizione.\nQuesto pesce era di piccole dimensioni: l'olotipo, uno scheletro completo, \u00e8 lungo poco pi\u00f9 di 6 centimetri. \"Sorbininardus\" possedeva un corpo slanciato, terminante in un cranio relativamente alto e corto. La pinna dorsale era posta all'incirca a met\u00e0 del corpo, ed era piuttosto grande e alta; la pinna anale era invece piccola e molto arretrata. Le pinne pettorali, in posizione piuttosto bassa, erano allungate, mentre le pinne pelviche erano poste al di sotto della dorsale ed erano piccole. La pinna caudale era moderatamente bilobata.\n\"Sorbininardus\" era caratterizzato da numerose autapomorfie, ovvero possedeva caratteri derivati unici; i principali sono un meccanismo per la proiezione della bocca che implica mascelle corte e senza denti, una mascella inferiore triangolare con un processo (parte sporgente dell\u2019osso) situato inferiormente rispetto alla punta del muso e le grandi dimensioni delle ossa opercolari spinose. \nClassificazione.\n\"Sorbininardus apuliensis\" venne descritto per la prima volta nel 1999 da Louis Taverne, sulla base di un fossile ritrovato nella zona di Porto Selvaggio nei pressi di Nard\u00f2, in provincia di Lecce. Taverne inizialmente consider\u00f2 questo genere come un rappresentante non solo di una nuova famiglia (Sorbininardidae), ma anche di un nuovo ordine di pesci teleostei, i Sorbininardiformes, che consider\u00f2 affini o ancestrali ai gonorinchiformi. Successivi studi hanno confermato la vicinanza di \"Sorbininardus\" ai gonorinchiformi, dei quali \u00e8 considerato una forma arcaica ma gi\u00e0 specializzata."}
{"id": "8311337", "revid": "22356", "url": "https://it.wikipedia.org/wiki?curid=8311337", "title": "Sorbininardus", "text": ""}
{"id": "8311339", "revid": "742538", "url": "https://it.wikipedia.org/wiki?curid=8311339", "title": "Zorzinperca weverberghi", "text": "Zorzinperca weverberghi \u00e8 un pesce osseo estinto, appartenente ai perciformi. Visse nel Cretaceo superiore (Campaniano - Maastrichtiano, circa 72 milioni di anni fa) e i suoi resti fossili sono stati ritrovati in Italia.\nDescrizione.\nQuesto piccolo pesce non doveva superare i sei centimetri di lunghezza. Possedeva un corpo compatto e alto, terminante in un cranio abbastanza corto e alto. La pinna dorsale era allungata e dotata di 6 spine e 11 raggi molli, mentre le pinne pelviche erano poste al di sotto di essa e di forma lunga e sottile; possedevano una spina e quattro raggi molli. La pinna anale era alta e priva di spine, con 9 raggi molli. La pinna caudale era leggermente bilobata. Le scaglie erano cicloidi e piccole.\nClassificazione.\n\"Zorzinperca\" \u00e8 un rappresentante dei perciformi, il pi\u00f9 grande gruppo di pesci ossei attuale. In particolare, \"Zorzinperca\" \u00e8 stato ascritto alla famiglia Nardoichthyidae, tipica del Cretaceo superiore ed endemica della zona di Nard\u00f2. Come \"Nardoichthys\", infatti, anche \"Zorzinperca\" \u00e8 noto per fossili rinvenuti nella zona di Nard\u00f2 in provincia di Lecce. \"Zorzinperca weverberghi\" venne descritto per la prima volta da Louis Taverne nel 2010. "}
{"id": "8311340", "revid": "22356", "url": "https://it.wikipedia.org/wiki?curid=8311340", "title": "Zorzinperca", "text": ""}
{"id": "8311344", "revid": "115348252", "url": "https://it.wikipedia.org/wiki?curid=8311344", "title": "Nardoelops nybelini", "text": "Nardoelops nybelini \u00e8 un pesce osseo estinto, appartenente agli elopiformi. Visse nel Cretaceo superiore (Campaniano - Maastrichtiano, circa 72 milioni di anni fa) e i suoi resti fossili sono stati ritrovati in Italia.\nDescrizione.\nQuesto pesce era di medie dimensioni e doveva raggiungere i 20 centimetri di lunghezza. Possedeva un corpo lungo e slanciato, con una testa relativamente grossa e alta, terminante in un muso corto e dalla bocca rivolta leggermente all'ins\u00f9. Le pinne pettorali erano sottili e poste in basso, mentre le pinne pelviche erano poste leggermente avanzate rispetto alla pinna dorsale. Alcuni caratteri morfologici di \"Nardoelops\" sono il mesetmoide stretto e allungato, la fossa olfattiva aperta, il parasfenoide, il vomere e le mandibole privi di denti, il premascellare molto corto, il preopercolo largo. \nClassificazione.\n\"Nardoelops\" \u00e8 un rappresentante degli elopiformi, un gruppo di pesci ossei attualmente rappresentati dalle famiglie Elopidae e Megalopidae. In particolare, sembra che \"Nardoelops\" fosse uno dei pi\u00f9 anichi membri della famiglia Elopidae, come anche \"Davichthys\". \n\"Nardoelops nybelini\" venne descritto per la prima volta da Taverne e Capasso nel 2012, sulla base di resti fossili ritrovati nelle zone di Porto Selvaggio e di Cava Marra nei pressi di Nard\u00f2, in provincia di Lecce."}
{"id": "8311345", "revid": "22356", "url": "https://it.wikipedia.org/wiki?curid=8311345", "title": "Nardoelops", "text": ""}
{"id": "8311346", "revid": "22356", "url": "https://it.wikipedia.org/wiki?curid=8311346", "title": "Sorbinicharax verraesi", "text": "Sorbinicharax verraesi \u00e8 un pesce osseo estinto, appartenente ai teleostei. Visse nel Cretaceo superiore (Campaniano - Maastrichtiano, circa 72 milioni di anni fa) e i suoi resti fossili sono stati ritrovati in Italia.\nDescrizione.\nQuesto pesce era di piccole dimensioni e solitamente non superava i 5 centimetri di lunghezza. Era dotato di un corpo moderatamente allungato, con una testa molto alta e relativamente grossa, circa un quarto della lunghezza totale del corpo. La bocca si apriva dorsalmente, ed era rivolta decisamente all'ins\u00f9. Il corpo era largo anteriormente, con costole allargate. Le pinne pettorali erano grandi, mentre la pinna anale e quella dorsale erano ridotte. \n\"Sorbinicharax\" era caratterizzato da un apparato di Weber poco specializzato. Altre caratteristiche includono il mesetmoide corto, l\u2019opercolo arrotondato dorsalmente e triangolare ventralmente, ventisei vertebre (di cui dodici addominali e quattordici caudali), una pinna dorsale corta con dodici raggi, una pinna anale piccola, rivolta all\u2019indietro e composta da pochi raggi.\nClassificazione.\n\"Sorbinicharax verraesi\" venne descritto per la prima volta da Louis Taverne nel 2003, sulla base di fossili ritrovati nella zona di Porto Selvaggio nei pressi di Nard\u00f2, in provincia di Lecce. Taverne inizialmente attribu\u00ec \"Sorbinicharax\" a una nuova famiglia (Sorbinicharacidae) nell'ordine dei Characiformes, un gruppo di pesci attualmente rappresentati da specie di acqua dolce. Successivi studi hanno permesso, grazie alla presenza di tessuto osseo cellulare, di escludere \"Sorbinicharax\" non solo dai caraciformi ma anche dal grande gruppo deigli Eurypterygii. Attualmente \"Sorbinicharax\" \u00e8 considerato un teleosteo di sede incerta (Mayrinck et al., 2017).\nPaleoecologia.\nLa particolare forma del corpo di \"Sorbinicharax\" indica che questo pesce doveva vivere nei pressi del fondale e probabilmente aveva un'ecologia di tipo bentonico. Questo tipo di morfologia e di stile di vita \u00e8 insolito nei teleostei non euripterigi, ovvero in un clade che inizi\u00f2 a diversificarsi durante il Cretaceo superiore."}
{"id": "8311347", "revid": "22356", "url": "https://it.wikipedia.org/wiki?curid=8311347", "title": "Sorbinicharax", "text": ""}
{"id": "8311353", "revid": "831312", "url": "https://it.wikipedia.org/wiki?curid=8311353", "title": "Biniyam Ghirmay", "text": ""}
{"id": "8311361", "revid": "1318658", "url": "https://it.wikipedia.org/wiki?curid=8311361", "title": "Rudolf Breslauer", "text": "Biografia.\nBreslauer \u00e8 nato a Lipsia, dove si \u00e8 formato come fotografo e come tipografo. Nel 1938, fugg\u00ec nei Paesi Bassi, dove visse e lavor\u00f2 a Leida, Alphen e Utrecht. Nel 1942, venne imprigionato e deportato nel campo di transito di Westerbork insieme alla moglie Bella Weissmann, ai figli Mischa e Stefan e alla figlia Ursula. Il comandante del campo Albert Konrad Gemmeker ordin\u00f2 a Breslauer di fare fotografie e filmati della vita a Westerbork. Breslauer e la sua famiglia vennero trasferiti ad Auschwitz nell'autunno del 1944. Sua moglie e due figli furono immediatamente uccisi, Rudolf Breslauer mor\u00ec pochi mesi dopo. La loro figlia Ursula sopravvisse alla guerra. \nFotografie e film di Westerbork.\nNel 2017, i filmati con la vita di tutti i giorni nel campo di transito di Westerbork furono presentati dai Paesi Bassi e inclusi nel registro della memoria del mondo dell'UNESCO."}
{"id": "8311362", "revid": "458786", "url": "https://it.wikipedia.org/wiki?curid=8311362", "title": "Al-Duhail Sports Club 2019-2020", "text": "Questa voce raccoglie le informazioni riguardanti lo Al-Duhail nelle competizioni ufficiali della stagione 2019-2020."}
{"id": "8311363", "revid": "1186766", "url": "https://it.wikipedia.org/wiki?curid=8311363", "title": "\ud800\udf80", "text": ""}
{"id": "8311365", "revid": "1186766", "url": "https://it.wikipedia.org/wiki?curid=8311365", "title": "\ud800\udf81", "text": ""}
{"id": "8311366", "revid": "1186766", "url": "https://it.wikipedia.org/wiki?curid=8311366", "title": "\ud800\udf82", "text": ""}
{"id": "8311367", "revid": "1186766", "url": "https://it.wikipedia.org/wiki?curid=8311367", "title": "\ud800\udf83", "text": ""}
{"id": "8311368", "revid": "1186766", "url": "https://it.wikipedia.org/wiki?curid=8311368", "title": "\ud800\udf84", "text": ""}
{"id": "8311369", "revid": "1186766", "url": "https://it.wikipedia.org/wiki?curid=8311369", "title": "\ud800\udf85", "text": ""}
{"id": "8311370", "revid": "1186766", "url": "https://it.wikipedia.org/wiki?curid=8311370", "title": "\ud800\udf86", "text": ""}
{"id": "8311371", "revid": "1186766", "url": "https://it.wikipedia.org/wiki?curid=8311371", "title": "\ud800\udf87", "text": ""}
{"id": "8311372", "revid": "1186766", "url": "https://it.wikipedia.org/wiki?curid=8311372", "title": "\ud800\udf88", "text": ""}
{"id": "8311373", "revid": "1186766", "url": "https://it.wikipedia.org/wiki?curid=8311373", "title": "\ud800\udf89", "text": ""}
{"id": "8311374", "revid": "1186766", "url": "https://it.wikipedia.org/wiki?curid=8311374", "title": "\ud800\udf8a", "text": ""}
{"id": "8311375", "revid": "1186766", "url": "https://it.wikipedia.org/wiki?curid=8311375", "title": "\ud800\udf8b", "text": ""}
{"id": "8311377", "revid": "1186766", "url": "https://it.wikipedia.org/wiki?curid=8311377", "title": "\ud800\udf8c", "text": ""}
{"id": "8311378", "revid": "1186766", "url": "https://it.wikipedia.org/wiki?curid=8311378", "title": "\ud800\udf8d", "text": ""}
{"id": "8311379", "revid": "1186766", "url": "https://it.wikipedia.org/wiki?curid=8311379", "title": "\ud800\udf8e", "text": ""}
{"id": "8311380", "revid": "1186766", "url": "https://it.wikipedia.org/wiki?curid=8311380", "title": "\ud800\udf8f", "text": ""}
{"id": "8311382", "revid": "1186766", "url": "https://it.wikipedia.org/wiki?curid=8311382", "title": "\ud800\udf90", "text": ""}
{"id": "8311383", "revid": "1186766", "url": "https://it.wikipedia.org/wiki?curid=8311383", "title": "\ud800\udf91", "text": ""}
{"id": "8311384", "revid": "1186766", "url": "https://it.wikipedia.org/wiki?curid=8311384", "title": "\ud800\udf92", "text": ""}
{"id": "8311387", "revid": "1186766", "url": "https://it.wikipedia.org/wiki?curid=8311387", "title": "\ud800\udf93", "text": ""}
{"id": "8311388", "revid": "1186766", "url": "https://it.wikipedia.org/wiki?curid=8311388", "title": "\ud800\udf94", "text": ""}
{"id": "8311389", "revid": "1186766", "url": "https://it.wikipedia.org/wiki?curid=8311389", "title": "\ud800\udf95", "text": ""}
{"id": "8311391", "revid": "1186766", "url": "https://it.wikipedia.org/wiki?curid=8311391", "title": "\ud800\udf96", "text": ""}
{"id": "8311392", "revid": "1186766", "url": "https://it.wikipedia.org/wiki?curid=8311392", "title": "\ud800\udf97", "text": ""}
{"id": "8311394", "revid": "1186766", "url": "https://it.wikipedia.org/wiki?curid=8311394", "title": "\ud800\udf98", "text": ""}
{"id": "8311395", "revid": "1186766", "url": "https://it.wikipedia.org/wiki?curid=8311395", "title": "\ud800\udf99", "text": ""}
{"id": "8311396", "revid": "1186766", "url": "https://it.wikipedia.org/wiki?curid=8311396", "title": "\ud800\udf9a", "text": ""}
{"id": "8311397", "revid": "1186766", "url": "https://it.wikipedia.org/wiki?curid=8311397", "title": "\ud800\udf9b", "text": ""}
{"id": "8311398", "revid": "1186766", "url": "https://it.wikipedia.org/wiki?curid=8311398", "title": "\ud800\udf9c", "text": ""}
{"id": "8311400", "revid": "1186766", "url": "https://it.wikipedia.org/wiki?curid=8311400", "title": "\ud800\udf9d", "text": ""}
{"id": "8311401", "revid": "1543377", "url": "https://it.wikipedia.org/wiki?curid=8311401", "title": "Robert Nilsson (hockeista su ghiaccio)", "text": "Biografia.\nFiglio di Kent Nilsson, nacque in Canada negli anni in cui il padre giocava coi Calgary Flames. Possiede anche la cittadinanza canadese.\nEsord\u00ec da professionista con la maglia del Leksands IF, in Allsvenskan prima (stagione 2001-2002), ed in Elitserien poi (stagione 2002-2003). Nel 2003 venne scelto dai New York Islanders al NHL Entry Draft 2003 al primo giro. Verr\u00e0 messo sotto contratto due anni dopo, quando firm\u00f2 un triennale. Pass\u00f2 tuttavia agli Edmonton Oilers nel febbraio del 2007, rimanendovi fino al 2010.\nFece poi ritorno in Europa, dove ha giocato in KHL con le maglie di Salavat Julaev Ufa (stagione 2010-2011, chiusa con la vittoria della Gagarin Cup, e primi mesi della stagione successiva) e Torpedo Ni\u017enij Novgorod (da ottobre 2011 fino al termine della stagione 2012-2013).\nDal 2013 si \u00e8 accasato allo ZSC Lions, con cui ha vinto un campionato (2013-2014; fu lui a mettere a segno il gol decisivo nell'ultima gara di finale) ed una Coppa Svizzera (2015-2016). Nel gennaio 2018 si procur\u00f2 una grave commozione cerebrale, che lo tenne lontano dal ghiaccio per tutto il resto della stagione, impedendogli perci\u00f2 di fregiarsi del secondo titolo con gli zurighesi. Rimase in rosa, pur senza scendere mai pi\u00f9 sul ghiaccio, fino al dicembre del 2019, quando annunci\u00f2 il ritiro.\nCon la maglia della ha disputato due mondiali, nel 2008 e nel 2011. In quest'ultima occasione la squadra si aggiudic\u00f2 l'argento.\nVita privata.\nNilsson \u00e8 sposato con Sasha Chabibulina, figlia del portiere Nikolaj Chabibulin, suo compagno di squadra agli Edmonton Oilers."}
{"id": "8311402", "revid": "1186766", "url": "https://it.wikipedia.org/wiki?curid=8311402", "title": "\ud800\udf9f", "text": ""}
{"id": "8311403", "revid": "1868193", "url": "https://it.wikipedia.org/wiki?curid=8311403", "title": "Shinjir\u014d Koizumi", "text": "Dal settembre 2019 all'ottobre 2021 ha ricoperto la carica di ministro dell'ambiente, prima nel governo Abe IV e poi nel governo Suga.\nPrimi anni ed educazione.\nKoizumi \u00e8 nato \u00e8 cresciuto a Yokosuka, nella prefettura di Kanagawa (Kant\u014d). Conseguita nel 2004 la laurea in economia presso l'Universit\u00e0 Kanto Gakukin di Yokohama, ha quindi ottenuto una seconda laurea, in scienze politiche, presso la Columbia University di New York. Dopo alcune esperienze come ricercatore in studi internazionali, ha fatto ritorno in Giappone nel 2007 e ha lavorato come segretario per il padre, Jun'ichir\u014d Koizumi.\nCarriera politica.\nDopo il ritiro del padre dalla vita politica, ne eredit\u00f2 il seggio alle elezioni del 2009, quando venne eletto come rappresentante dell'11\u00ba distretto di Kanagawa in una tornata particolarmente difficile per il Partito Liberal Democratico.\nNel 2011 Koizumi divenne leader dei giovani legislatori del PLD, carica in passato ricoperta dai primi ministri Noboru Takeshita, S\u014dsuke Uno, Toshiki Kaifu, Shinz\u014d Abe e Tar\u014d As\u014d. Nel 2012 fu promotore del \"Team 11\", una delegazione di giovani politici costituita con lo scopo di monitorare lo stato della ricostruzione nelle aree del T\u014dhoku colpite dal terremoto dell'anno precedente. Questa iniziativa contribu\u00ec ad accrescere il peso di Koizumi all'interno del partito.\nCritico della leadership di Sadakazu Tanigaki, accus\u00f2 il partito di essere ancorato a vecchie idee e di non accogliere le istanze giovanili. Nel novembre del 2011, in fase di negoziazione, chiese maggior chiarezza da parte del partito riguardo il controverso accordo commerciale noto come TPP. Koizumi critic\u00f2 anche l'eccessiva accondiscendenza di Tanigaki nei confronti del governo di centrosinistra, in particolare riguardo alla riforma del sistema fiscale e previdenziale, auspicando un'opposizione pi\u00f9 dura da parte dei liberal democratici. Questi continui distinguo fecero guadagnare a Koizumi la fama di essere un cane sciolto all'interno del partito, in maniera simile a quanto avvenuto al padre.\nUna rottura con il PLD ci fu nell'agosto del 2012, quando, in contrasto con la linea ufficiale del partito (che prevedeva la non partecipazione al voto), decise di votare la mozione di sfiducia presentata contro il governo di Yoshihiko Noda. La mozione, comunque, venne respinta per 246 voti a 86. Nel settembre successivo alle elezioni per la leadership del PLD vot\u00f2 per Shigeru Ishiba, risultato poi sconfitto da Shinz\u014d Abe.\nAlle elezioni del dicembre 2012, che videro il ritorno del PLD al governo con Shinz\u014d Abe, Koizumi conserv\u00f2 il suo seggio alla Camera dei rappresentanti. Alle successive elezioni per la Camera dei consiglieri, tenute nel luglio 2013, condusse una campagna elettorale concentrata nelle isole periferiche del Giappone, nelle zone colpite da disastri naturali e da quelle in rapido declino demografico, tenendo comizi a sostegno dei candidati liberal democratici del posto.\nNell'ottobre 2013 Koizumi venne nominato segretario parlamentare per la ricostruzione del Tohoku, con compiti di controllo e supervisione. Shigeru Ishiba, allora segretario generale del PLD, ne lod\u00f2 l'operato.\nNei rimpasti di governo del 2015 e del 2017 operati dal Primo ministro Abe, il nome di Koizumi venne pi\u00f9 volte preso in considerazione per rivestire cariche ministeriali, ma tali ipotesi non si concretizzarono.\nNel settembre 2019 Koizumi \u00e8 stato nominato ministro dell'ambiente, rimanendo in carica fino all'ottobre 2021. In tale veste, si \u00e8 pi\u00f9 volte discostato dalle posizioni del resto del governo, piuttosto scettico in tal senso, proponendo misure a tutela dell'ambiente come la rinuncia da parte del Giappone all'uso dell'energia nucleare e del carbone Koizumi si \u00e8 affermato come uno dei pi\u00f9 popolari politici del paese, ed \u00e8 considerato da molti un possibile futuro Primo ministro.\nFamiglia.\nShinjir\u014d \u00e8 figlio di Jun'ichir\u014d Koizumi, Primo ministro del Giappone dal 2001 al 2006. Il fratello maggiore, Kotaro, \u00e8 attore.\nKoizumi \u00e8 sposato dal 2019 con Christel Takigawa, conduttrice e annunciatrice televisiva. Nel gennaio 2020 ha destato stupore, in un paese dove solo il 6% degli uomini dipendenti di aziende private ne fa richiesta, la sua decisione di prendersi due settimane di congedo di paternit\u00e0."}
{"id": "8311404", "revid": "1186766", "url": "https://it.wikipedia.org/wiki?curid=8311404", "title": "\ud802\udd00", "text": ""}
{"id": "8311405", "revid": "486946", "url": "https://it.wikipedia.org/wiki?curid=8311405", "title": "\ud802\udd01", "text": ""}
{"id": "8311406", "revid": "1186766", "url": "https://it.wikipedia.org/wiki?curid=8311406", "title": "\ud802\udd02", "text": ""}
{"id": "8311407", "revid": "1656773", "url": "https://it.wikipedia.org/wiki?curid=8311407", "title": "Peter Partner (storico)", "text": "Biografia.\nPeter Partner \u00e8 nato il 15 luglio 1924 da David e Bertha Partridge Partner a Little Heath, nello Hertfordshire. Suo padre lavorava con la polizia metropolitana e sua madre gestiva un bar a Barnet. Durante la Seconda guerra mondiale, prest\u00f2 servizio come dragamine. Dopo la guerra, frequent\u00f2 il Magdalene College di Oxford per studiare Legge, ma pass\u00f2 poi a Storia. Nel 1953, spos\u00f2 Leila May Fadil (morta nel 1990), nipote dello storico Albert Hourani. Partner ha lavorato come giornalista per molti anni con \"The Observer\", scrivendo gli articolo principali durante la prima settimana della crisi di Suez. Ha anche scritto per \"The Economist\" e trasmesso frequentemente per la BBC sul mondo arabo. \nNel 1955, Partner accett\u00f2 una posizione di insegnamento di Storia al Winchester College, dove rimase per trent'anni. \nIl partner ha scritto diverse recensioni per \"The New York Review of Books\", e articoli per \"History Today\", e il \"Journal of Ecclesiastical History\". \nLavori.\nPartner era uno storico della Roma medievale e rinascimentale, nonch\u00e9 del Medio Oriente, ed era noto per i suoi studi sull'amministrazione papale e la diplomazia durante il XIV e il XV secolo. "}
{"id": "8311409", "revid": "1186766", "url": "https://it.wikipedia.org/wiki?curid=8311409", "title": "\ud802\udd03", "text": ""}
{"id": "8311410", "revid": "1186766", "url": "https://it.wikipedia.org/wiki?curid=8311410", "title": "\ud802\udd04", "text": ""}
{"id": "8311412", "revid": "486946", "url": "https://it.wikipedia.org/wiki?curid=8311412", "title": "\ud802\udd05", "text": ""}
{"id": "8311413", "revid": "486946", "url": "https://it.wikipedia.org/wiki?curid=8311413", "title": "\ud802\udd06", "text": ""}
{"id": "8311414", "revid": "1186766", "url": "https://it.wikipedia.org/wiki?curid=8311414", "title": "\ud802\udd07", "text": ""}
{"id": "8311416", "revid": "1186766", "url": "https://it.wikipedia.org/wiki?curid=8311416", "title": "\ud802\udd08", "text": ""}
{"id": "8311418", "revid": "486946", "url": "https://it.wikipedia.org/wiki?curid=8311418", "title": "\ud802\udd09", "text": ""}
{"id": "8311419", "revid": "1186766", "url": "https://it.wikipedia.org/wiki?curid=8311419", "title": "\ud802\udd0a", "text": ""}
{"id": "8311420", "revid": "1186766", "url": "https://it.wikipedia.org/wiki?curid=8311420", "title": "\ud802\udd0b", "text": ""}
{"id": "8311421", "revid": "1186766", "url": "https://it.wikipedia.org/wiki?curid=8311421", "title": "\ud802\udd0c", "text": ""}
{"id": "8311422", "revid": "1186766", "url": "https://it.wikipedia.org/wiki?curid=8311422", "title": "\ud802\udd0d", "text": ""}
{"id": "8311423", "revid": "11959", "url": "https://it.wikipedia.org/wiki?curid=8311423", "title": "Common Era", "text": ""}
{"id": "8311425", "revid": "1186766", "url": "https://it.wikipedia.org/wiki?curid=8311425", "title": "\ud802\udd0e", "text": ""}
{"id": "8311426", "revid": "1186766", "url": "https://it.wikipedia.org/wiki?curid=8311426", "title": "\ud802\udd0f", "text": ""}
{"id": "8311427", "revid": "1186766", "url": "https://it.wikipedia.org/wiki?curid=8311427", "title": "\ud802\udd10", "text": ""}
{"id": "8311428", "revid": "1186766", "url": "https://it.wikipedia.org/wiki?curid=8311428", "title": "\ud802\udd11", "text": ""}
{"id": "8311429", "revid": "486946", "url": "https://it.wikipedia.org/wiki?curid=8311429", "title": "\ud802\udd12", "text": ""}
{"id": "8311430", "revid": "486946", "url": "https://it.wikipedia.org/wiki?curid=8311430", "title": "\ud802\udd13", "text": ""}
{"id": "8311431", "revid": "486946", "url": "https://it.wikipedia.org/wiki?curid=8311431", "title": "\ud802\udd14", "text": ""}
{"id": "8311432", "revid": "1186766", "url": "https://it.wikipedia.org/wiki?curid=8311432", "title": "\ud802\udd15", "text": ""}
{"id": "8311433", "revid": "16758", "url": "https://it.wikipedia.org/wiki?curid=8311433", "title": "Acero americano monumentale di Laives", "text": ""}
{"id": "8311463", "revid": "1602064", "url": "https://it.wikipedia.org/wiki?curid=8311463", "title": "Istrice dalla coda bianca", "text": ""}
{"id": "8311464", "revid": "486946", "url": "https://it.wikipedia.org/wiki?curid=8311464", "title": "\ud802\udc4c", "text": ""}
{"id": "8311465", "revid": "1186766", "url": "https://it.wikipedia.org/wiki?curid=8311465", "title": "\ud802\udc4d", "text": ""}
{"id": "8311466", "revid": "486946", "url": "https://it.wikipedia.org/wiki?curid=8311466", "title": "\ud802\udc4e", "text": ""}
{"id": "8311467", "revid": "1186766", "url": "https://it.wikipedia.org/wiki?curid=8311467", "title": "\ud802\udc4f", "text": ""}
{"id": "8311468", "revid": "1186766", "url": "https://it.wikipedia.org/wiki?curid=8311468", "title": "\ud802\udc50", "text": ""}
{"id": "8311469", "revid": "1186766", "url": "https://it.wikipedia.org/wiki?curid=8311469", "title": "\ud802\udc51", "text": ""}
{"id": "8311470", "revid": "1186766", "url": "https://it.wikipedia.org/wiki?curid=8311470", "title": "\ud802\udc52", "text": ""}
{"id": "8311471", "revid": "486946", "url": "https://it.wikipedia.org/wiki?curid=8311471", "title": "\ud802\udc53", "text": ""}
{"id": "8311472", "revid": "1186766", "url": "https://it.wikipedia.org/wiki?curid=8311472", "title": "\ud802\udc54", "text": ""}
{"id": "8311473", "revid": "486946", "url": "https://it.wikipedia.org/wiki?curid=8311473", "title": "\ud802\udc55", "text": ""}
{"id": "8311474", "revid": "1186766", "url": "https://it.wikipedia.org/wiki?curid=8311474", "title": "Alfabeto Brahami", "text": ""}
{"id": "8311477", "revid": "2184720", "url": "https://it.wikipedia.org/wiki?curid=8311477", "title": "Orietta Berti (album 1967)", "text": "Orietta Berti \u00e8 un album discografico della cantante italiana Orietta Berti, pubblicato nel 1967 dalla Polydor.\nDescrizione.\nL'album \u00e8 costituito sostanzialmente da brani gi\u00e0 apparsi su 45 giri nei due anni precedenti, com'era consuetudine in quegli anni per la compilazione dei long playing, scritti da prestigiose firme come Lorenzo Pilat, Aldo Cazzulani, Daniele Pace e Mario Panzeri, con arrangiamenti e direzione d'orchestra di Sauro Silli.\nNell'album fu incluso uno dei brani pi\u00f9 famosi della cantante, \"Io, tu e le rose\", pi\u00f9 alcune cover come \"Canta ragazzina\", brano del \"Sanremo 1967\" presentato da Bobby Solo e Connie Francis, \"Ma Piano (Per Non Svegliarti)\", altro brano tratto dallo stesso Festival presentato da Nico Fidenco e Cher, \"Tema Di Lara (Dove Non So)\", colonna sonora del film \"Il dottor \u017divago\", gi\u00e0 incisa dalla Berti nel 1966 e interpretata da molti artisti tra cui Rita Pavone nel 1967. Furono inseriti anche dei brani inediti nel disco: \"Ritorner\u00e0 da me\", \"Non ti scordar di me\" e \"Non mi dire addio\", anch'essi successivamente pubblicati su 45 giri in vari paesi.\nEdizioni.\nL'album fu pubblicato in Italia in LP dalla Polydor, con numero di catalogo SLPHM/D 184087.\nNon esiste una versione pubblicata in CD, download digitale o per le piattaforme streaming."}
{"id": "8311479", "revid": "1442080", "url": "https://it.wikipedia.org/wiki?curid=8311479", "title": "Nixson Kurgat", "text": " "}
{"id": "8311480", "revid": "110157", "url": "https://it.wikipedia.org/wiki?curid=8311480", "title": "Campionato sudamericano di club 1984 (hockey su pista)", "text": "Il Campionato sudamericano 1984 \u00e8 stata la 3\u00aa edizione della massima competizione sudamericana di hockey su pista riservata alle squadre di club. Il torneo ha avuto luogo dal 15 al 17 marzo 1985 in Argentina a San Juan. Il titolo \u00e8 stato conquistato dagli argentini dell' per la prima volta nella loro storia classificandosi davanti ai connazionali e campioni uscenti del . L', grazie alla vittoria nella competizione, si qualific\u00f2 per la Coppa Intercontinentale 1985.\nClassifica finale.\nLegenda:\nNote:"}
{"id": "8311481", "revid": "1305772", "url": "https://it.wikipedia.org/wiki?curid=8311481", "title": "Cuz I Love You (singolo)", "text": "Cuz I Love You \u00e8 un singolo della cantante statunitense Lizzo, pubblicato il 28 gennaio 2020 come terzo estratto dal terzo album in studio omonimo.\nDescrizione.\nOriginariamente diffuso come singolo promozionale il 14 febbraio 2019, il brano \u00e8 stato scritto da Lizzo in collaborazione con il gruppo musicale statunitense X Ambassadors, che ne ha curato anche la produzione. Musicalmente \"Cuz I Love You\" \u00e8 un brano soul che mette in risalto le abilit\u00e0 vocali di Lizzo, che in questa canzone viene paragonata a Darlene Love. Il testo parla della cantante che entra in una relazione con qualcuno di speciale e si discosta dai suoi precedenti approcci amorosi.\nAccoglienza.\nAlex Young di \"Consequence\" ha definito il pezzo \u00abun grande brano soul simile a Darlene Love dove Lizzo mostra le sue grandi capacit\u00e0 vocali\u00bb. Bailey Calfee, scrivendo per \"Nylon\", ha affermato che la canzone \u00abpermette a Lizzo di flettere la sua gamma vocale imbattibile. Nella canzone, fa una confessione d'amore a un pretendente sconosciuto, che apparentemente le ha fatto capire come si sente davvero il vero amore\u00bb. Brittany Spanos del \"Rolling Stone\" ha scritto che la canzone \u00aboffre un assaggio infuocato delle sue incredibili potenzialit\u00e0 vocali\u00bb.\nVideo musicale.\nIl video musicale, diretto da Quinn Wilson, \u00e8 stato reso disponibile tramite il canale YouTube della cantante il 14 febbraio 2019. Nella clip, in bianco e nero, la cantante assume il ruolo di prete, quindi tiene una sessione in chiesa per diversi uomini adoranti."}
{"id": "8311483", "revid": "125355218", "url": "https://it.wikipedia.org/wiki?curid=8311483", "title": "Hail (Straitjacket Fits)", "text": "Hail \u00e8 il primo album in studio long playing del gruppo musicale neozelandese Straitjacket Fits, pubblicato nel 1988 dalla Flying Nun Records in Nuova Zelanda e dalla Rough Trade, con una diversa selezione di brani, nel Regno Unito e negli Stati Uniti d'America. Nel 1990 l'album venne ripubblicato dalla Flying Nun integrato con i brani provenienti dall'ep \"Life in One Chord\".\nTracce.\nEdizione Nuova Zelanda\nLa versione pubblicata nel Regno Unito e negli Stati Uniti presenta tracce che erano state precedentemente pubblicate in Nuova Zelanda sull'ep \"Life in One Chord\"; la nuova edizione del 1990 contiene tutte le canzoni dell'edizione neozelandese e quelle dell'EP.\nEdizione USA/Regno Unito"}
{"id": "8311485", "revid": "729019", "url": "https://it.wikipedia.org/wiki?curid=8311485", "title": "Lokomotiv (anello centrale di Mosca)", "text": "Lokomotiv () \u00e8 una stazione dell'anello centrale di Mosca inaugurata nel 2016. La fermata serve il quartiere di \u010cerkizovo nel distretto amministrativo nord-orientale della capitale russa.\nA poca distanza dalla stazione, si trova la stazione di \u010cerkizovskaja posta lungo la linea 1 e lo Stadio Lokomotiv, che ospita le partite casalinghe della Lokomotiv Mosca.\nNel 2017, la stazione era mediamente frequentata da 21.000 passeggeri giornalieri."}
{"id": "8311491", "revid": "1442080", "url": "https://it.wikipedia.org/wiki?curid=8311491", "title": "Vincent Kiplagat Mitei", "text": " "}
{"id": "8311506", "revid": "33689", "url": "https://it.wikipedia.org/wiki?curid=8311506", "title": "INAPLI", "text": ""}
{"id": "8311511", "revid": "287204", "url": "https://it.wikipedia.org/wiki?curid=8311511", "title": "Melt (Straitjacket Fits)", "text": "Melt \u00e8 il secondo album in studio long playing del gruppo musicale neozelandese Straitjacket Fits, pubblicato nel 1990 dalla Flying Nun Records in Nuova Zelanda e Australia e dalla Arista Records in Europa e negli Stati Uniti d'America. Vennero pubblicati anche tre singoli, \"\"Bad Note for a Heart\", \"Roller Ride\" e \"Down in Splendour\"; quest'ultimo nel 2001 venne poi posizionato al n. 32 delle migliori 100 canzoni della Nuova Zelanda di tutti i tempi in occasione del 75\u00ba anniversario dell'Australasian Performing Right Association. Il video musicale di \"Bad Note for a Heart\"\" vinse il premio per il miglior video musicale della Nuova Zelanda del 1990."}
{"id": "8311516", "revid": "121625857", "url": "https://it.wikipedia.org/wiki?curid=8311516", "title": "Honda e", "text": "La Honda e \u00e8 una autovettura elettrica a 5 porte prodotta della casa automobilistica giapponese Honda dal 2019.\nIl contesto.\nDesign.\nLa Honda e \u00e8 una piccola utilitaria elettrica (da qui la denominazione \"e\"); si tratta della versione di produzione del prototipo Honda Urban EV Concept presentato per la prima volta nel 2017. Come la EV Plus anche la Honda e viene disegnata da Yuki Terai (responsabile degli esterni della vettura) e Fumihiro Yaguchi (responsabile degli interni) prendendo come ispirazione un design retr\u00f2 con numerosi richiami alle vetture anni 70: nello specifico si rese omaggio ad alcune delle prime piccole vetture Honda come la Civic degli anni 70 e 80 e altri modelli dell\u2019epoca europei come le Volkswagen Golf e Polo, Fiat 126 e 127 e la Autobianchi A112. La Honda aveva gi\u00e0 intrapreso questo nuovo percorso stilistico vintage con la concept car Honda EV-N esposta nel 2009, e con le keicar Honda N360 in vendita in Giappone. \nGli interni presentano tre grandi display touchscreen orizzontali che gestiscono strumentazione (da 8,8\u2033) e l\u2019infotainment (da 12,3\u2033) sia per il guidatore e per il passeggero ed intercorrono lungo tutta la plancia. Agli estremi vi sono altri due schermi che proiettano le telecamere che fungono da specchietti. Il sistema multimediale presenta per la prima volta l'Assistente Personale Honda che si attiva con il comando vocale \"Ok Honda\" e interagisce con il guidatore. Di serie anche l'App My Honda+ che permette la connessione remota con la vettura riportando i dati del veicolo, come la ricarica delle batterie, l'autonomia e la posizione. Il sistema multimediale possiede connettivit\u00e0 Apple CarPlay e Android Auto oltre a connessione bluetooth e wireless. L\u2019abitacolo \u00e8 omologato per 5 posti.\nPresentazione.\nLa Honda e debutta in prima mondiale al Motor Show di Ginevra nel marzo 2019 in una veste ancora non definitiva. Il suo stile retr\u00f2 abbina elementi tecnologici come le maniglie delle porte a scomparsa montate a filo della carrozzeria e le telecamere al posto degli specchietti retrovisori. Per facilitare la ricarica delle batterie la presa si trova al centro del cofano dell'auto. Il modello di produzione viene svelato pochi mesi dopo al salone di Francoforte.\nLa carrozzeria \u00e8 lunga millimetri ed \u00e8 larga millimetri con una altezza di millimetri. Il passo misura millimetri.\nCaratteristiche.\nMeccanica.\nUtilizza una piattaforma di base specifica dedicata appositamente ai veicoli elettrici a motore posteriore e trazione posteriore, con pavimento piatto e su cui \u00e8 posizionato il pacco batteria (da 35,5 kWh) agli ioni di litio raffreddato ad acqua, questa soluzione permette di ottenere un abitacolo pi\u00f9 spazioso e un baricentro pi\u00f9 basso migliorando l\u2019agilit\u00e0 della vettura. La distribuzione del peso 50/50. La trazione posteriore consente alle ruote anteriori di avere una maggiore articolazione dello sterzo, determinando un raggio di sterzata di circa 4,3 metri. La piattaforma presenta sospensioni indipendenti MacPherson sia all\u2019anteriore che al posteriore. La carrozzeria \u00e8 in acciai alto resistenziali misti ad acciai a deformazione programmata.\nMotore e batterie.\nLa Honda e presenta un motore elettrico posteriore, che offre una potenza di 100 o 113 kW (136 o 154 CV); entrambe le varianti offrono una coppia motrice di 315 Nm. Secondo i dati di omologazione dichiarati, la vettura pu\u00f2 accelerare da 0 a 100 km/h in 8,3 secondi. La vettura dispone anche della modalit\u00e0 di guida \"Sport\" per affinare la risposta all'accelerazione e della modalit\u00e0 \"Single Pedal Control\", in cui il rilascio dell'acceleratore attiva il sistema di frenata rigenerativa, rallentando l'auto senza utilizzare un pedale del freno separato. \nIl pacco batteria agli ioni di litio da 35,5 kWh offre un'autonomia di 222 km con i cerchi da 16\u2033 e un'autonomia di 210 km con i cerchi da 17\u2033 secondo i dati WLTP omologati. La vettura \u00e8 dotata di un connettore CCS Combo 2, che consente sia la ricarica AC che la ricarica rapida DC. Con la ricarica rapida in corrente continua, l'auto pu\u00f2 essere caricata all'80% della capacit\u00e0 in 30 minuti. Honda ha anche annunciato la disponibilit\u00e0 del Power Charge, un caricabatterie specifico progettato dalla stessa casa madre da installare a casa (come optional), che consente una velocit\u00e0 di carica massima di 7,4 kW (monofase) o 22 kW (trifase), a seconda della potenza fornita. Con un alimentatore da 32 A, il veicolo si carica al 100% della capacit\u00e0 utilizzando il caricabatterie in circa 4 ore."}
{"id": "8311517", "revid": "729019", "url": "https://it.wikipedia.org/wiki?curid=8311517", "title": "Julius Nderitu", "text": ""}
{"id": "8311519", "revid": "628767", "url": "https://it.wikipedia.org/wiki?curid=8311519", "title": "Contenzioso sul campo di ghiaccio Patagonico Sud", "text": "Il contenzioso sul campo di ghiaccio della Patagonia meridionale (o Patagonico Sud) \u00e8 una disputa sul confine tra l'Argentina e il Cile nei pressi di una vasta area di ghiacciai situata nelle Ande della Patagonia, la pi\u00f9 grande non situata ai Poli terrestri. In Argentina viene chiamato \"hielos continentales\" e \"campo de hielo\" in Cile, per differenziarlo dal campo di ghiaccio settentrionale. Attualmente, la demarcazione in questo settore \u00e8 ancora in attesa di essere descritta.\nStoria.\nDelimitazione.\nL'area fu definita dal Trattato del 1881 tra Argentina e Cile:\nIl 20 agosto 1888 fu firmato un accordo per attuare la demarcazione dei limiti ex trattato del 1881, nominando gli esperti Diego Barros Arana per il Cile e Octavio Pico Burgess per l'Argentina. Nel 1892, Barros Arana present\u00f2 la tesi secondo la quale il trattato del 1881 andava interpretato seguendo lo spartiacque montano, incontrando il dissenso dell'esperto argentino.\nPoich\u00e9 emersero nuove diatribe riguardo a diversi punti della linea su cui gli esperti non erano d'accordo, la decisione sulla delimitazione fu sospesa nel febbraio 1892 fino alla firma del Protocollo sui Confini del 1893. Nel primo articolo si prevede:\nQuesto protocollo risulta particolarmente importante, poich\u00e9 la ritirata dei ghiacciai avrebbe potuto consentire incerte interpretazioni per via di una possibile nuova idrografia locale.\nNel gennaio 1894, l'esperto cileno dichiar\u00f2 di aver interpretato che la catena principale delle Ande era la linea ininterrotta di cime le quali dividevano le acque e che formano la separazione delle valli o delle regioni idrografiche tributarie dell'Atlantico dall'est e dal Pacifico dal ovest. L'esperto argentino Norberto Quirno Costa (sostituto di Pico) neg\u00f2 che con una simile esegesi si potesse definire in maniera diversa cosa significasse catena principale delle Ande.\nNell'aprile 1896 fu firmato l'accordo per facilitare le operazioni di demarcazione territoriale, che design\u00f2 il monarca britannico come terzo a cui rivolgersi in caso di disaccordo.\nNel verbale del 1\u00ba ottobre 1898, firmato da Barros Arana e Francisco Pascasio Moreno (in sostituzione di Quirno Costa, dimessosi nel settembre 1896) e dai suoi assistenti Clemente Onelli (argentino) e Alejandro Bertrand (cileno), gli esperti:\nNella mappa allegata, il punto 331 \u00e8 il Monte Fitz Roy e il 332, il Monte Stokes, entrambi segnati da cippi di confine, sebbene il primo non fosse sullo spartiacque e fosse stato tenuto in considerazione come un punto di riferimento naturale. Poich\u00e9 gli esperti non si recarono personalmente nell'area, essi stabilirono che nell'ipotesi in cui \"la linea avesse percorso un tratto diverso da quello che le parti effettivamente indicavano porre in essere, avrebbero potuto esserci delle modifiche\".\nLe delegazioni, non riuscendo per l'ennesima volta ad accordarsi su diversi tratti del confine, decisero nel 1898 di ricorrere all'articolo VI, paragrafo 2 del Trattato sui confini del 1881 per chiedere una sentenza arbitrale alla regina Vittoria del Regno Unito, che nomin\u00f2 tre giudici britannici. Nel 1901 uno di questi ultimi, tale colonnello Thomas Holdich, si rec\u00f2 nel luogo conteso per studiare la regione geografica.\nIl governo argentino sostenne che il limite doveva essere identificabile in base all'orografia, al contrario di quanto invece rivendicassero i cileni, ovvero un criterio basato sull'idrografia. La corte ritenne che le disposizioni del trattato del 1881 e del protocollo del 1893 fossero ambigue e suscettibili a varie esegesi, comportando perci\u00f2 come risultato solo una situazione confusa.\nIl 20 maggio 1902, il re Edoardo VII emise il lodo che divideva i territori delle quattro sezioni controverse entro i limiti definiti dalle rivendicazioni pi\u00f9 estreme di entrambe le parti e design\u00f2 un ufficiale britannico a delimitare ciascuna sezione nell'estate del 1903. Il documento non si pronunci\u00f2 sul campo di ghiaccio, limitandosi a ribadire nel suo articolo III:\nIl lodo consider\u00f2 che i monti di quella zona fungessero da spartiacque che non potevano n\u00e9 dovevano dar luogo ad ulteriori controversie. Da allora, la delimitazione del confine nel campo di ghiaccio tra le due montagne menzionate rimase in sospeso. Nel 1914 fu scoperto il cordone Mariano Moreno.\nDemarcazione.\nNel 1941, fu firmato il protocollo relativo alla revisione dei punti di riferimento del confine argentino-cileno, istituendo a tal fine la \"Comisi\u00f3n Mixta de L\u00edmites\" (COMIX), formata da tecnici di entrambi i paesi. Le delegazioni avrebbero dovuto occuparsi della delimitazione del confine basata sui criteri stabiliti dal trattato del 1881 e dal protocollo del 1893.\nIl 29 agosto 1990, i presidenti Carlos Sa\u00fal Menem e Patricio Aylwin firmarono la Dichiarazione di Santiago (\"Declaraci\u00f3n de Santiago\"), in cui si incitava la COMIX ad accelerare il lavoro di demarcazione e pubblicare quanto prima un rapporto sulle questioni ancora in sospeso.\nIl 12 settembre 1990, la Commissione Mista, con la legge n. 132, defin\u00ec i 24 punti mancanti al confine. Il 10 e 12 febbraio la Commissione si \u00e8 poi riunita a Punta Arenas, riuscendo a chiarire 22 delle 24 aree non contrassegnate.\nIn Cile, si sostenne che nel 1898 gli esperti identificarono come intermedie le seguenti vette situate tra il Fitz Roy e lo Stokes: Torre, Huemul, Campana, Murall\u00f3n, Bertrand, Bolados, Peineta e Mayo. Lo Stokes del 1898 era in realt\u00e0 considerato erroneamente il Cervantes, errore a cui la Commissione aveva rimediato applicando conoscenze e tecniche pi\u00f9 avanzate. Con una mappa dell'Istituto Militare Geografico cileno del 1972 in scala 1:50.000, si statu\u00ec che la linea doveva essere tracciata dal Fitz Roy passando per: la formazione Adela (cime Torre, \u00d1ato e Grande), Bent, Huemul, Campana, Murall\u00f3n, Cone, Bertrand , Oasis, Bolados, Peineta, Mayo, Cervantes, Piedrabuena, Cubo e di l\u00ec fino al Daudet.\nIn Argentina si sosteneva che la delimitazione dovesse essere effettuata basandosi sulle vette pi\u00f9 alte che dividono le acque, secondo quanto concordato nel 1881 e con le pi\u00f9 moderne tecniche disponibili per determinarla. Assumendo come riferimento 6 mappe dell'Istituto Geografico Nazionale con sede a Buenos Aires realizzate tra il 1981 e il 1991 in scala 1:100.000, questi stabilirono che la linea doveva essere tracciata dal Fitz Roy a un punto sul cordone di Mariano Moreno, da cui poi si seguivano gli spartiacque creati dalle seguenti cime: Murall\u00f3n, Torino, Agassiz, Bolados, Onelli Central, un picco alto 2.130 m senza nome, il cordone Malaspina, le due colline Immacolate, Corda Dos Codos, Corda Pietrobelli, una delle sommit\u00e0 del Cordrabuena, Cubo e Stokes.\nIl Murall\u00f3n e il Bolados erano gli unici due punti in comune previsti da entrambe le proposte.\nIl 2 agosto 1991, i presidenti Menem e Aylwin firmarono un'intesa per tracciare una linea geometrica per dividere equamente il territorio conteso dalla collina di Fitz Roy al Monte Stokes, ignorando quanto convenuto nel 1881 e nel 1893.\nLa retta sarebbe iniziata a Fitz Roy, proseguendo dritto verso ovest fino a un punto senza nome (a 2584 m di altezza), attraversando quindi il ghiacciaio Viedma fino alla collina del Puntudo e proseguendo lungo le vette denominate Torino, Roma, Immacolata, Dos Picos, Teniente Feilberg, Twin, Stokes e Daudet. Tutti i punti sopraccitati sarebbero stati attraversati in armonia con il percorso della retta.\nNella sua presentazione al congresso del 27 febbraio 1992, il ministro argentino Guido Di Tella sostenne la necessit\u00e0 di adottare una retta considerando \"l'impossibilit\u00e0 geofisica nel determinare tutte le vette che fungevano da spartiacque nella regione.\"\nLa proposta non fu accettata dai Congressi dei due paesi. In Argentina, fu stimata la perdita di 1057 km\u00b2 di Parco nazionale Los Glaciares, mentre in Cile di 1238 km\u00b2 del Parco nazionale Bernardo O'Higgins se la linea fosse stata approvata.\nAccordo.\nIl 16 dicembre 1998 fu firmato l'Accordo per specificare la linea di demarcazione dal Monte Fitz Roy a Cerro Daudet in sostituzione della bocciata proposta di tracciare una linea retta. L'accordo riprende i contenuti del trattato del 1881, in particolare quelli relativi agli spartiacque creati dai monti pi\u00f9 alti, tranne in alcuni settori in cui sono state tracciate linee rette. Il possesso del Monte Fitz Roy resta in mano cilena, mentre il Monte Stokes in mano argentina.\nIl territorio oggetto dell'accordo \u00e8 diviso in due settori:\nNell'area situata tra i paralleli della latitudine S 49\u00ba10'00 \"e 49\u00ba47'30\" e i meridiani della longitudine O 73\u00ba38'00 \"e 72\u00ba59'00\", la Commissione Mista del confine Cile-Argentina deve operare su una mappa in scala 1:50.000 per delimitare il limite: in quel settore non si applicher\u00e0 il Protocollo Specifico Suppletivo sulle Risorse Idriche Comuni del 2 agosto 1991. Questo settore corrisponde a un territorio di forma rettangolare che si estende da pochi chilometri a nord della cima del Monte Fitz Roy alla collina Murall\u00f3n, in cui \u00e8 localizzata un'area attualmente senza delimitazione alcuna. Tuttavia, nonostante le mancate attuazioni, l'accordo stesso gi\u00e0 delimitava il confine dal Fitz Roy a pochi chilometri a sud-ovest (punto B), oltre che quello dalla stessa montagna verso nord, delimitato mediante il lodo arbitrale della cosiddetta Laguna del Desierto del 1994.\nSi \u00e8 condiviso che tutte le acque che fluiscono e defluiscono dal fiume Santa Cruz sono da considerare a tutti gli effetti facenti capo a Buenos Aires. Allo stesso modo, le acque che sfociano nei fiordi oceanici sono da ritenere risorse idriche di Santiago: ciascuna parte, asserisce ancora il trattato si impegna a non modificare, in quantit\u00e0 e qualit\u00e0, le risorse idriche cos\u00ec come convenute.\nZona di frontiera in attesa di delimitazione.\nLa Commissione congiunta per i confini (COMIX), incaricata di eseguire gli studi geografici e lavorare su una mappa in scala 1:50.000 (quest'ultimo requisito essenziale per effettuate le operazioni necessarie), non risultava ancora formata al 30 agosto 2006. In quella data, i ministri degli esteri di entrambi i paesi hanno emesso alcuni comunicati. In particolare, la dichiarazione del Ministero degli Esteri argentino:\nLa serie di comunicati era avvenuta a causa della denuncia del governo cileno in merito alla mancata indicazione nelle mappe del Ministero del Turismo argentino del rettangolo ancora conteso. Il 24 agosto 2006, il sottosegretario al turismo argentino ha obiettato che le mappe utilizzate dal sito web del Ministero del Turismo fossero quelle ufficiali perch\u00e9 approvate dall'Istituto Nazionale Geografico dell'Argentina.\nNelle mappe pubblicate in Argentina, fino ad oggi, la regione continua ad essere mostrata senza che la regione di forma rettangolare sia indicata come contesa: a titolo di esempio, basti pensare alla mappa di Santa Cruz su un sito web di un'organizzazione argentina ufficiale. Le mappe ufficiali cilene e la maggior parte di quelle turistiche mostrano il rettangolo sottolineando come esso non \u00e8 stato delimitato secondo il trattato del 1998.\nRapporti giornalistici indicano che l'8 gennaio 2008 sono stati avviate ricognizioni aeree giornaliere in elicottero dall'Ej\u00e9rcito Argentino, con sede a El Chalt\u00e9n, in collaborazione con il personale dell'Istituto Geografico Nazionale per effettuare gli studi geografici necessari per delineare la mappa indicata dall'accordo. I rapporti segnalano la partecipazione del personale cileno in qualit\u00e0 di supervisore. In una parte della regione, l'Ej\u00e9rcito de Chile ha svolto compiti similari agli argentini."}
{"id": "8311520", "revid": "287204", "url": "https://it.wikipedia.org/wiki?curid=8311520", "title": "Aimone Cravetta", "text": "Biografia.\nNacque nel 1504 a Savigliano, figlio di un giureconsulto, Giovanni Battista Cravetta. Studi\u00f2 all'universit\u00e0 di Torino, dove inizi\u00f2 a tenere lezioni gi\u00e0 da ventenne. Interrotta temporaneamente l'attivit\u00e0 accademica a causa di una malattia, a 22 anni fu invitato da Carlo II di Savoia ad assumere il ruolo di giudice a Cuneo.\nRientr\u00f2 a Torino nel 1534 dove si spos\u00f2 con la figlia del presidente del Senato piemontese Giovanni Battista Porporato, Franca; nei due anni successivi torn\u00f2 a occupare il ruolo di magistrato a Cuneo.\nDal 1538, per sette anni, si trasfer\u00ec a Grenoble come avvocato, aumentando la propria fama di esperto di diritto.\nFu in seguito lettore all'Universit\u00e0 di Ferrara, ma per sfuggire alla peste torn\u00f2 in Francia, prima a Grenoble, poi a Chamb\u00e9ry e quindi ad Avignone. Nel 1556 ottenne una cattedra a Pavia, quindi si trasfer\u00ec a Mondov\u00ec, nell'universit\u00e0 appena inaugurata, per volere di Emanuele Filiberto di Savoia. Dal 1556 si trasfer\u00ec con l'ateno a Torino, dove ebbe come collega Jacques Cujas, ottenendo grande fama e lauto stipendio.\nMor\u00ec nel 1569 nel suo castello a Savigliano.\nIntitolazioni.\nGli \u00e8 stato intitolato un Istituto d'Istruzione superiore a Savigliano, sua citt\u00e0 natale."}
{"id": "8311523", "revid": "729019", "url": "https://it.wikipedia.org/wiki?curid=8311523", "title": "Lichobory", "text": "Lichobory () \u00e8 una stazione dell'anello centrale di Mosca inaugurata nel 2016 che serve i quartieri di Koptevo e Golovinskij nel distretto amministrativo settentrionale della capitale russa.\nNel 2017, la stazione era mediamente frequentata da 14.000 passeggeri giornalieri."}
{"id": "8311524", "revid": "125450700", "url": "https://it.wikipedia.org/wiki?curid=8311524", "title": "Holly &amp; Benji (singolo)", "text": "Holly &amp; Benji \u00e8 un singolo del produttore discografico italiano Ava, pubblicato il 13 dicembre 2019.\nDescrizione.\nRealizzato con la partecipazione vocale dei rapper Capo Plaza e Shiva, il titolo del brano \u00e8 un riferimento ai due giocatori dell'anime \"Holly e Benji - Due fuoriclasse\": attraverso questo parallelismo, Capo Plaza ribadisce la provenienza dalla strada e ci\u00f2 che questo ha comportato, mentre Shiva la consapevolezza di giocare un ruolo chiave nell'hip hop italiano e che \u00e8 giunta ora il momento per dimostrare quanto vale.\nVideo musicale.\nIl videoclip, pubblicato il 16 dicembre 2019, \u00e8 stato diretto da Davide Vicari e Mastro Ent e mostra Ava nelle sembianze di uno scienziato entrare nel proprio laboratorio segreto dove da vita al brano insieme a Capo Plaza e Shiva."}
{"id": "8311526", "revid": "121624809", "url": "https://it.wikipedia.org/wiki?curid=8311526", "title": "Luned\u00ec (Benji &amp; Fede)", "text": "Luned\u00ec \u00e8 un singolo del gruppo musicale italiano Benji &amp; Fede, pubblicato il 2 ottobre 2015 come secondo estratto dal primo album in studio \"\".\nVideo musicale.\nIl videoclip, diretto da Mauro Russo e girato in Salento, \u00e8 stato pubblicato il 28 settembre 2015 attraverso il canale YouTube della Warner Music Italy."}
{"id": "8311527", "revid": "628767", "url": "https://it.wikipedia.org/wiki?curid=8311527", "title": "Contenzioso sul campo di ghiaccio della Patagonia meridionale", "text": ""}
{"id": "8311528", "revid": "33689", "url": "https://it.wikipedia.org/wiki?curid=8311528", "title": "Onde ultracorte", "text": ""}
{"id": "8311529", "revid": "121624854", "url": "https://it.wikipedia.org/wiki?curid=8311529", "title": "Lettera (Benji &amp; Fede)", "text": "Lettera \u00e8 un singolo del gruppo musicale italiano Benji &amp; Fede, pubblicato il 13 novembre 2015 come terzo estratto dal primo album in studio \"\".\nVideo musicale.\nIl videoclip, diretto da Mauro Russo e girato a Parigi, \u00e8 stato pubblicato il 9 novembre 2015 attraverso il canale YouTube della Warner Music Italy."}
{"id": "8311533", "revid": "121624897", "url": "https://it.wikipedia.org/wiki?curid=8311533", "title": "New York (Benji &amp; Fede)", "text": "New York \u00e8 un singolo del gruppo musicale italiano Benji &amp; Fede, pubblicato il 15 gennaio 2016 come quarto estratto dal primo album in studio \"\".\nDescrizione.\nRiguardo alla canzone, il duo ha dichiarato: \nVideo musicale.\nIl videoclip, diretto da Gaetano Morbioli, \u00e8 stato pubblicato il 19 gennaio 2016 attraverso il canale YouTube della Warner Music Italy."}
{"id": "8311543", "revid": "2184720", "url": "https://it.wikipedia.org/wiki?curid=8311543", "title": "Quando la prima stella", "text": "Quando la prima stella \u00e8 un album discografico della cantante italiana Orietta Berti, pubblicato nel 1966 dalla Polydor.\nDescrizione.\nL'album \u00e8 costituito sostanzialmente da brani gi\u00e0 apparsi su 45 giri nei due anni precedenti, com' era consuetudine in quegli anni per la compilazione dei long playng.\nNell'album furono inclusi alcuni tra i brani pi\u00f9 famosi della cantante, e cio\u00e8 \"Tu sei quello\", canzone vincitrice di \"Un disco per l'estate 1965\", \"Io ti dar\u00f2 di pi\u00f9\", brano del \"Festival di Sanremo 1966\" presentato in coppia con Ornella Vanoni, \"Voglio dirti grazie\", brano vincitore del \"Festival delle rose 1965\", e \"Quando la prima stella\", brano che d\u00e0 il titolo all'album con il quale la cantante partecip\u00f2 a \"Un disco per l'estate 1966\".\nEdizioni.\nL'album fu pubblicato anche in audiocassetta (numero di catalogo: 914 040) e venne distribuito anche negli Stati Uniti, in versione mono e stereo, con il titolo \"Italy's Incomparable\", su etichetta \"London International\" e numero di catalogo TW 91429.\nTracce.\nLato A\nLato B"}
{"id": "8311547", "revid": "1305772", "url": "https://it.wikipedia.org/wiki?curid=8311547", "title": "Robbie Gould", "text": "Carriera professionistica.\nDopo non essere stato scelto nel Draft NFL 2005, i New England Patriots campioni del Super Bowl in carica ingaggiarono Gould anche se avevano gi\u00e0 in squadra la stella Adam Vinatieri. Dopo che fu svincolato, Gould firm\u00f2 con i Baltimore Ravens con cui rimase per tre settimane. In seguito si prese un periodo sabbatico dal football, lavorando per una ditta di costruzioni a Mill Hall, Pennsylvania. \nChicago Bears.\nGould firm\u00f2 con i Chicago Bears l'8 dicembre 2005, dopo l'infortunio nella settimana 3 del loro kicker titolare Doug Brien. La settimana successiva segn\u00f2 il suo primo field goal nella NFL nella sconfitta per 20\u201310 a Cleveland. L'anno seguente fu convocato per il Pro Bowl e inserito nel First-team All-Pro. Nel divisional round dei playoff segn\u00f2 il field goal della vittoria ai tempi supplementari contro i Seattle Seahawks che riport\u00f2 i Bears in finale di conference per la prima volta dal . Chicago giunse fino al Super Bowl XLI dove fu battuta dagli Indianapolis Colts per 29-17. Gould rimase con i Bears fino alla stagione 2015, lasciando la squadra come leader di tutti i tempi della franchigia in punti (1.207), field goal segnati (276) e field goal da 50 yard (23).\nNew York Giants.\nGould firm\u00f2 con i New York Giants dopo le accuse di violenza domestica a Josh Brown il 20 ottobre 2016. Nell'unica stagione con la squadra trasform\u00f2 tutti e 10 i field goal tentati.\nSan Francisco 49ers.\nIl 9 marzo 2017, Gould firm\u00f2 con i San Francisco 49ers. Il 15 luglio 2019 firm\u00f2 un rinnovo quadriennale del valore di 19 milioni di dollari, inclusi 10,5 milioni garantiti. Il 2 febbraio 2020 scese in campo nel Super Bowl LIV in cui segn\u00f2 entrambi i tentativi di field goal tentati ma i 49ers furono sconfitti per 31-20 dai Kansas City Chiefs."}
{"id": "8311552", "revid": "767487", "url": "https://it.wikipedia.org/wiki?curid=8311552", "title": "Stop Thief (film 1920)", "text": "Stop Thief \u00e8 un film muto del 1920 diretto da Harry Beaumont. La sceneggiatura di Charles Kenyon si basa sull'omonimo lavoro teatrale di Carlyle Moore andato in scena a New York il 25 dicembre 1912. Prodotto dalla Goldwyn Pictures Corporation, aveva come interpreti Tom Moore, Hazel Daly (moglie del regista), Irene Rich, Kate Lester, Molly Malone, Edward McWade, Raymond Hatton, Maurice 'Lefty' Flynn.\nTrama.\nJack Dougan e Snatcher Nell, complici nel crimine e partner nella vita, decidono di rubare al matrimonio di Madge Carr con James Cluney i ricchi regali di nozze degli sposi. Nell, per introdursi in casa, si fa assumere come cameriera. Quasi subito, i regali cominciano a scomparire e il padre di Madge, che \u00e8 cleptomane, inizia a sentirsi in colpa. Non solo, lo sposo comincia quasi a sospettare di s\u00e9 stesso. La famiglia ingaggia un investigatore per indagare sulla scomparsa dei preziosi doni ma Jack, fingendo di essere Cluney, lo sposo, lo abborda, gli ruba il distintivo e, quindi, si spaccia per lui. Dopo varie avventure, Nell e Jack scappano. Poi, alla fine, tornano dai Carr, ai quali raccontano la loro storia. I due piccoli malfattori vengono perdonati e le due coppie condividono una doppia cerimonia nuziale.\nProduzione.\nIl film fu prodotto dalla Goldwyn Pictures Corporation.\nDistribuzione.\nIl copyright del film, richiesto dalla Goldwyn Pictures Corp., fu registrato il 14 settembre 1920 con il numero LP15575.&lt;br&gt;\nDistribuito dalla Goldwyn Distributing Corporation e presentato da Samuel Goldwyn, il film usc\u00ec nelle sale statunitensi nell'agosto 1920.\nCopia completa della pellicola si trova conservata negli archivi del George Eastman House di Rochester."}
{"id": "8311554", "revid": "729019", "url": "https://it.wikipedia.org/wiki?curid=8311554", "title": "Disturbo da impegno sociale disinibito", "text": "Il disturbo da impegno sociale disinibito (abbreviato in DSED dall'inglese \"Disinhibited Social Engagement Disorder\"), o disturbo da attaccamento disinibito, \u00e8 un disturbo dell'attaccamento che rende un bambino tendente ad avvicinarsi attivamente e interagire con adulti non familiari o estranei.\nSecondo il \"Manuale diagnostico e statistico dei disturbi mentali,\" pu\u00f2 compromettere in modo significativo le capacit\u00e0 dei bambini piccoli di relazionarsi con adulti e coetanei. Esempi comuni includono il sedersi sulle ginocchia di un'altra persona o allontanarsi con uno sconosciuto.\nIl DSED \u00e8 esclusivamente un disturbo dell'infanzia e di solito non viene diagnosticato prima dei nove mesi od oltre i cinque anni se i sintomi non sono comparsi prima. Neonati e bambini piccoli sono a rischio di sviluppare DSED se ricevono cure incoerenti o insufficienti da chi presta loro assistenza primariamente.\nSegni e sintomi.\nIl sintomo pi\u00f9 comune \u00e8 l'interazione insolita con estranei. Un bambino con DSED non mostra segni di paura o disagio quando parla, tocca o accompagna un estraneo adulto. Il DSED pu\u00f2 causare sintomi comunemente associati al disturbo da deficit di attenzione e iperattivit\u00e0 (ADHD) e pu\u00f2 essere associato a ritardo cognitivo, del linguaggio e della verbalizzazione.\nFattori di rischio.\nIl DSED \u00e8 il risultato di caregiver primari incoerenti o assenti nei primi anni dell'infanzia. Bambini istituzionalizzati possono ricevere cure incoerenti o rimanere isolati durante il ricovero. Problemi genitoriali come problemi di salute mentale, depressione, disturbo della personalit\u00e0, assenza, povert\u00e0, genitori adolescenti o abuso di sostanze interferiscono con l'attaccamento. Il\u00a0DSED pu\u00f2 avere anche sporadicamente una causa biologica (ad esempio, nella sindrome di Williams).\nDiagnosi.\nI criteri per il disturbo da impegno sociale disinibito nel DSM-5 sono:\nA. Un modello di comportamento in cui un bambino si avvicina attivamente e interagisce con adulti non familiari e mostra almeno due dei seguenti comportamenti:\nB. I comportamenti di cui al criterio A non si limitano all'impulsivit\u00e0 (come nel disturbo da deficit di attenzione ed iperattivit\u00e0) ma includono comportamenti socialmente disinibiti.\nC. Il bambino ha ricevuto cure insufficienti come evidenziato da almeno uno dei seguenti criteri:\nD. Si presume che la mancanza di cure di cui al criterio C sia responsabile del comportamento disturbato di cui al criterio A (ad esempio, i disturbi nel criterio A sono iniziati in seguito all'assistenza patogena descritta nel criterio C).\nE. Il bambino ha un'et\u00e0 evolutiva di almeno nove mesi.\nIndicatori specifici.\n\u00c8 considerato persistente se la durata \u00e8 superiore a 12 mesi.\n\u00c8 considerato grave se sono presenti tutti i sintomi.\nLa definizione ICD-10 \u00e8: \"Un modello particolare di funzionamento sociale anormale che si manifesta durante i primi cinque anni di vita e che tende a persistere nonostante i cambiamenti marcati nelle circostanze ambientali, ad esempio comportamento di attaccamento diffuso, non focalizzato in modo selettivo, ricerca di attenzione e comportamento indiscriminatamente amichevole, interazioni tra pari scarsamente modulate; a seconda delle circostanze, possono anche essere associati disturbi emotivi o comportamentali\".\nDiagnosi differenziale.\nLa diagnosi differenziale pu\u00f2 essere esperita con il disturbo da deficit di attenzione e iperattivit\u00e0.\nL'American Psychiatric Association considera \"... il disturbo da impegno sociale disinibito assomiglia pi\u00f9 da vicino all'ADHD; pu\u00f2 verificarsi in bambini che non sono necessariamente privi di attaccamenti e possono aver stabilito o addirittura assicurato degli attaccamenti. I due disturbi differiscono in altri modi importanti, inclusi i correlati, il decorso e la risposta all'intervento, e per questi motivi sono considerati disturbi separati\".\nTrattamento.\nDue approcci terapeutici efficaci sono la ludoterapia e la terapia espressiva che aiutano a formare l'attaccamento attraverso mezzi multisensoriali. Alcune terapie possono essere non verbali.\nEpidemiologia.\nL'incidenza esatta del disturbo non \u00e8 nota. Negli individui ad alto rischio, il tasso di incidenza \u00e8 del 20%."}
{"id": "8311560", "revid": "640277", "url": "https://it.wikipedia.org/wiki?curid=8311560", "title": "Comet Interceptor", "text": "Comet Interceptor \u00e8 una missione dell'Agenzia Spaziale Europea, con collaborazione da parte della JAXA, attualmente in fase di progettazione e che si prevede verr\u00e0 lanciata nel 2029 insieme ad ARIEL. Il Comet Interceptor rientra nel programma dell'ESA Cosmic Vision, di cui costituisce la prima missione di \"classe F\", dove F sta per fast (veloce in inglese).\nMissione.\nComet Interceptor \u00e8 una missione fast per via della brevit\u00e0 del tempo di implementazione (cio\u00e8 non devono trascorrere pi\u00f9 di 8 anni dalla selezione al lancio), oltre che per la massa (entro ) e il budget contenuti. Il budget \u00e8 limitato a 150 milioni di \u20ac a carico dell'Agenzia Spaziale Europea, escludendo il lancio.\nIn passato l'ESA ha gi\u00e0 lanciato le due missioni Giotto e Rosetta per lo studio delle comete, ma Comet Interceptor, nonostante un profilo apparentemente modesto, presenta due novit\u00e0. In primo luogo l'obbiettivo della missione non sar\u00e0 una cometa periodica come la cometa di Halley (con un periodo orbitale di 76 anni) o la 67P/Churyumov-Gerasimenko (con un periodo di 6,45 anni), ma una DNL (\"Dynamically New Cometo\", cometa dinamicamente nuova). Sar\u00e0 quindi un oggetto che, per via del suo movimento, avrebbe la minima probabilit\u00e0 di aver gi\u00e0 attraversato la parte interna del Sistema Solare e proverrebbe dalla Nube di Oort, senza eventuali alterazioni dovute ai ripetuti avvicinamenti al Sole. Queste comete, per\u00f2, vengono solitamente individuate con un limitato anticipo rispetto all'avvicinamento, lasciando un tempo insufficiente per pianificare e lanciare la missione. Per questo motivo il lancio avverr\u00e0 su un Ariane 6 insieme ad ARIEL, con destinazione il Punto di Lagrange L2, dove rester\u00e0 in attesa che gli sia affidata la missione. Comunque, qualora non fosse possibile raggiungere una cometa DNL, la missione pu\u00f2 sempre essere reindirizzata verso una cometa gi\u00e0 nota o, eventualmente, verso una cometa interstellare, come 2I/Borisov, la prima scoperta, o un altro oggetto interstellare come l\u2019asteroide Oumuamua.\nLa seconda particolarit\u00e0 della missione \u00e8 dovuta al fatto che il Comet Interceptor sar\u00e0 in realt\u00e0 una multisonda, cio\u00e8 costituita da pi\u00f9 moduli, permettendo di fare studi 3D dell'obiettivo. Essa presenter\u00e0 3 componenti, dei quali uno funger\u00e0 da modulo base, che assicuri le comunicazioni con la Terra. Gli altri due, invece, essendo meno critici, si avvicineranno maggiormente all'oggetto, arrivando anche fino al nucleo.\nDescrizione.\nIl Comet Interceptor sar\u00e0 costituito da tre moduli chiamati A, B1 e B2, dei quali A \u00e8 il veicolo principale, fornito dall'ESA, e ad esso si aggiungono B1, giapponese, e B2, europeo. Il veicolo A, oltre a studiare la cometa, fornir\u00e0 i contatti con la Terra, mentre i veicoli B1 e B2, essendo meno critici come secondari, si avvicineranno ulteriormente all'oggetto, con la possibilit\u00e0 di raggiungere anche lo stesso nucleo.\nStrumentazione.\nVeicolo A, fornito dall'ESA \u00e8 il modulo principale:\nVeicolo B1, fornito dalla JAXA:\nVeicolo B2, fornito dall'ESA:"}
{"id": "8311591", "revid": "184755", "url": "https://it.wikipedia.org/wiki?curid=8311591", "title": "Istituto tecnico agrario statale Giuseppe Bonfantini", "text": ""}
{"id": "8311597", "revid": "433605", "url": "https://it.wikipedia.org/wiki?curid=8311597", "title": "Rally di Monte Carlo 2020", "text": "Il Rally di Monte Carlo 2020, ufficialmente denominato 88\u00e8me Rallye Automobile de Monte-Carlo, \u00e8 stata la prima prova del campionato del mondo rally 2020 nonch\u00e9 l'ottantottesima edizione del Rally di Monte Carlo e la quarantaduesima con valenza mondiale. La manifestazione si \u00e8 svolta dal 23 al 26 gennaio sugli asfalti ghiacciati delle Alpi francesi a nord del Principato di Monaco, con base a Gap nelle prime due giornate mentre per la terza frazione il parco assistenza venne trasferito a Monte Carlo.\nL'evento \u00e8 stato vinto dal belga Thierry Neuville, navigato dal connazionale Nicolas Gilsoul, al volante di una Hyundai i20 Coupe WRC della squadra Hyundai Shell Mobis WRT, davanti alla coppia francese formata da S\u00e9bastien Ogier e Julien Ingrassia, su Toyota Yaris WRC del team Toyota Gazoo Racing WRT, e a quella britannica composta da Elfyn Evans e Scott Martin, anch'essi su una Toyota Yaris WRC ufficiale.\nI norvegesi Mads \u00d8stberg e Torstein Eriksen, su Citro\u00ebn C3 R5 della squadra PH Sport, hanno invece conquistato il successo nel campionato WRC-2, mentre i francesi Eric Camilli e Fran\u00e7ois-Xavier Buresi hanno vinto nella serie WRC-3, anch'essi alla guida di una Citro\u00ebn C3 R5.\nRisultati.\nClassifica.\nLegenda\nPower stage.\nPS16: \"La Cabanette - Col de Braus 2\" di 13,36\u00a0km, disputatasi domenica 26 gennaio 2020 alle ore 12:18 (UTC+1)."}
{"id": "8311601", "revid": "648716", "url": "https://it.wikipedia.org/wiki?curid=8311601", "title": "Kyle Nelson", "text": "Carriera professionistica.\nNew Orleans Saints.\nIl 27 luglio 2011, Nelson firm\u00f2 con i New Orleans Saints dopo non essere stato scelto nel Draft. Il 3 settembre 2011 fu svincolato. Il giorno successivo firm\u00f2 con la squadra di allenamento. Il 5 settembre fu di nuovo svincolato.\nKansas City Chiefs.\nIl 7 settembre 2011 Nelson firm\u00f2 con la squadra di allenamento dei Kansas City Chiefs.\nSan Francisco 49ers.\nL'11 gennaio 2012 Nelson firm\u00f2 con i San Francisco 49ers. Il 1\u00ba settembre 2012 fu svincolato.\nPhiladelphia Eagles.\nIl 25 settembre 2012, Nelson firm\u00f2 con la squadra di allenamento dei Philadelphia Eagles. Il 2 ottobre 2012 fu svincolato.\nSan Diego Chargers.\nIl 20 novembre 2012, Nelson firm\u00f2 con i San Diego Chargers dopo che il long snapper Mike Windt si infortun\u00f2 al polso. Quell'anno disput\u00f2 6 partite. Fu svincolato nel maggio 2013.\nSan Francisco 49ers.\nIl 22 maggio 2013, Nelson firm\u00f2 per fare ritorno ai 49ers e competere con Brian Jennings per il ruolo di long snapper. Fu svincolato il 10 luglio 2013.\nSeattle Seahawks.\nL'11 luglio 2013, Nelson firm\u00f2 con i Seattle Seahawks. Fu svincolato il 26 agosto 2013.\nWashington Redskins.\nNelson firm\u00f2 con i Washington Redskins il 15 ottobre 2013 per sostituire l'infortunato Nick Sundberg. Fu svincolato il 21 luglio 2014.\nSan Francisco 49ers.\nIl 25 luglio 2014, Nelson firm\u00f2 con i 49ers un contratto di un anno. Il 6 marzo 2015 firm\u00f2 un rinnovo quadriennale. Il 4 dicembre 2018, Nelson fu sospeso per 10 partite per essere risultato positivo a un test antidoping. Salt\u00f2 cos\u00ec le ultime 4 gare della stagione 2018 e le prime 6 della stagione 2019.\nIl 12 marzo 2019, Nelson rinnov\u00f2 per altri quattro anni con i 49ers. Torn\u00f2 dalla sospensione il 21 ottobre e fu inserito nel roster attivo il 26 ottobre. Il 2 febbraio 2020 scese in campo nel Super Bowl LIV in cui i 49ers furono sconfitti per 31-20 dai Kansas City Chiefs."}
{"id": "8311606", "revid": "486946", "url": "https://it.wikipedia.org/wiki?curid=8311606", "title": "Lista Patrimoni dell'umanit\u00e0 per anno di inserimento", "text": ""}
{"id": "8311609", "revid": "2184720", "url": "https://it.wikipedia.org/wiki?curid=8311609", "title": "Orietta Berti canta Suor Sorriso", "text": "Orietta Berti canta Suor Sorriso \u00e8 l'album discografico di debutto della cantante italiana Orietta Berti, pubblicato nel 1965 dalla Polydor.\nDescrizione.\nL'album \u00e8 ispirato al personaggio di \"S\u0153ur Sourire\", nome d'arte di Jeanne-Paule Marie Deckers, in religione Suor Luc-Gabriel, conosciuta anche come Jeanine Deckers e (in italiano) Suor Sorriso (Bruxelles, 17 ottobre 1933 \u2013 Wavre, 29 marzo 1985), una religiosa e cantante belga, gi\u00e0 suora della congregazione delle domenicane missionarie di Nostra Signora di Fichermont di Waterloo.\nGrazie alla popolarit\u00e0 di S\u0153ur Sourire e del brano Dominique, la Metro-Goldwyn-Mayer decise di produrre un film musicale ispirato a S\u0153ur Sourire dal titolo \"Dominique\" (\"The Singing Nun\"), diretto da Henry Koster, distribuito nel 1966 e interpretato da Debbie Reynolds (doppiata, nel cantato, da Tina Centi), nel quale anche la Berti fece una breve apparizione nelle vesti di suora canterina.\nLe versioni italiane dei brani furono tradotte da Etrusco, con arrangiamenti di Luciano Zuccheri e la produzione di Dietrich Leist.\nEdizioni.\nL'album fu pubblicato in Italia in LP dalla \"Polydor\", con numero di catalogo LPHM 46997. Fu distribuito anche negli Stati Uniti, in versione mono, con il titolo \"The Songs Of Soeur Sourire Sung In Italian By Orietta Berti\", su etichetta \"London International\" e numero di catalogo TW 91418. Nel 2002 fu pubblicata una versione in CD dell'album dal titolo \" Dominique\", in cui venivano mantenuti i vocal originali della Berti sovrapposti a nuovi arrangiamenti, con una diversa disposizione delle tracce. Questa versione fu pubblicata nel 2008 anche in versione digitale e streaming."}
{"id": "8311610", "revid": "15756", "url": "https://it.wikipedia.org/wiki?curid=8311610", "title": "Rachid Arma", "text": "Biografia.\nAll'et\u00e0 di dieci anni, insieme al resto della famiglia, raggiunge il padre, che gi\u00e0 nel 1989 aveva lasciato il Marocco per trasferirsi a San Bonifacio, in Italia, per motivi di lavoro. Agli esordi, alterna allenamenti e partite al lavoro in fabbrica come operaio; impegno che successivamente abbandona con il passaggio tra i professionisti.\nCaratteristiche tecniche.\nAttaccante alto quasi due metri, di corporatura esile, Arma \u00e8 un buon finalizzatore ed \u00e8 dotato di buona tecnica.\nCarriera.\nDebutta nella Sambonifacese in Serie D, dove gioca e segna con continuit\u00e0; nel 2008 si aggiudica anche i play-off nazionali. Lo nota cos\u00ec la SPAL che lo ingaggia per il campionato di Lega Pro Prima Divisione 2008-2009; qui, alla sua prima stagione tra i professionisti, conquista il titolo di vice-capocannoniere del girone con 14 reti (ad una sola marcatura da Francesco Zizzari) e diviene subito uno dei pezzi pregiati del mercato. L'inizio della seconda stagione tra le file degli \"spallini\" non delude le attese: mettendo a segno nel mese di agosto 2 reti in campionato e 4 in Coppa Italia, Arma fuga i restanti dubbi del Torino, che ne acquista le prestazioni a titolo di compartecipazione. Nella sua prima stagione in B gioca poco, ma sale agli onori della cronaca nella doppia finale play-off, durante la quale gli viene annullato un gol dubbio in casa e sigla l'unica rete del \"Toro\" nel ritorno a Brescia. La stagione si conclude cos\u00ec con la mancata promozione ed una sola rete in 14 presenze in maglia granata, ma a sorpresa i 4 gol segnati ad agosto con la SPAL gli portano in dote il titolo di capocannoniere della Coppa Italia, a pari merito con Alain Baclet e Adrian Mutu.\nRestando in B, passa al Vicenza, transitando per Cittadella, dove viene impiegato saltuariamente e finisce pure per litigare con i tifosi, arrivando persino a gettare pubblicamente la maglia a terra in preda ad uno sfogo d'ira. Nel luglio 2011, scende di categoria e torna alla SPAL in prestito, dove disputa un ottimo campionato e conquista per la seconda volta il titolo di vice-capocannoniere, con 18 gol in 34 presenze, a tre lunghezze da Ciro Ginestra. Tuttavia non riesce a salvare la squadra, che retrocede dopo aver perso i play-out. Causa insolvenze societarie si trasferisce al Carpi, dove contribuisce alla storica promozione in Serie B dei carpigiani (tramite play-off). Successivamente passa al Pisa, dove raggiunge nuovamente i play-off, trascinando la squadra a suon di reti. Pur inanellando buone prestazioni non riesce a portare i toscani in B, pertanto decide di trasferirsi prima alla Reggiana e poi al Pordenone. In neroverde con 17 reti in campionato giunge per l'ennesima volta alle spalle del capocannoniere del girone (in questa occasione a 5 lunghezze da Leonardo Mancuso); marcature che per\u00f2 al contempo trainano la squadra fino alla semifinale play-off poi persa ai rigori contro il Parma, saltata da Rachid per infortunio patito nel turno precedente. Per la settima stagione consecutiva in terza divisione (la prima dal ritorno alla denominazione originaria di Serie C), Arma si trasferisce alla Triestina.. Nell'agosto 2018 torna a Vicenza che lascer\u00e0 a parametro zero al termine della stagione 2019/2020.\nNella stagione successiva resta vicino a casa e si accorda con la .\nStatistiche.\nPresenze e reti nei club.\n\"Statistiche aggiornate al 12 dicembre 2021.\""}
{"id": "8311612", "revid": "767487", "url": "https://it.wikipedia.org/wiki?curid=8311612", "title": "Made in USA - Una fabbrica in Ohio", "text": "Made in USA - Una fabbrica in Ohio (\"American Factory\") \u00e8 un film documentario del 2019 diretto da Steven Bognar e Julia Reichert.\n\u00c8 il primo lungometraggio prodotto dalla Higher Ground Productions, casa di produzione cinematografica fondata da Barack e Michelle Obama.\nTrama.\nNel 2014 l'azienda cinese Fuyao acquisisce una ex fabbrica della General Motors a Moraine, nell'Ohio, con l'intenzione di farne un importante centro di produzione di vetri per automobili. La notizia inizialmente suscita l'entusiasmo delle centinaia di operai del posto, che ancora soffrono le conseguenze della grande recessione, la conseguente chiusura delle fabbriche e la dilagante disoccupazione, ma l'incontro coi loro nuovi colleghi e datori di lavoro assume giorno dopo giorno sempre pi\u00f9 le dimensioni di uno scontro di civilt\u00e0 sulle diverse concezioni dei diritti dei lavoratori.\nDistribuzione.\nIl film \u00e8 stato presentato in anteprima al Sundance Film Festival il 25 gennaio 2019. I diritti di distribuzione sono poi stati acquistati da Netflix, che lo ha pubblicato internazionalmente sulla propria piattaforma streaming il 21 agosto 2019, contemporaneamente a una distribuzione limitata nelle sale cinematografiche statunitensi. In Italia, il film \u00e8 stato presentato in anteprima il 13 giugno 2019 al Biografilm Festival."}
{"id": "8311615", "revid": "6923", "url": "https://it.wikipedia.org/wiki?curid=8311615", "title": "No\u00e9 Marullo", "text": ""}
{"id": "8311618", "revid": "1850460", "url": "https://it.wikipedia.org/wiki?curid=8311618", "title": "BetVictor European Series 2020", "text": "La BetVictor European Series 2020 \u00e8 la 1\u00aa edizione di una serie di quattro tornei sponsorizzati dalla BetVictor che fanno parte della stagione 2019-2020 di snooker.\nTornei.\nCon \u00a3130.000 accumulate in questi tornei, Judd Trump vince la 1\u00aa edizione della BetVictor European Series conquistando anche il bonus di \u00a3150.000."}
{"id": "8311624", "revid": "1143375", "url": "https://it.wikipedia.org/wiki?curid=8311624", "title": "American Factory", "text": ""}
{"id": "8311654", "revid": "39884", "url": "https://it.wikipedia.org/wiki?curid=8311654", "title": "CNAPPC", "text": ""}
{"id": "8311656", "revid": "775372", "url": "https://it.wikipedia.org/wiki?curid=8311656", "title": "Consiglio Nazionale degli Architetti, Pianificatori, Paesaggisti, Conservatori", "text": ""}
{"id": "8311658", "revid": "287204", "url": "https://it.wikipedia.org/wiki?curid=8311658", "title": "Australian Open 2020 - Singolare ragazzi", "text": "Lorenzo Musetti era il detentore del titolo, ma non ha partecipato a questa edizione del torneo.\nIn finale Harold Mayot ha battuto Arthur Cazaux con il punteggio di 6-4, 6-1.\nTeste di serie.\n Harold Mayot (campione)\n Martin Damm \"(quarti di finale)\"\n Shunsuke Mitsui \"(secondo turno)\"\n Jeffrey von der Schulenburg \"(primo turno)\"\n Arthur Cazaux \"(finale)\"\n Leandro Riedi \"(terzo turno)\"\n Dominic Stephan Stricker \"(quarti di finale)\"\n Khololwam Montsi \"(secondo turno)\"\n Flavio Cobolli \"(secondo turno)\"\n Dalibor Svr\u010dina \"(terzo turno)\"\n Eliakim Coulibaly \"(primo turno)\"\n K\u0101rlis Ozoli\u0146\u0161 \"(semifinale)\"\n Nicholas David Ionel \"(primo turno)\"\n Li Hanwen \"(secondo turno)\"\n Bu Yunchaokete \"(primo turno)\"\n Terence Atmane \"(secondo turno)\""}
{"id": "8311662", "revid": "729019", "url": "https://it.wikipedia.org/wiki?curid=8311662", "title": "Ogden Point", "text": "Ogden Point \u00e8 una struttura portuale in acque profonde situata all'estremo sud-occidentale della citt\u00e0 di Victoria, nella provincia della Columbia Britannica in Canada. La sua posizione nella bellissima e storica citt\u00e0 sulla punta meridionale dell'isola di Vancouver, vicino allo stretto di Juan de Fuca non lontano da Vancouver e da Seattle negli Stati Uniti, l'ha resa un'attraente destinazione per le navi da crociera.\nLo scalo funge anche da struttura di riparazione e fornitura navale per navi da crociera e altre tipologie di vascelli, come le navi per la posa di cavi in acque profonde. Ogden Point ha anche un eliporto con servizio a pieno regime per il porto di Vancouver, per l'aeroporto internazionale di Vancouver e per Seattle. Il porto \u00e8 situato all'ingresso orientale del Victoria Harbour. Per le barche pi\u00f9 piccole \u00e8 possibile utilizzare una rampa con rimorchio.\nLa struttura per le navi da crociera \u00e8 lo scalo pi\u00f9 trafficato del Canada e nel 2018 ha gestito 245 visite di navi che hanno fatto scalo tra la fine di aprile e l'inizio di ottobre; pi\u00f9 di queste 20 le navi, appartenenti a dieci differenti compagnie di crociera, trasportavano fino a 3.000 passeggeri ciascuna. La maggior parte delle visite si svolgono in un singolo giorno o una sera, e sono effettuate dalle compagnie che organizzano crociere per l'Alaska da Seattle, Los Angeles o San Francisco, ma anche le crociere nel nord-ovest del Pacifico spesso includono soste a Vancouver e/o Seattle. \nStoria.\nOgden Point prende il nome da Peter Skene Ogden (1790-1854), che \u00e8 stato un importante commerciante ed esploratore della Hudson's Bay Company. I pontili di Ogden Point furono costruiti all'inizio del XX secolo per opera della citt\u00e0 di Victoria, in previsione di una crescita delle spedizioni dovuta all'apertura del Canale di Panama. Nel 1916 l'Ufficio Idrografico degli Stati Uniti nella sua pubblicazione \"Coast Pilots\" riportava i pontili come \"zone di approdo oceaniche\". Quell'edizione di \"Coast Pilots\" menzionava anche che i frangiflutti a sud del molo A erano in costruzione nel 1915. Il frangiflutti venne completato nel 1916 e i moli nel 1918. Negli anni '60 il cantiere navale \"Victoria Machinery Depot\" costru\u00ec alcune delle prime navi per la BC Ferries ed altre compagnie navali utilizzando Ogden Point per le navi pi\u00f9 grandi.\nNel 2001 la motonave \"Norwegian Sky\" arriv\u00f2 da Seattle, diventando la prima nave da crociera a fare scalo settimanalmente a Ogden Point.\nNel 2008, Ogden Point ha visto l'arrivo di 202 navi da crociera e oltre passeggeri. Il terminal delle navi da crociera \u00e8 considerato un porto di transito, in quanto attualmente nessuna nave viene ormeggiata (imbarcata o sbarcata) in questa struttura. Nel 2008 la struttura \u00e8 stata ampiamente rinnovata con la combinazione di colori rosso, grigio e nero dell'Autorit\u00e0 portuale dell'area di Victoria.\nNel 2009 Ogden Point ha visto l'arrivo di 228 navi da crociera appartenenti a diverse linee di crociera tra cui la Princess Cruises, la Holland America Line, la Celebrity Cruises, la Norwegian Cruise Line, la Crystal Cruises e la ResidenSea. Questi arrivi hanno portato tra il 23 aprile e il 14 ottobre 2009 oltre 400.000 visitatori nella citt\u00e0 di Victoria.\nStrutture.\n L'impianto portuale che si estende su di un'area di 12 ettari, \u00e8 dotato di due pontili denominati Molo A (a sud) e Molo B (a nord). Gli ormeggi su ciascun molo sono indicati con Nord e Sud. Quello Sud A si estende per , quello Nord A si estende per . Gli ormeggi del Molo B furono estesi di installando una briccola d'ormeggio nel 2009. Ogni punto di ormeggio pu\u00f2 ospitare una nave con un pescaggio di oltre con bassa marea. Sebbene vi siano quattro punti di ormeggio, \u00e8 possibile ospitare un massimo di tre navi contemporaneamente in porto a causa della stretta vicinanza tra il Molo Nord A e il Molo Sud B. Le strutture dell'Agenzia dei servizi di frontiera del Canada sono situate su ciascun molo. Il Molo A ospita anche un magazzino di , completo di apparato per l'avvolgimento cavi delle navi posacavi e impianti di deposito dei cavi stessi.\nOgden Point \u00e8 attrezzata di banchine di carico per merci sfuse. Possono attraccarvi navi fino a .\nLe navi da crociera che fanno scalo al \"Terminal navi da crociera di Ogden Point\" di solito organizzano escursioni a terra per i passeggeri che possono includere visite guidate ai giardini Butchart, tour della citt\u00e0, visite al castello di Craigdarroch, tour nei pub, t\u00e8 del pomeriggio presso l'Empress Hotel, osservazioni dei cetacei, visite al quartiere Chinatown di Victoria, giri su carrozze trainate da cavalli e visite a molti altri luoghi.\nDurante la stagione crocieristica, i servizi per gli ospiti includono un servizio navetta gestito dalla \"Wilson's Transportation\" per offrire agli ospiti un'alternativa alla passeggiata di 30 minuti nel centro di Victoria. Gli autobus pubblici (n. 30/31) fermano lungo Dallas Street per raggiungere il centro di Victoria. Sono inoltre disponibili in loco dei taxi e delle limousine.\nLa \"Western Stevedoring\" \u00e8 sotto contratto con l'autorit\u00e0 portuale di Victoria per gestire la struttura e il terminal crociere.\nL'eliporto di Camel Point, , \u00e8 gestito dalla Pacific Heliport Services e si trova a nord-est del Molo B.\nPer le barche pi\u00f9 piccole c'\u00e8 una rampa gestita dalla \"James Bay Anglers\" ed \u00e8 aperta per l'uso pubblico.\nOgden Point offre immersioni in acque fredde di importanza mondiale per ogni livello di subacquei. \u00c8 possibile trovare oltre a polpo gigante del pacifico, anguille lupo, alghe, anemoni di mare, nudibranchi anche diverse specie di pesci e crostacei nelle profondit\u00e0 pi\u00f9 basse. Nel 2008 sono stati inoltre collocati molteplici gruppi di batteri da barriera corallina per studiare la migrazione delle specie dalla parete di rottura verso l'esterno. A causa delle correnti e di altri pericoli rilevati in tutte le zone di immersione, si consiglia di scegliere un tour di immersione locale con un professionista delle immersioni."}
{"id": "8311665", "revid": "709565", "url": "https://it.wikipedia.org/wiki?curid=8311665", "title": "Mark\u00e9ta \u0160troblov\u00e1", "text": ""}
{"id": "8311676", "revid": "1543377", "url": "https://it.wikipedia.org/wiki?curid=8311676", "title": "Episodi di Mao Mao e gli eroi leggendari", "text": "La prima stagione della serie animata Mao Mao e gli eroi leggendari \u00e8 stata trasmessa negli Stati Uniti, da Cartoon Network, dal 1\u00ba luglio 2019 al 17 luglio 2020.\nIn Italia la stagione \u00e8 stata trasmessa dal 6 gennaio al 4 settembre 2020 su Cartoon Network.\nTi voglio bene, Mao Mao.\nTrama.\nGli avventurieri Mao Mao e Cybertasso danneggiano accidentalmente il Cuore Puro, che protegge la Valle del Cuore Puro dai pericoli del mondo. Insieme alla coraggiosa Adorabat, il trio deve proteggere la citt\u00e0 dai cattivi, in particolare il pirata Orangusnake, che hanno in programma di rubare il Cuore Puro.\nL'avventura perfetta.\nTrama.\nAdorabat teme che Mao Mao rinuncer\u00e0 alle avventure a causa dello stile di vita semplicistico della citt\u00e0, decidendo quindi di personalizzare un'avventura da seguire per Mao Mao e Cybertasso. Le cose iniziano lentamente a sfuggire di mano quando Adorabat finisce per condurre i due in situazioni sempre pi\u00f9 disastrose, mettendoli in pericolo.\nNessuna scorciatoia.\nTrama.\nSentendosi inutile in battaglia, Adorabat fa creare a Cybertasso una gamba di legno cibernetica soprannominata Mega-Meca per aiutarla. L'arma si rivela essere troppo per lei e quando Mao Mao insiste per sbarazzarsene, Adorabat corre ad affrontare Cobrarango da sola e finisce per essere catturata e usata per la sua ultima arma."}
{"id": "8311677", "revid": "47767", "url": "https://it.wikipedia.org/wiki?curid=8311677", "title": "Chiesa della Conversione di San Paolo (Rumo)", "text": "La chiesa della Conversione di San Paolo \u00e8 la parrocchiale di Marcena, frazione di Rumo in Trentino. Risale al XIII secolo.\nStoria.\nEdificio medievale.\nUna piccola cappella a Marcena di Rumo venne menzionata indirettamente dal principe vescovo di Trento Aldrighetto Campo nel 1232 quando diede disposizioni alla pieve di Rev\u00f2 di inviare religiosi a Marcena per somministrarvi i sacramenti.\nL'edificio venne ampliato nella prima met\u00e0 del XIV secolo. Durante il secolo seguente la torre campanaria venne decorata con un grande affresco raffigurante San Cristoforo e l'intero edificio fu parzialmente rifatto secondo stilemi tardo gotici. La solenne consacrazione venne celebrata nel 1413. Nel 1470 uno degli altari laterali fu dedicato a San Sebastiano.\nEdificio moderno.\nGi\u00e0 attorno alla fine del secolo la chiesa medievale venne ritenuta insufficiente per le accresciute necessit\u00e0 della popolazione e si inizi\u00f2 la costruzione di un nuovo edificio. A cantiere aperto vennero benedetti i tre altari e nel 1514 la ricostruzione fu terminata.\nLa solenne consacrazione venne celebrata nel 1518 da Michele Iorba, vescovo suffraganeo, e nel 1537 venne modificata la dedicazione, che divenne per San Paolo.\nDurante il XVII secolo la facciata sud venne decorata con l'affresco raffigurante San Paolo e, il secolo successivo, venne costruito il pulpito in legno. L'organo nella cantoria risale al 1763, e, tre anni dopo, alla torre campanaria venne aggiunta la parte apicale di forma conica. \nA partire dalla met\u00e0 del XIX secolo fu oggetto di alcuni rimaneggiamenti e, nell'ultimo decennio, venne restaurata la cantoria.\nOttenne dignit\u00e0 parrocchiale nel 1911.\nNegli anni sessanta si realizz\u00f2 un intervento che comport\u00f2 la sostituzione delle finestre nella sacrestia e la sistemazione dell'organo, restaurato da Barth\u00e9lemy Formentelli. Nel decennio successivo fu necessario risanare i danni prodotti dalle scosse sismiche del 1976.\nGli ultimi restauri conservativi si sono conclusi nel 2007. Hanno comportato al revisione delle intonacature esterne e delle parti marmoree, il controllo della torre campanaria, l'installazione e l'aggiornamento di vari impianti oltre alla sostituzione di varie grandi vetrate. Si sono conclusi i lavori con un nuovo restauro dell'organo ed il ripristino dell'altare maggiore storico.\nDescrizione.\nLa chiesa conserva molte opere artistiche e parti di pregio. Il portone dell'accesso laterale \u00e8 scolpito ed un battente riporta l'immagine di \"San Romedio e l'orso\". L'arco del presbiterio poggia su una serie di cariatidi in stile gotico. I tre altari sono monumentali, in legno policromo dorato. I due laterali hanno forma da reliquiario. L'altare destro in particolare porta una rappresentazione scolpita dell\"'Ultima Cena\" mentre il sinistro un medaglione con il \"Battesimo di Ges\u00f9\". L'altar maggiore \u00e8 opera di Giandomenico Bezzi e la Via Crucis \u00e8 di Mattia Lampi."}
{"id": "8311686", "revid": "547034", "url": "https://it.wikipedia.org/wiki?curid=8311686", "title": "Dunedin Double", "text": "Dunedin Double \u00e8 un doppio extended play pubblicato in Nuova Zelanda dalla Flying Nun Records nel 1982. Risulta essere un disco fondamentale nella musica della Nuova Zelanda. L'album, contenente 13 brani interpretati complessivamente da quattro gruppi musicali, \u00e8 formato da due dischi a 45 giri da 12 pollici, con una durata complessiva di quasi 50 minuti. \nStoria.\nVenne pubblicato nel marzo 1982 e fu una delle prime produzioni dell'etichetta Flying Nun Records che era stata da poco fondata (numero di catalogo DUN-1) e che nel corso dei successivi dieci anni divenne la pi\u00f9 importante etichetta discografica indipendente della New Zealand. Molti dei migliori gruppi dell'etichetta provenivano dalla citt\u00e0 di Dunedin. Per le band della citt\u00e0 pubblicate dalla Flying Nun venne coniato il termine Dunedin suond, a indicare uni certo stile, e molti di loro ottennero successi non solo nazionali ma anche internazionali. \n\"Dunedin Double\" per ogni faccia presentava un diverso gruppo: The Chills, Sneaky Feelings, The Stones e The Verlaines. La canzone dei Chills, \"Kaleidoscope World\", in particolare divenne molto popolare e in seguito divenne anche il titolo della prima compilation della band che raccoglieva i loro primi singoli ed EP. \nChris Knox e Doug Hood avevano registrato l'ep dei The Clean, \"Boodle Boodle Boodle\", su un registratore a 4 tracce e, tramite i The Clean, Roger Shepherd della Flying Nun conobbe i The Chills quando questi erano ad Auckland. Si decise di registrare in due turni nel marzo 1982 - The Chills con The Stones, e poi The Verlaines con Sneaky Feelings, effettuando anche dei concerti in citt\u00e0 per coprire i loro costi; la prima sessione di registrazione venne effettuata a casa di Paul Kean, ex bassista dei Toy Love, mentre la seconda venne fatta un paio di settimane dopo a casa del tecnico del suono dei The Androidss, Rex Visible. Phillipps dei Chills scelse tre vecchie canzoni scritte con The Same, il suo precedente gruppo, \"\"Kaleidoscope World\", \"Satin Doll\" e \"Frantic Drift\"\". \nSebbene la qualit\u00e0 del suono fosse nettamente lo-fi essendo stato registrato su un 4 tracce portatile da Chris Knox e Doug Hood, la pubblicazione di questo disco diede impulso alla crescita sia della neonata etichetta discografica che delle quattro band, oltre a divenire fonte di ispirazione e slancio per la scena musicale di Dunedin. \nLa custodia dell'album venne originariamente concepita con un'apertura che poteva essere piegata in entrambi i modi, in modo che The Chills o The Stones sarebbero stati sulla parte esterna della copertina; le quatto immagini usate per la copertina vennero ideate da ciascun gruppo. Il disco fu pubblicato nel giugno 1982 ma non ottenne recensioni completamente positive e anche le vendite non furono esaltanti. "}
{"id": "8311689", "revid": "686936", "url": "https://it.wikipedia.org/wiki?curid=8311689", "title": "Darwin Thompson", "text": "Carriera.\nKansas City Chiefs.\nThompson fu scelto dai Kansas City Chiefs nel corso del sesto giro (214\u00ba assoluto) del Draft NFL 2019. Nella sua stagione da rookie disput\u00f2 12 partite (nessuna come titolare) correndo 128 yard e segnando un touchdown nella settimana 13 contro gli Oakland Raiders. Nel divisional round dei playoff contro gli Houston Texans, Thompson recuper\u00f2 un fumble forzato dal compagno Daniel Sorensen sul punt returner DeAndre Carter nella vittoria per 51\u201331. Il 2 febbraio 2020 scese in campo nel Super Bowl LIV contro i San Francisco 49ers che i Chiefs vinsero per 31-20, conquistando il primo titolo dopo cinquant'anni.\nTampa Bay Buccaneers.\nIl 2 settembre 2021 Thompson firm\u00f2 con la squadra di allenamento dei Tampa Bay Buccaneers."}
{"id": "8311690", "revid": "287204", "url": "https://it.wikipedia.org/wiki?curid=8311690", "title": "Episodi di Baby Bob (prima stagione)", "text": "La prima stagione della serie televisiva Baby Bob \u00e8 stata trasmessa in anteprima negli Stati Uniti d'America dalla CBS tra il 18 marzo 2002 e il 22 aprile 2002."}
{"id": "8311691", "revid": "1850460", "url": "https://it.wikipedia.org/wiki?curid=8311691", "title": "Coral Cup", "text": "La Coral Cup \u00e8 stata una serie di 3 tornei di snooker che si sono svolti nelle stagioni 2018-2019 e 2019-2020.\nNella stagione 2020-2021, la Coral Cup \u00e8 stata sostituita dalla Cazoo Series, che ha sponsorizzato gli stessi eventi (il World Grand Prix dal 2021-2022)\nFormula.\nDurante la stagione \u00e8 stata creata una classifica unica per questi tornei elencati, e chi \u00e8 riuscito ad accumulare pi\u00f9 soldi ha ricevuto in premio un bonus di \u00a3\nIn caso di vittoria di tutti e 3 gli eventi \u00e8 stato fissato un bonus di \u00a3."}
{"id": "8311692", "revid": "31269", "url": "https://it.wikipedia.org/wiki?curid=8311692", "title": "Episodi di Baby Bob (seconda stagione)", "text": "La seconda stagione della serie televisiva Baby Bob \u00e8 stata trasmessa in anteprima negli Stati Uniti d'America dalla CBS nel corso dell'estate del 2003."}
{"id": "8311695", "revid": "599013", "url": "https://it.wikipedia.org/wiki?curid=8311695", "title": "Jorge Fernando dos Santos Silva", "text": "Caratteristiche tecniche.\n\u00c8 un terzino destro.\nCarriera.\nCresciuto nel settore giovanile del , nel 2014 \u00e8 passato allo . Ha debuttato con la seconda squadra del club biancoverde il 3 dicembre 2014 disputando l'incontro di LigaPro perso 1-0 contro l'.\nStatistiche.\n\"Statistiche aggiornate al 26 gennaio 2020\"."}
{"id": "8311704", "revid": "287204", "url": "https://it.wikipedia.org/wiki?curid=8311704", "title": "Jorge Silva", "text": ""}
{"id": "8311706", "revid": "1305772", "url": "https://it.wikipedia.org/wiki?curid=8311706", "title": "The Man (Taylor Swift)", "text": "The Man \u00e8 un singolo della cantante statunitense Taylor Swift, pubblicato il 27 gennaio 2020 come quarto estratto dal settimo album in studio \"Lover\".\nDescrizione.\nIl brano \u00e8 stato scritto, composto e prodotto dalla stessa cantante con Joel Little. Nel testo, Taylor Swift immagina il suo trattamento da parte dei media se fosse stata un uomo. \u00c8 composto in chiave di Do maggiore ed ha un tempo di 110 battiti per minuto. Nel brano \u00e8 presente un riferimento all'attore Leonardo DiCaprio, che viene usato come esempio per spiegare il sessismo. La cantante ha rivelato di aver scritto \"The Man\" basandosi non soltanto sulla sua esperienza personale, ma anche sul trattamento generale ricevuto dalle donne nell'industria musicale.\nAccoglienza.\nSpencer Kornhaber di \"The Atlantic\" ha definito \"The Man\" \u00abuna delle canzoni pi\u00f9 ritmate\u00bb di \"Lover\", descrivendola come \u00abla protesta musicale pi\u00f9 esplicita della cantante sul sessismo\u00bb. Brittany Hodak di \"Forbes\" l'ha ritenuta \u00abla canzone pi\u00f9 significativa che Taylor Swift abbia mai scritto\u00bb, descrivendola come \u00abun'interpretazione perfetta del sessismo velato e non che le donne affrontano ogni giorno\u00bb. Anche Raisa Bruner di \"Time\" ne ha elogiato il potente messaggio contro il sessismo. Scrivendo per la rivista \"Rolling Stone\", Rob Sheffield ha ritenuto che il brano avrebbe rispettato pienamente il tema del precedente album della cantante, \"Reputation\". Carl Wilson di \"Slate\" l'ha paragonata ai lavori del gruppo musicale al femminile Haim.\nSade Spence e Kristen Perrone, scrivendo per Elite Daily, hanno affermato che \"The Man\" ha \u00abun testo molto schietto e contiene un potente messaggio sulle donne\u00bb. Anche Allie Gemmill di \"Teen Vogue\" ne ha lodato particolarmente il testo. Jason Lipshutz di \"Billboard\" l'ha definita \u00abuna delle produzioni pi\u00f9 complete\u00bb di \"Lover\". Jon Caramanica del \"New York Times\" l'ha descritta come \u00abun'austera protesta synth-pop\u00bb contro il sessismo. Jordan Stargent della rivista \"Spin\" ha confrontato negativamente il brano a \"You Need to Calm Down\", evidenziandone l'inferiorit\u00e0 a livello di profondit\u00e0 nel testo.\nVideo musicale.\nIl 25 febbraio 2020 Taylor Swift ha annunciato che il video musicale di \"The Man\" sarebbe stato pubblicato in due giorni. Il video \u00e8 stato diretto dalla stessa cantante, rendendolo il suo debutto come regista solista, mentre la fotografia \u00e8 curata dal 3 volte nominato all'Oscar Rodrigo Prieto, collaboratore abituale di Martin Scorsese. Il video vede cameo di Loren Gray e Dominic Toliver, due influencer resi noti dal social network TikTok, dell'attrice Jayden Bartels e del padre della cantante, Scott Swift; l'attore Dwayne Johnson presta la sua voce per una breve parte parlata.\nSinossi.\nIl video musicale esplora la vita di Taylor Swift travestita nella sua controparte maschile, Tyler Swift. Nel corso del video, il personaggio esibisce comportamenti sgradevoli nei confronti delle persone che lo circondano e conduce uno stile di vita lussuoso e promiscuo, ricevendo elogi per il minimo indispensabile. Contiene riferimenti al film \"The Wolf of Wall Street\", interpretato dall'attore Leonardo DiCaprio e alla controversia che ha circondato la tennista Serena Williams e un arbitro agli US Open 2018. Il video presenta numerosi esempi riguardo ai doppi standard presenti nella societ\u00e0 e alla constante sessualizzazione delle donne. Il video contiene inoltre allusioni ai precedenti album della Swift, i cui titoli sono scritti come graffiti su un muro. \"Lover\", il primo album di cui la cantante possiede completamente i diritti, \u00e8 assente, ma la parola \"karma\" \u00e8 scritta due volte sul muro. Il muro presenta anche altri due segni, uno che recita \"Missing: If Found Return to Taylor Swift\" e l'altro che vieta gli scooter, un riferimento alla disputa che ha avuto nel 2019 con Scott Borchetta e la sua ex etichetta discografica, la Big Machine Records, sulla vendita ingiusta dei suoi diritti discografici a Scooter Braun. Nel video si pu\u00f2 notare un poster di \"Mr. Americana\", interpretato da Tyler Swift, diretto da Larry Wilson, e presentato in anteprima al Mandance Festival 2020; trattasi di un riferimento al documentario Netflix della cantante, \"Miss Americana\", diretto da Lana Wilson e presentato al Sundance Film Festival 2020. I titoli di coda accreditano Swift come unica regista, autrice, proprietaria e interprete del video.\nAccoglienza.\nConstance Grady del portale web Vox ha affermato che il video \u00e8 \"la missione della cantante per esercitare il suo potere\". Zoey Haylock della rivista \"Vulture\" ha elogiato il travestimento di Taylor Swift, oltre a trovare somiglianze tra la sua versione maschile e i suoi ex, quali Harry Styles e Jake Gyllenhaal, e il suo fidanzato attuale Joe Alwyn.\nLyric video.\nIn anticipazione al video ufficiale \u00e8 stato pubblicato il 7 febbraio 2020 un lyric video animato. Il video segue una donna che indossa giacca e cravatta, l'unica figura femminile in una citt\u00e0 labirintica piena di droni maschili pi\u00f9 alti e pi\u00f9 grandi, mentre cammina su una scala di Penrose. \u00c8 costretta a correre fra gli uomini che vanno in giro per evitare di essere calpestata. Il suo raggiungimento della cima di un edificio simboleggia la sua salita a livello professionale, ma i droni la spingono via e la lasciano cadere; fortunatamente, viene salvata da una donna gigante e portata in un luogo in cui tutte le donne camminano insieme in solidariet\u00e0 verso la citt\u00e0. La fine del video implica che la vera chiave del successo per le donne \u00e8 di sostenersi a vicenda. Alcune scene del lyric video presentano somiglianze al film \"Inception\", che vede protagonista l'attore nominato nella canzone, Leonardo DiCaprio.\nEsibizioni dal vivo.\nIl 9 settembre 2019 Taylor Swift ha cantato una versione acustica di \"The Man\" ad un concerto speciale a Parigi intitolato \"City of Lover\". Il successivo 11 ottobre ha riproposto la versione acustica per NPR Music, mentre il 25 novembre ha incluso il brano in un medley dei suoi successi agli American Music Awards 2019.\nAltre versioni.\nIl 17 febbraio 2020 Taylor Swift ha annunciato la pubblicazione della versione dal vivo acustica di \"The Man\" registrata in occasione del suo \"City of Lover\". \u00c8 stata messa in commercio il giorno successivo insieme alla diffusione del video live. \"Billboard\" ha definito questa versione \u00abgloriosa\u00bb, mentre E! ne ha lodato l'empowerment, e Uproxx l'ha descritta come \u00abintima e grandiosa\u00bb.\nImpatto.\n\"The Man\" \u00e8 stato aggiunto a playlist su piattaforme streaming come Apple Music, Spotify e Tidal, in onore della Giornata internazionale della donna 2020. Personaggi pubblici come Malala Yousafzai e Kristin Chenoweth hanno aggiunto la canzone anche alle loro playlist per la giornata.\nIl \"New York Times\" ha incluso \"The Man\" in un elenco per le \"25 canzoni che contano in questo momento\". La rivista ha definito il brano \u00abuna maliziosa canzone di protesta\u00bb, spiegando che \u00abla cantante canalizza l'indignazione in un'ampia protesta contro il sessismo e lo scetticismo che tutte le donne affrontano\u00bb. Hanno anche notato che \u00abla linea pi\u00f9 incisiva della canzone \u00e8 una lamentosa domanda retorica che ricorda uno slogan del movimento Me Too: #BelieveWomen\u00bb.\nSuccesso commerciale.\nDopo la pubblicazione di \"Lover\", \"The Man\" ha debuttato al 21 posto nella Official Singles Chart con copie vendute, risultando il pi\u00f9 alto ingresso in classifica della settimana."}
{"id": "8311709", "revid": "228587", "url": "https://it.wikipedia.org/wiki?curid=8311709", "title": "Artur Danieljan", "text": "Biografia.\nPrimi anni.\nFiglio di genitori di origini armene, Danieljan inizia a pattinare nel 2008 in una pista vicina a casa sua a Volgograd. Nel 2016 si trasferisce a Mosca e si unisce al CSKA Mosca. Viene allenato da Marina Selitskaia ed Elena Buianova.\nStagione 2017-2018.\nNel settembre 2017 Danieljan partecipa al suo primo evento del Grand Prix juniores piazzandosi settimo a Zagabria, in Croazia. Nel febbraio 2018 vince la medaglia di bronzo ai campionati nazionali russi juniores.\nA marzo Danieljan prende parte ai Mondiali juniores che si sono svolti a Sofia, in Bulgaria. Ottiene la medaglia d'argento alle spalle del connazionale Aleksej Erochov, dopo essersi piazzato ottavo nel programma corto e secondo nel programma libero.\nStagione 2018-2019.\nDanieljan inizia la stagione partecipando agli eventi del Grand Prix juniores. Al suo primo evento della stagione si piazza quinto a Lubiana, in Slovenia. Al suo secondo evento del Grand Prix si classifica quarto a Erevan, in Armenia. Successivamente compete al Tallinn Trophy 2018 dove vince la medaglia d'oro.\nSebbene sia giunto solamente quinto ai campionati nazionali russi juniores, Danieljan viene selezionato per disputare i campionati mondiali juniores. Ci\u00f2 \u00e8 stato reso possibile dal fatto che il campione juniores Daniil Samsonov non era eleggibile per competere a livello internazionale a causa dei limiti di et\u00e0, e dal fatto che il quarto classificato Erochov in seguito si \u00e8 ritirato. Ai Mondiali juniores giunge nono nel programma corto, quinto nel programma libero e conclude complessivamente in quarta posizione, con un nuovo record personale di 220.68 punti.\nStagione 2019-2020.\nNell'ambito del Grand Prix juniores, Danieljan vince due medaglie d'argento in Russia e in Croazia, finendo come prima riserva per la finale del Grand Prix 2019-20. Debutta a livello senior al Golden Spin di Zagabria piazzandosi quarto.\nDisputa i suoi primi campionati nazionali russi nella categoria senior dove, dopo essere stato solamente tredicesimo nel programma corto, si impone nel programma libero e grazie anche alle peggiori prestazioni degli avversari in questo segmento conclude complessivamente al secondo posto vincendo la medaglia d'argento. Il risultato ottenuto gli vale un posto agli Europei di Graz 2020. Ai campionati europei Danieljan ottiene il terzo posto nel programma corto e il quarto miglior punteggio in quello libero, totalizzando complessivamente 246.74 punti, nuovo record personale, che lo collocano in seconda posizione dietro il connazionale Dmitrij Aliev (272.89 punti) e davanti il georgiano Moris Kvitelashvili (246.71 punti)."}
{"id": "8311710", "revid": "124487606", "url": "https://it.wikipedia.org/wiki?curid=8311710", "title": "End of the Line (singolo)", "text": "End of the Line \u00e8 un singolo del gruppo musicale dei Traveling Wilburys, pubblicato nel 1988 dalla Warner Bros., estratto dall'album \"Traveling Wilburys Vol. 1\".\nVideo.\nDel singolo \u00e8 stato girato anche un videoclip in cui compaiono tutti i membri del supergruppo, tranne Roy Orbison. Pochi giorni prima di girare il video, infatti, Roy Orbison venne a mancare pertanto il suo ruolo \u00e8 stato sostituito da una chitarra che ciondola su una sedia vuota e da una sua fotografia."}
{"id": "8311712", "revid": "287204", "url": "https://it.wikipedia.org/wiki?curid=8311712", "title": "Episodi di Balki e Larry - Due perfetti americani (prima stagione)", "text": "La prima stagione della serie televisiva Balki e Larry - Due perfetti americani \u00e8 stata trasmessa in anteprima negli Stati Uniti d'America dalla ABC tra il 25 marzo 1986 e il 29 aprile 1986."}
{"id": "8311713", "revid": "287204", "url": "https://it.wikipedia.org/wiki?curid=8311713", "title": "Episodi di Balki e Larry - Due perfetti americani (seconda stagione)", "text": "La seconda stagione della serie televisiva Balki e Larry - Due perfetti americani \u00e8 stata trasmessa in anteprima negli Stati Uniti d'America dalla ABC tra il 17 settembre 1986 e il 6 maggio 1987."}
{"id": "8311714", "revid": "81195", "url": "https://it.wikipedia.org/wiki?curid=8311714", "title": "Artur Danielian", "text": ""}
{"id": "8311715", "revid": "1543377", "url": "https://it.wikipedia.org/wiki?curid=8311715", "title": "Il malcontento", "text": "Il malcontento (\"The Malcontent\") \u00e8 un'opera teatrale in lingua inglese composta nel 1603 dal drammaturgo e satirista britannico John Marston.\nFu uno dei maggiori successi di quest'autore dell'et\u00e0 di Giacomo I ed \u00e8 ampiamente considerato come uno degli spettacoli pi\u00f9 significativi del Rinascimento inglese, intorno al quale si \u00e8 sedimentato un articolato corpus di ricerche accademiche e di edizioni critiche.\nTrama.\nLa corte del duca Pietro di Genova \u00e8 in fermento a causa dei discorsi di un nuovo e misterioso ospite, di nome Malevole. Quando non sta nella sua camera a suonare musiche stonate, Malevole trascorre il suo tempo a criticare apertamente la corte e i suoi cortigiani, rifiutando fermamente di piegarsi a qualsiasi tipo di adulazione. Destando l'ira di molti, guadagna anche un abbraccio da Pietro, che lo ringrazia per aver donato una luce positiva al suo spirito che gli permise di comprendere le debolezze oggetto delle altrui adulazioni. Malevole rivela al nuovo amico fidato che la di lui moglie Aurelia aveva avuto una relazione con Mendoza, il \"prot\u00e9g\u00e9\" adottato da Pietro come suo erede. Malevole incita ulteriormente Pietro ad agire contro una coppia rea di adulterio incestuoso.\nMentre Pietro si precipita furioso da Mendoza, Malevole incontra l'amico Celso al quale rivela di essere Altofronto, il duca di Genova deposto al termine di un colpo di Stato orchestrato da Mendoza per conto di Pietro, reso potente attraverso un'alleanza politica con Firenze che fu consolidata dal suo matrimonio con Aurelia. Forte dello spionaggio di Celso, Malevole apprese i punti di forza e di debolezza -e anche quelli pi\u00f9 reconditi- dei suoi nemici, vivendo alla corte dell'usurpatore fino a quando si presenta il momento opportuno per colpire. Mentre Malevole si reca a Genova, sua moglie Maria viene richiusa in prigione, aspettando fedelmente il suo ritorno.\nNel frattempo, Pietro si confronta con Mendoza, accusandolo di tradimento e adulterio. Sebbene Pietro minacci di ucciderlo, Mendoza, consapevole che Aurelia era stata infedele non solo nei suoi confronti, ma anche del cortigiano Ferneze, sposta l'attenzione del Duca, rivelando il tradimento di quest'ultimo. Convince il Duca a entrare nelle camere di Aurelia per verificare di persona: se Ferneze si fosse trovato nel palazzo e avesse tentato di fuggire, ci\u00f2 sarebbe stata la prova provata del loro adulterio. Il piano di Mendoza funziona quasi alla perfezione, ma a sua insaputa Ferneze riesce a fuggire ferito, scampando alla morte. Ferneze chiede aiuto e protezione a Altofronto, incontrando il supporto dell'ex duca.\nSuccessivamente, Mendoza e Aurelia ordiscono un complotto per uccidere Pietro, con Aurelia che promette di usare la sua influenza su Firenze per ottenergli la nomina a Duca di Genova, dopo la morte del marito. Mendoza si avvicina a Malevole per portare a termine l'omicidio di Pietro, mentre questi \u00e8 impegnato in una battuta di caccia. Malevole accetta l'incarico e regala a Mendoza due scatole, rispettivamente contenenti un gas letale e un gas soporifero con un effetto di dodici ore. Mendoza confessa a Malevole tutto il piano, colpito dalla sua apparente disponibilit\u00e0 ad aiutarlo. Dopo aver ucciso Pietro e assicurato il ducato nelle mani di Aurelia, avrebbe reso di pubblico dominio le infedelt\u00e0 di costei, facendola allontanare dal regno: l'esilio di Aurelia avrebbe permesso a Mendoza di prendere in moglie Maria, consolidando le sue pretese su Genova. Per tramite di Celso, Malevole \u00e8 al corrente che Maria, ancora fedele, non fa parte dei piani di Mendoza.Per far risultare pi\u00f9 credibili le proprie affermazioni circa l'infedelt\u00e0 di Aurelia e prevenire qualsiasi conseguenza nefasta per la morte di Pietro, Mendoza suggerisce a Malevole di produrre un falso testimone disposto a dichiarare di aver visto gettarsi in mare il marito di Aurelia, amareggiato per i tradimenti coniugali.\nMalevole trova Pietro e lo informa di quello che Mendoza si appresta a fare contro di lui. Lo aiuta a travestirsi da eremita e lo esorta a essere lui stesso il falso testimone che avrebbe dovuto dichiarare la morte di Pietro. L'amico segue il suo consiglio fa altrettanto, lamentandosi dei ripetuti tradimenti di Aurelia. Dopo aver udito la sua testimonianza, Mendoza condanna immediatamente Aurelia all'esilio, ordinando a Malevole di concordare data e modalit\u00e0 del suo matrimonio con Maria. Inoltre, dispone che sia Malevole ad assassinare il travestito Pietro, ordinando nello stesso tempo a Pietro di uccidere Malevole. Successivamente, il duo incontra Aurelia fuori da Genova, afflitta dai tormenti per l'apparente morte di Pietro e per averlo tradito. Malevole consiglia di perdonarla, sull'esempio di molti grandi uomini vittime di adulterio, da Art\u00f9 a Ercole. Pietro acconsente. Maria dimostra la sua fedelt\u00e0 allorch\u00e9 rifiuta la proposta di matrimonio di Mendoza avanzata in cambio della sua ricchezza, rispondendo che il suo promesso sposo era Altofronto, a prescindere da qualsiasi altra condizione materiale.\nRiconoscendo che l'unica figura rimasta in grado di sfidare il suo potere \u00e8 Altofronto, Mendoza usa la scatola letale che gli \u00e8 stata data da Malevole per avvelenarlo. La scatola \u00e8 in realt\u00e0 vuota e Altofronto finge di morire. Allora, Mendoza accusa Maria dell'omicidio dell'eremita, il travestimento di Pietro, e la donna risponde che avrebbe abbracciato volentieri la morte piuttosto che sposare usurpatore vivente.Mendoza organizza un sontuoso ballo in maschera per celebrare la sua ascesa al potere. All'evento sono presenti tutte le sue presunte vittime. Ad un orario prestabilito, Altofronto, Pietro e Ferneze rivelano tutti la loro identit\u00e0, portando alla luce i pian idi Mendoza. Altofronto si riappropria del trono ducale e del legittimo titolo. Mendoza, implora che gli sia risparmiata la sua vita e ottiene la clemenza e di essere esiliato, mentre Pietro e Aurelia si riconciliano l'uno con l'altra.\nOrigini.\nComposizione e stampa.\nLa commedia and\u00f2 in scena per la prima volta nel 1603 a cura dei Children of the Queen's Revels, una delle compagnie teatrali maschili attive nell'elisabettiano Blackfriars Theatre. Negli anni successivi, lo spettacolo fu rappresentato al Globe Theatre di Londra e divenne parte del repertorio dei \"King's Men\", la compagnia per adulti con la quale collaborava anche William Shakespeare. La nuova produzione aveva una sezione induttiva iniziale. Essa presentava inoltre diverse nuove scene, probabilmente attribuibili allo stesso Marston. Le aggiunte potrebbero essersi rese necessarie perch\u00e9 la commedia originale era rivolta ad un pubblico giovanile che generalmente gradiva dei significativi intermezzi musicali, in assenza dei quali la durata complessiva sarebbe risultata eccessivamente breve per le attese di un uditorio adulto.\nDopo essere stata iscritta nel \"Stationers' Register\" il 5 luglio 1604, l'opera fu pubblicata come un libro in quarto durante tre passaggi, gli ultimi due dei quali riportavano le integrazioni di Webster e le scene aggiunte da Marston in appendice al testo originale. Tali tre testi della prima edizione furono stampati da Valentine Simmers (fl. 1585\u20131622) per conto del libraio londinese William Aspley (m. 1640), appartenente al consorzio di editori che diede alle stampe anche il \"First folio\" e il \"Second folio\" delle opere shakespeariane. Il terzo e ultimo quarto della relativa trilogia teatrale fu pubblicato nel 1604, a coronamento di un lavoro biennale.La pagina del titolo del terzo quarto di \"The Malcontent\" era stata successivamente chiamata QC.\nEsso differiva radicalmente dal primo e dal secondo dei tre quarti, poich\u00e9 presentava per la prima volta una sezione introduttiva intitolata \"The Induction to the Malcontent\", ascritta a John Webster.L'induzione era un elemento scenico comune nelle opere del maestro di Stratford-on-Avon quali \"La bisbetica domata\" (pubblicato fra il 1591 e il 1593) e \"Sogno di una notte di mezza estate\" (pubblicato nel biennio 1595-1596), che era gi\u00e0 divenuta tipica del teatro rinascimentale inglese, rinvenibile anche nel genere tragico del teatro edificante elisabettiano, ad esempio nell\"'Amleto\" (1599-1601) e nell'opera \"La tragedia spagnola\" (scritta da Thomas Kyd fra il 1882 e il 1892).\nCommento.\nIl Malcontento racconta la storia del duca deposto Altofronte, che adotta l'alter ego di Malevole, un parassita scontento, tentando di riguadagnare il ducato perduto. Malevole \u00e8 un personaggio satirico arrabbiato, che attacca la corruzione e la decadenza della corte in cui vive. Rimane opinabile in quale misura l'opera sia riferibile a Giacomo I e all'immoralit\u00e0 dei suoi cortigiani, qualora si tenga conto del fatto che il contenuto della satira \u00e8 sufficientemente anonimo e generico da potersi adattare a qualsiasi corte dell'epoca. Ciononostante, \"The Malcontent\" e altre opere teatrali successive furono lette da alcuni contemporanei di Marston come una satira sferzante mossa nei confronti dei nuovi cortigiani scozzesi, falsi e corrotti.\nSebbene Marston nell'introduzione ammonisca di aver \u00abcommesso degli errori sotto alcuni aspetti, come nell'aver assunto [nel ruolo di personaggio] un duca di Genova e nell'aver introdotto nomi diversi da quelli [propri] delle famiglie di tale citt\u00e0\u00bb, alcuni studiosi ritengono che Marston intendesse che la Genova presentata in \"The Malcontent\" fosse un'accurata rappresentazione storica della citt\u00e0 attuale. In particolare, Domenico Lovascio ha affermato che la rapida successione di leader nella commedia \u00e8 il riflesso realistico di una citt\u00e0 che dal punto di vista storico era politicamente instabile, piena di corruzione, intrighi e tradimenti.\nAnticipando l\"'Antonio e Cleopatra\" di Shakespeare (1607-1608), la tecnica dell'induzione adottava la tecnica del metateatro, durante la quale gli attori e il pubblico presente sul palco interagiscono commentando la rappresentazione in essere e il senso amaro della sua satira. Mentre gli attori Richard Burbage, John Lowin e Henry Condell interpretano s\u00e9 stessi, William Sly appare come un giovane frequentatore di teatro e John Sinklo appare come \"Doomsday\", suo cugino. Il gentiluomo di corte chiede a Condell come la compagnia \"King's Men\" sia riuscita a montare una commedia del Blackfriar e Condell risponde: \u00abPerch\u00e9 Malevole non [dovrebbe stare] in folio con noi, come Jeronimo [\u00e8] in un [foglio] sestodecimo con loro?\u00bb. Con queste parole, Condell suggeriva che i ragazzi avevano plagiato un'opera della compagnia (in confronto a un foglio sestodecimo), probabilmente \"La tragedia spagnola\" di Thomas Kyd, e quindi il \"Malcontent\" rappresentato al teatro Blackfriar adattandolo alla dimensione del loro \"folio\".\nIl personaggio di Malevole viene spesso considerato come un precursore del canone dell'arte drammatica della prima modernit\u00e0, in particolare del Jaques di \"Come vi piace\" di Shakespeare, che con l\"'Amleto\" condivide l'elemento triplice della melanconia, dell'inganno e della vendetta. Questi personaggi sono caratterizzati da un'ampia libert\u00e0 di parola e da una cinica malinconia.\nRappresentazioni e adattamenti.\nLe rappresentazioni continuarono fino al XVIII secolo, attraversando l'et\u00e0 della Restaurazione. Con l'unica eccezione dell'Olympic Theatre di Londra nel 1850, la commedia non fu pi\u00f9 recitata per pi\u00f9 di un secolo, finch\u00e9 non fu portata nuovamente in scena nel '64 all'Universit\u00e0 di Southampton e poi nel '68 all'Universit\u00e0 di Oxford.\nUn allestimento con attori professionisti ebbe luogo nel '73 a cura di Jonathan Miller, il quale ispir\u00f2 le produzioni studentesche del Teatro ADC di Universit\u00e0 di Cambridge nell'83 (eseguita in abiti moderni), e nel 1998 al Dipartimento di Inglese dell'Universit\u00e0 di Boston. Nel 2002, la Royal Shakespeare Company realizz\u00f2 una rappresentazione con attori professionisti (che vedeva Sir Antony Sher nel ruolo di Malevole), alla quale seguirono la versione dell'American Shakespeare Center nel 2010 e quella del White Bear Theatre all'interno del progetto \"Lost Classics\", nel 2011. Il 3 aprile 2014, Caitlin Mcleod diresse i Globe Young Players, una compagnia di venti elementi di et\u00e0 compresa fra i 12 ai 16 anni) al Sam Wanamaker Playhouse adiacente al Shakespeare's Globe Theatre di Londra."}
{"id": "8311716", "revid": "686936", "url": "https://it.wikipedia.org/wiki?curid=8311716", "title": "Byron Pringle", "text": "Carriera.\nKansas City Chiefs.\nDopo non essere stato scelto nel Draft NFL 2018, Pringle firm\u00f2 con i Kansas City Chiefs. Dopo un infortunio nell'ultima gara della pre-stagione, fu inserito in lista infortunati il 1\u00ba settembre, perdendo tutta la sua stagione da rookie.\nNel 2019 Pringle riusc\u00ec a entrare tra i 53 uomini del roster per l'inizio della stagione regolare, ma fu svincolato il 10 settembre, per poi rifirmare con la squadra di allenamento. Fu nuovamente promosso nel roster attivo il 14 settembre. La sua migliore partita dell'anno fu contro gli Indianapolis Colts nella settimana 5 dove ricevette 103 yard e un touchdown nella sconfitta per 13-19. Il 2 febbraio 2020 scese in campo nel Super Bowl LIV contro i San Francisco 49ers che i Chiefs vinsero per 31-20, conquistando il primo titolo dopo cinquant'anni.\nNel settimo turno della stagione 2020 Pringle ritorn\u00f2 un kickoff per 102 yard in touchdown, venendo premiato come giocatore degli special team della AFC della settimana."}
{"id": "8311718", "revid": "31269", "url": "https://it.wikipedia.org/wiki?curid=8311718", "title": "Episodi di Balki e Larry - Due perfetti americani (quarta stagione)", "text": "La quarta stagione della serie televisiva Balki e Larry - Due perfetti americani \u00e8 stata trasmessa in anteprima negli Stati Uniti d'America dalla ABC tra il 14 ottobre 1988 e il 5 maggio 1989."}
{"id": "8311719", "revid": "1870933", "url": "https://it.wikipedia.org/wiki?curid=8311719", "title": "Go Bananas", "text": "Go Bananas \u00e8 il terzo EP della band russa Little Big, pubblicato sotto l'etichetta discografica \"Little Big Family\" il 14 novembre 2019."}
{"id": "8311722", "revid": "287204", "url": "https://it.wikipedia.org/wiki?curid=8311722", "title": "Episodi di Balki e Larry - Due perfetti americani (quinta stagione)", "text": "La quinta stagione della serie televisiva Balki e Larry - Due perfetti americani \u00e8 stata trasmessa in anteprima negli Stati Uniti d'America dalla ABC tra il 22 settembre 1989 e il 4 maggio 1990."}
{"id": "8311730", "revid": "324090", "url": "https://it.wikipedia.org/wiki?curid=8311730", "title": "End of the line", "text": ""}
{"id": "8311733", "revid": "287204", "url": "https://it.wikipedia.org/wiki?curid=8311733", "title": "Episodi di Balki e Larry - Due perfetti americani (sesta stagione)", "text": "La sesta stagione della serie televisiva Balki e Larry - Due perfetti americani \u00e8 stata trasmessa in anteprima negli Stati Uniti d'America dalla ABC tra il 28 settembre 1990 e il 3 maggio 1991."}
{"id": "8311741", "revid": "287204", "url": "https://it.wikipedia.org/wiki?curid=8311741", "title": "Episodi di Balki e Larry - Due perfetti americani (settima stagione)", "text": "La settima stagione della serie televisiva Balki e Larry - Due perfetti americani \u00e8 stata trasmessa in anteprima negli Stati Uniti d'America dalla ABC tra il 20 settembre 1991 e il 3 maggio 1991."}
{"id": "8311744", "revid": "31269", "url": "https://it.wikipedia.org/wiki?curid=8311744", "title": "Episodi di Balki e Larry - Due perfetti americani (ottava stagione)", "text": "L'ottava stagione della serie televisiva Balki e Larry - Due perfetti americani \u00e8 stata trasmessa in anteprima negli Stati Uniti d'America dalla ABC tra il 9 luglio 1993 e il 6 agosto 1993."}
{"id": "8311745", "revid": "31269", "url": "https://it.wikipedia.org/wiki?curid=8311745", "title": "Episodi di Balki e Larry - Due perfetti americani (terza stagione)", "text": "La terza stagione della serie televisiva Balki e Larry - Due perfetti americani \u00e8 stata trasmessa in anteprima negli Stati Uniti d'America dalla ABC tra il 23 settembre 1987 e il 6 maggio 1988."}
{"id": "8311749", "revid": "2184720", "url": "https://it.wikipedia.org/wiki?curid=8311749", "title": "Da un'eternit\u00e0", "text": "Da un'eternit\u00e0 \u00e8 un album discografico della cantante italiana Orietta Berti, pubblicato nel 1992 dalla CGD.\nDescrizione.\nL'album \u00e8 costituito da brani gi\u00e0 pubblicati precedentemente come \"Futuro\" e \"Senza te/Parla con me\", estratti da \"Futuro\", \"Dimmi\", \"Se domani\" e \"Siamo cos\u00ec\", inclusi nell'album \"Le mie nuove canzoni\", \"Non ti lascer\u00f2\" e \"Tarantelle\", dall'album \"Io come donna.\"\nContiene, inoltre, tre inediti: \"Da un'eternit\u00e0,\" \"Innamoramento e\" \"Rumba di tango\", scritto da Giorgio Faletti, che venne presentato dalla coppia al \"Festival di Sanremo 1992\", eliminato alla prima esibizione.\nEdizioni.\nL'album fu pubblicato in Italia in LP e CD dalla CGD, con numero di catalogo 9031 77135-1. \nReperibile anche in versione download digitale per le piattaforme streaming."}
{"id": "8311755", "revid": "101175", "url": "https://it.wikipedia.org/wiki?curid=8311755", "title": "1993 Campionato italiano Superturismo", "text": "La stagione 1993 del Campionato italiano Superturismo \u00e8 stata la settima edizione del campionato gestito dalla FIA. Iniziata il 21 marzo a Monza, e terminata il 3 ottobre al Mugello, dopo 10 gare. Il campionato era riservato a vetture di classe S2, equivalente alla categoria internazionale \"FIA Class 2\", e comprendeva tre titoli: piloti (assoluto), piloti privati e costruttori.\nL'italiano Roberto Ravaglia alla guida della BMW 318i ha vinto il titolo piloti con 7 punti di vantaggio su Fabrizio Giovanardi su Peugeot, mentre il portacolori di Alfa Romeo Gabriele Tarquini \u00e8 giunto terzo. Il titolo per le case \u00e8 andato alla BMW che ha preceduto la Peugeot di 26 punti. Amato Ferrari ha vinto il titolo riservato ai piloti privati."}
{"id": "8311764", "revid": "599013", "url": "https://it.wikipedia.org/wiki?curid=8311764", "title": "Deon Yelder", "text": "Carriera.\nNew Orleans Saints.\nYelder firm\u00f2 con i New Orleans Saints dopo non essere stato scelto nel Draft NFL 2018, ricevendo un bonus alla firma di 90.000 dollari. Fu svincolato alla fine del training camp, rifirmando per la squadra di allenamento il 2 settembre 2018. Fu svincolato definitivamente il 3 ottobre 2018.\nKansas City Chiefs.\nYelder firm\u00f2 con la squadra di allenamento dei Kansas City Chiefs il 4 ottobre 2018. Fu promosso nel roster attivo il 23 ottobre 2018. Debutt\u00f2 nella NFL cinque giorni dopo nella vittoria per 30-23 sui Denver Broncos, giocando negli special team. La sua stagione da rookie si concluse con 3 presenze, tutte negli special team.\nYelder ricevette il suo primo passaggio da 24 yard dal quarterback Patrick Mahomes il 29 settembre 2019 nella vittoria per 34-30 sui Detroit Lions. La sua seconda stagione si chiuse con 9 presenze, di cui una come titolare, con 3 ricezioni per 50 yard. Il 2 febbraio 2020 scese in campo nel Super Bowl LIV contro i San Francisco 49ers che i Chiefs vinsero per 31-20, conquistando il primo titolo dopo cinquant'anni."}
{"id": "8311769", "revid": "1817847", "url": "https://it.wikipedia.org/wiki?curid=8311769", "title": "Torre di Tramariglio", "text": "La torre di Tramariglio, nota anche come torre del Tamerice, \u00e8 una torre costiera sarda posta sul promontorio omonimo nei pressi di Tramariglio, frazione di Alghero.\nStoria.\nLa torre fu costruita a partire dal 1585 per volere degli Aragonesi, al fine di contrastare e scoraggiare le invasioni dei saraceni, e fu completata probabilmente tra il 1588 e il 1590; fu eretta su un promontorio proteso tra le baie di Porto Conte e della Dragunara, a una quota che consentisse la visibilit\u00e0 delle torri Nuova, del Bulo, della Pegna e di Punta Giglio; la struttura apparteneva alla categoria \"senzillas\", ossia era adibita a difesa leggera.\nDescrizione.\nLa torre cilindrica, a base troncoconica, si sviluppa su una pianta circolare del diametro di 14\u00a0m.\nInteramente realizzata in calcare, la struttura si erge sulla sommit\u00e0 di un promontorio roccioso accessibile attraverso un sentiero; alta circa 11\u00a0m, presenta un unico ingresso posto alla quota di 5\u00a0m, preceduto dai ruderi di un piccolo rivellino; in sommit\u00e0, dalla struttura aggettano i resti di quattro garitte di vedetta.\nAll'interno si trova un unico ambiente a pianta circolare, coperto da una cupola retta da un grande pilastro centrale cilindrico; la sala \u00e8 illuminata da alcune aperture in mattoni ad arco a sesto acuto, realizzate in epoca successiva all'edificazione della torre, e ospita un camino e alcune nicchie destinate ad accogliere piccoli pezzi d'artiglieria; dall'ampia stanza si accede alla cisterna e, salendo una scala a chiocciola, al terrazzo panoramico di copertura, su cui si trovano le tracce di quattro cannoniere."}
{"id": "8311774", "revid": "125981859", "url": "https://it.wikipedia.org/wiki?curid=8311774", "title": "Shiva (rapper)", "text": "Biografia.\nShiva ha iniziato la sua carriera musicale all'et\u00e0 di 15 anni.\nNel 2015 ha pubblicato il suo primo video autoprodotto del brano \"Cotard Delusion\". Nello stesso anno ha firmato un contratto con l'etichetta discografica romana Honiro Label, con la quale ha fatto uscire il suo primo album \"Tempo anima\" nel 2017, a settembre Shiva \u00e8 tra i featuring dell'album \"Ogni maledetto giorno\" di Mostro, cantando nel brano \"Amore sporco\". Nel marzo 2018 pubblica il secondo album \"Solo\".\nNel 2019 ha pubblicato i singoli \"Mon fre\" e \"Bossoli\", entrambi certificati dischi di platino dalla FIMI. Nello stesso anno ha collaborato con numerosi artisti della scena hip hop italiana, fra cui Sfera Ebbasta con il singolo \"Soldi in nero\", che ha raggiunto la seconda posizione della Top Singoli.\nIl 31 gennaio 2020 ha pubblicato l'EP \"Routine\", anticipato dal singolo \"Calmo\" inciso in collaborazione con Tha Supreme e che ha conquistato la vetta della Top Singoli, diventando la prima numero uno di Shiva; l'EP \u00e8 invece entrato nella Classifica FIMI Album al secondo posto. Il 26 marzo successivo il rapper pubblica il singolo \"Auto blu\", in cui \u00e8 presente un campionamento di \"Blue (Da Ba Dee)\" degli Eiffel 65, che sono stati accreditati come artisti ospiti.\nL'11 giugno 2021 Shiva ha reso disponibile il terzo album in studio \"Dolce vita\", promosso dai brani \"La mia storia\", \"Fendi belt\" e \"Non sai niente\". Il 19 novembre dello stesso anno ha presentato il singolo inedito \"Take 3\"."}
{"id": "8311777", "revid": "1345932", "url": "https://it.wikipedia.org/wiki?curid=8311777", "title": "Nakamura Kanzabur\u014d", "text": " \u00e8 il nome d'arte utilizzato da una serie di attori \"kabuki\" appartenenti alla famiglia Nakamura. Sebbene la maggior parte di essi avesse diretti legami di sangue, diversi Kanzabur\u014d erano in realt\u00e0 stati adottati dal predecessore.\nNell'ambiente del teatro \"kabuki\", il nome Kanzabur\u014d \u00e8 molto famoso e importante e riceverlo \u00e8 considerato uno dei massimi onori. Per questo, cos\u00ec come accade per altri nomi di scena, esso \u00e8 formalmente concesso in una cerimonia chiamata \"sh\u016bmei\" in cui diversi attori cambiano formalmente il proprio nome, detto \"yag\u014d\". Prima di prendere il nome di Kanzabur\u014d, che generalmente viene dato all'attore scelto quando questi si trova all'apice della carriera, infatti, un attore ha di solito gi\u00e0 avuto altri nomi di scena quali Nakamura Kankur\u014d o Nakamura Shichinosuke.\nUn tempo, colui che portava questo nome era anche lo \"zamoto\", ossia colui che riceveva dalle autorit\u00e0 shogunali il permesso di mettere in scena una rappresentazione \"kabuki\" in un teatro di sua propriet\u00e0, del teatro Nakamura-za di Edo (l'antica Tokyo), nonch\u00e9 il direttore dello stesso teatro e il capo della sua compagnia teatrale.\nIl simbolo della famiglia Nakamura, e della gilda Nakamura-ya a cui fa capo, ossia il loro \"mon\", rappresenta un albero di \"Ginkgo biloba\" stilizzato.\nLinea di successione.\nDi seguito \u00e8 riportato l'elenco in ordine cronologico degli attori a cui \u00e8 stato concesso il nome Nakamura Kanzabur\u014d, con l'eccezione di Nakamura Kanzabur\u014d I, che port\u00f2 lo stesso nome per tutta la vita, le date tra parentesi rappresentano il periodo in cui essi hanno portato il nome Kanzabur\u014d prima di cambiarlo (di solito dopo il ritiro dalle scene)."}
{"id": "8311779", "revid": "281944", "url": "https://it.wikipedia.org/wiki?curid=8311779", "title": "Tomba di Ariosto", "text": ""}
{"id": "8311783", "revid": "767487", "url": "https://it.wikipedia.org/wiki?curid=8311783", "title": "Un ombrello pieno di soldi", "text": "Un ombrello pieno di soldi (francese: \"Le jardinier d'Argenteuil\"; tedesco: \"Bl\u00fcten, Gauner und die Nacht von Nizza\") \u00e8 un film del 1966 diretto da Jean-Paul Le Chanois."}
{"id": "8311792", "revid": "123138595", "url": "https://it.wikipedia.org/wiki?curid=8311792", "title": "Chiesa di San Girolamo (Cedegolo)", "text": "La chiesa di San Girolamo \u00e8 il principale luogo di culto cattolico di Cedegolo, in provincia di Brescia, ed \u00e8 dedicato a san Girolamo. \u00c8 stato elevato a parrocchia l'11 settembre 1629 e fa parte della zona pastorale dell'Alta Val Camonica. La chiesa \u00e8 stata consacrata con il rito della dedicazione solo il 30 settembre 2019.\nStoria.\nUn luogo di culto era presente nella zona di Cedegolo gi\u00e0 in tempi remoti. Dagli atti della visita pastorale di san Carlo Borromeo del 1580, risulta che vi era una chiesa risalente al XIV secolo, avente una \"loggia\" poi perduta forse proprio su richiesta del Borromeo. Fu costruita una chiesa sui resti di questo antico edificio nel 1653. La chiesa, che era stata separata dalla parrocchia di San Filastrio di Grevo e istituita come parrocchiale nel 1629 con decreto del vescovo di Brescia Marino Zorzi, venne costruita su progetto del 1654 di Francesco Richiedei di Capo di Ponte, con manovalanza cittadina organizzata dal capomastro Lorenzo Tanghetti. Del medesimo anno fu l'edificazione dell'altare maggiore sempre su disegno del Richiedei. Pochi anni dopo venne commissionata la creazione della torre campanaria che fu edificata nel 1667. L'archivio parrocchiale conserva il contratto con i maestri Cartenedolo Bartolomeo Bella e Graziosi Grazioli.\nNel 1914 venne ricostruita la facciata a orientamento neoclassico su disegno dell'architetto Fortunato Canevali, che mantenne l'impianto del grande portale d'ingresso.\nLa facciata \u00e8 stata ricostruita nel 1914 sempre su disegno di Fortunato Canevali. L'edificio \u00e8 stato consacrato al culto nel settembre del 2019, mantenendone l'antica dedicazione a san Girolamo.\nDescrizione.\nLa chiesa, posta nella parte centrale dell'antico centro storico, \u00e8 preceduta dal sagrato in ciottolato di piccole dimensioni, anticipato da una gradinata e circondato da un basso muretto. La facciata ricostruita nel XX secolo conserva il maestoso portale in pietra grigia di Sonico risalente alla chiesa seicentesca realizzato dai due fratelli loveresi Andrea e Giuseppe Zanella nel 1672. Quattro grandi lesene a colonna poggianti su un grande basamento in legno, divise in cinque sezioni e culminanti con il capitello corinzio, sorreggono il timpano modanato, e sorretto da piccole mensole.\nL'interno \u00e8 a navata unica tra le cose di maggior pregio vi \u00e8 il paliotto dell'altare maggiore raffigurante la nativit\u00e0, lavoro di scultura lignea, opera datata 1691 di Giovanni Giuseppe Piccini. Il paliotto \u00e8 composto da quarantuno statuette, con la raffigurazione dei santi Girolamo e Agostino, le virt\u00f9 Teologali e le buona opere. Questo lavoro render\u00e0 famoso l'artista che ricever\u00e0 commissioni anche nel bergamasco e nel milanese. La chiesa \u00e8 conserva affreschi realizzati da Giovanni Antonio Cappello, come indicato dalla firma posta sul medaglione posto sopra l'ingresso. L'aula \u00e8 arredata anche da due statue raffiguranti san Giuseppe, san Rocco, la Madonna, probabilmente realizzate da Giambattista Zotti, mentre il \"Crocifisso\" cinquecentesco \u00e8 di autore ignoto.\nL'altare conserva il dipinto a fresco raffigurante \"San Girolamo nel deserto vincitore sul male sorretto dalla visione dell\u2019Angelo chiamante con la tromba del Giudizio finale\"."}
{"id": "8311803", "revid": "767487", "url": "https://it.wikipedia.org/wiki?curid=8311803", "title": "Pippo torero", "text": "Pippo torero (\"For Whom the Bulls Toil\") \u00e8 un film del 1953 diretto da Jack Kinney. \u00c8 cortometraggio animato della serie \"Goofy\" realizzato, in Technicolor, dalla Walt Disney Productions e uscito negli Stati Uniti il 9 maggio 1953.\nTrama.\nMentre viaggia in auto nel deserto messicano, Pippo trova improvvisamente la strada bloccata da un enorme toro. Dopo aver tentato inutilmente di spostarlo, Pippo si deterge con un fazzoletto rosso, finendo per far irritare l'animale. Grazie a una serie fortuita di avvenimenti, Pippo riesce ad avere la meglio sul bestione, del tutto ignaro del pericolo a cui si \u00e8 esposto. Gli abitanti del posto, che hanno assistito alla scena, lo scambiano allora per un torero di grande talento e iniziano a spargere la voce. Giunto in citt\u00e0, tutti gli abitanti acclamano Pippo e lo vestono come un torero, per chiuderlo poi in un'arena per l'esibizione. Resosi conto dell'errore, Pippo entra nel panico e cerca in ogni modo di sfuggire al toro, che lo insegue senza tregua. Alla fine per\u00f2, riesce involontariamente a imprigionare il toro con l'elastico dei suoi vestiti, per poi metterlo KO mentre cerca di fuggire, facendo applaudire entusiasta il pubblico.\nIn seguito, mentre Pippo torna a casa, trova di nuovo un toro sulla sua strada; stavolta per\u00f2 lo aggira prudentemente e fugge a grande velocit\u00e0, anche se la bestia si rivela poi essere un'innocua mucca.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Pippo, la collezione completa\"."}
{"id": "8311813", "revid": "158913", "url": "https://it.wikipedia.org/wiki?curid=8311813", "title": "Friselle", "text": ""}
{"id": "8311820", "revid": "1543377", "url": "https://it.wikipedia.org/wiki?curid=8311820", "title": "Institut fran\u00e7ais - Centre Saint-Louis", "text": "L'Institut fran\u00e7ais - Centre Saint-Louis (cos\u00ec chiamato dal 2012) \u00e8 un istituto culturale francese dipendente dal Ministero dell'Europa e degli Affari esteri. Fondato nel 1945, si trova a Roma e dipende dall'Ambasciata di Francia presso la Santa Sede.\nRappresenta la cultura francese contemporanea, incoraggia la diffusione della lingua e della cultura in tutta la sua diversit\u00e0.\nStoria.\nNel 1945, nel contesto postbellico, il filosofo Jacques Maritain, allora ambasciatore di Francia presso la Santa Sede, decise di fondare il \"Centre d'Etudes Saint-Louis de France\" per fornire all'Ambasciata un servizio culturale all'interno del Vaticano.\nIl Centro fu collocato in un'ala del Palais Saint-Louis, costruita su un terreno ceduto ai francesi da Sisto IV e gestito dai Pii Stabilimenti di Francia a Roma e Loreto.\nA poco a poco, le attivit\u00e0 culturali del Centro Culturale Saint-Louis in Francia si sono diversificate, in particolare con la chiusura del Centro Culturale dell'Ambasciata di Francia in Italia, noto come Centro Campitelli, nel 1995. Da quel momento in poi, il Centro Saint-Louis in Francia divenne l'unico centro culturale francese a Roma, assieme all'Acad\u00e9mie de France e ai servizi culturali dell'Istituto francese d'Italia.\nNel 2005, la fusione dell'Alleanza francese di Roma con il Centro culturale Saint-Louis in Francia ha intensificato l'offerta educativa.\nCorsi di lingua.\nL'Institut fran\u00e7ais - Centre Saint-Louis offre corsi di lingua. Inoltre, offre un servizio di traduzione dal Francese all'Italiano e dall'Italiano al Francese, per privati, aziende o istituzioni.\nAttivit\u00e0 culturali.\nL'Institut Fran\u00e7ais - Centre Saint-Louis organizza conferenze, seminari, concerti.\nNel 2015 ha creato la sala del \"cinema francese\" che proietta film in versione originale con sottotitoli in Italiano. Molti eventi completano il programma iniziale: inediti, retrospettive, anteprime, festival, presenza di registi, film restaurati.\nL'altro asse importante \u00e8 la creazione del Teatro francese a Roma sotto la direzione di Matthieu M\u00e9vel.\nInoltre, l'Institut Fran\u00e7ais - Centre Saint-Louis organizza in media 3 grandi mostre all'anno nelle sue gallerie e sponsorizza numerosi progetti all'esterno, contribuendo in particolare a diffondere l'arte contemporanea francese all'estero.\nDirettori.\nIl centro \u00e8 diretto dai consiglieri culturali dell'Ambasciata di Francia vicino alla Santa Sede:"}
{"id": "8311829", "revid": "287204", "url": "https://it.wikipedia.org/wiki?curid=8311829", "title": "Camille de Tournon-Simiane", "text": "Biografia.\nNato ad Apt, in Vaucluse, inizialmente era destinato alla carriera in marina, ma lo scoppio della Rivoluzione sconvolse i suoi piani. Emigr\u00f2 e dopo il suo ritorno dedic\u00f2 sette anni al perfezionamento degli studi che aveva interrotto, iniziando modestamente la sua carriera pubblica nel 1802 come segretario della commissione incaricata di elaborare il codice rurale napoleonico. Come revisore contabile del Consiglio di Stato, nel 1806, fu inviato a Bayreuth, presso il Dipartimento del Reno, che in quel momento veniva riorganizzato come dipartimento parte integrante della Francia. Rifiutando di abbandonare il suo incarico con l'avanzata austriaca del 1809, l'11 giugno fu fatto prigioniero e trasportato in Ungheria; dopo due mesi fu rilasciato e presentato a Sch\u00f6nbrunn a Napoleone, che lo incaric\u00f2 di presentare un dossier sui punti di forza degli Asburgo. Sulla base del rapporto rapidamente compiuto, fu nominato prefetto di Roma (6 settembre).\nIn assenza del Papa, lo Stato Pontificio era stato incorporato come parte integrante della Francia. Con un decreto dell'Imperatore, nel 1811, fu stanziato un milione di franchi per finanziare gli scavi e le opere di conservazione a Roma, di cui egli divenne responsabile. Le opere di conservazione nel foro romano dal Campidoglio al Colosseo, furono pubblicate nella sua opera \"Etudes Statistiques\", apparsa nel 1831, in cui forniva un resoconto degli scopi e della portata degli scavi intrapresi durante la sua amministrazione, in contrasto con il saccheggio generalizzato che aveva avuto luogo nel 1798 con il Trattato di Tolentino.\nI cambiamenti pi\u00f9 spettacolari furono la rimozione di 4 metri di terreno dal Foro Romano, portando il piano di campagna al livello della Via Sacra. Furono acquistate e demolite case medievali insediate sul sito del foro. Lo stesso accadde per il convento di Santa Francesca Romana; inoltre furono rimosse le superfetazioni che insistevano sull'Arco di Tito. Il Tempio di Castore e Polluce fu liberato sino alla base del podio e 60.000 metri cubi di terra furono rimossi dalla Basilica di Massenzio, nota come il \"Tempio della Pace\", liberando il suo pavimento antico e il portico; inoltre, dalle tre colonne del Tempio di Vespasiano fu rimossa terra sino a una profondit\u00e0 di 10 metri. A grandi linee, il foro come conosciuto dalle incisioni del Piranesi venne trasformato in quello che conosciamo oggi. Dopo il ritorno di Pio VII, Giuseppe Camporese e l'architetto Giuseppe Valadier proseguirono il percorso tracciato da Tournon.\nNel 1811, spos\u00f2 Ad\u00e8le Mayneaud de Pancemont, che gli port\u00f2 in dote il castello di Croix, a G\u00e9nelard in Sa\u00f4ne-et-Loire. Costretto a ritirarsi da Roma quando questa fu occupata dalle forze napoletane, prese con s\u00e9 gli archivi della sua prefettura con i quali compil\u00f2 il suo lavoro pi\u00f9 importante, \"Etudes statistiques sur Rome e la partie occidentale des \u00e9tats Romains\".\nNel frattempo, dopo essersi rifiutato di unirsi a Napoleone per i cento giorni, fu ricompensato da Luigi XVIII con l'incarico di prefetto della Gironda, dove prest\u00f2 servizio per sei anni, e poi, brevemente a Lione, come prefetto del Rodano. Nel gennaio 1823 fu nominato membro del Consiglio di Stato, prest\u00f2 servizio nella camera alta dell'Assemblea e fu fatto pari di Francia alla fine del 1823. Mor\u00ec nell'H\u00f4tel de Pancemont, al n 57 di rue de l'Arcade, a Parigi, propriet\u00e0 che aveva ereditato da suo suocero."}
{"id": "8311830", "revid": "110466107", "url": "https://it.wikipedia.org/wiki?curid=8311830", "title": "Levitazioni", "text": ""}
{"id": "8311832", "revid": "247222", "url": "https://it.wikipedia.org/wiki?curid=8311832", "title": "Nightshift (album)", "text": "Nightshift \u00e8 un album del gruppo musicale statunitense Commodores, pubblicato il 15 gennaio 1985.\nDescrizione.\nL'album, pubblicato dalla Motown su LP, musicassetta e CD, \u00e8 prodotto da Dennis Lambert.\nDal disco vengono tratti i singoli \"Nightshift\", \"Animal Instinct\" e \"Janet\"."}
{"id": "8311850", "revid": "287204", "url": "https://it.wikipedia.org/wiki?curid=8311850", "title": "My name is potato/Ma volendo", "text": "My name is potato/Ma volendo \u00e8 un singolo di Rita Pavone, pubblicato dalla RCA Italiana nel 1977.\nIl 45 giri venne pubblicato anche in versione promo White label.\nIl singolo fu un successo raggiungendo la nona posizione dei singoli pi\u00f9 venduti in Italia e la 56\u00aa annuale, rimanendo l'ultimo singolo della cantante ad entrare nella top ten italiana.\nMy name is potato.\n\"My name is potato\" era la sigla iniziale della trasmissione televisiva \"\" del 1977, in onda ogni sabato sera sulla Rete 1, condotta dalla soubrette e da grandi attori della rivista come Carlo Dapporto, Carlo Campanini ed Ettore Conti, e dal compagno Teddy Reno. \nIl brano, arrangiato da Franco Micalizzi e scritto da Fabrizio Federighi e Susy Bellucci, fu prodotto da Roberto Davini e vedeva la partecipazione del coro di Paola Orlandi. La pavone cantava il brano immersa nei disegni animati creati da Bruno Bozzetto.\nMa volendo.\n\"Ma volendo\" \u00e8 la canzone pubblicata sul lato B del singolo, scritta da Claudio Mattone e Franco Migliacci su arrangiamento di Maurizio Fabrizio, sigla finale del programma."}
{"id": "8311853", "revid": "1318658", "url": "https://it.wikipedia.org/wiki?curid=8311853", "title": "Gonzalo P\u00e9rez de Vargas", "text": "Carriera.\nConsiderato uno dei migliori portieri d'Europa e ancora da maturare, si distingue per i suoi ottimi riflessi\nGonzalo P\u00e9rez de Vargas \u00e8 nato a Toledo il 10 gennaio 1991. I suoi primi incontri con questo sport sono stati nella sua citt\u00e0 natale, dove ha giocato dal 1998 al 2007 con l'Amibal.\nLa sua abilit\u00e0 in porta non \u00e8 passata inosservata alla squadra di scouting del Bar\u00e7a, che ha ingaggiato il giocatore nelle giovanili nella stagione 2007/08. P\u00e9rez de Vargas \u00e8 stato assunto da Xavi Pascual, che ora allena la prima squadra ed \u00e8 stato responsabile dello sviluppo dei talenti di giocatori come Saubich e Ari\u00f1o.\nNella stessa stagione, P\u00e9rez de Vargas ha partecipato ad allenamenti e amichevoli con la prima squadra. Nella stagione 2009/10 esordisce ufficialmente in prima squadra il 19 settembre contro il BM Toledo al Palau Blaugrana.\nDurante la stagione 2011/12 ha continuato a partecipare agli allenamenti della prima squadra, ma ha trascorso la maggior parte dell'anno a difendere la porta della squadra riserve.\n\u00c8 stato prestato a BM Granollers. Ha trascorso due stagioni con la sua nuova squadra ed \u00e8 stato poi ceduto in prestito al Fenix Toulouse nella stagione 2013/14. Le sue prestazioni in porta gli sono valse un posto nella squadra nazionale spagnola.\n\u00c8 stato nominato miglior giovane del campionato francese nel 2013/14 grazie al suo tasso di risparmio di 41,30 e un numero totale di 299 parate.\nIl portiere \u00e8 tornato all'FC Barcelona nell'estate del 2014 e le sue eccellenti prestazioni, insieme alla partenza di Arpad Sterbik, gli hanno permesso di entrare in una squadra che avrebbe vinto tutti e sette i trofei possibili nell'indimenticabile stagione 2014/15.\nPalmares.\nChampions League:2010/11, 2014/15 Barcellona\nSuper Globe : 2014, 2017, 2018, 2019 Barcellona \nLiga ASOBAL:2010/11, 2014/15, 2015/16, 2016/17, 2017/18, 2018/19, 2019/20,2020/21 Barcellona\nCoppa del RE: 2009/10, 2014/15, 2015/16, 2016/17, 2017/18, 2018/19, 2019/20, 2020/21 Barcellona\nCoppa ASOBAL: 2009/10, 2014/15, 2015/16, 2016/17, 2017/18, 2018/19, 2019/20, 2020/21 Barcellona\nSupercoppa di Spagna:2009/10, 2014/15, 2015/16, 2016/17, 2017/18, 2018/19, 2019/20, 2020/21 Barcellona"}
{"id": "8311856", "revid": "729019", "url": "https://it.wikipedia.org/wiki?curid=8311856", "title": "Tetsuzan Nagata", "text": "Biografia.\nNacque a Suwa, nella prefettura di Nagano, il 14 gennaio 1884. Frequent\u00f2 l'Accademia militare imperiale dell'Esercito di Ichigaya, uscendone come primo della sua classe nell'ottobre 1904. Nel novembre 1911 inizi\u00f2 a frequentare la Scuola di guerra dell'esercito a Minato, e al termine dei corsi, divenne Addetto militare. Prima, durante e dopo il corso della prima guerra mondiale ricopr\u00ec questo incarico presso svariate ambasciate giapponesi in Europa, e in particolare quelle di Danimarca, Svezia, Svizzera e Germania. Ritornato in Giappone nel febbraio 1923, il 6 agosto dello stesso anno fu promosso tenente colonnello, assegnato allo Stato maggiore dell'Esercito imperiale, dove prest\u00f2 servizio come direttore di vari dipartimenti. Promosso colonnello il 5 marzo 1927, tra il 1 ottobre e l'8 marzo 1928 fu responsabile della pianificazione della strategia nazionale di mobilitazione generale come Capo della sezione mobilitazione e dell'Ufficio per la mobilitazione economica, presso il Ministero della guerra. Suo compito era di mettere in opera, durante i periodi di emergenza nazionale, sia l'economia militare sia quella civile sul concetto di guerra totale. Le sue idee gli valsero la violenta animosit\u00e0 della fazione radicale K\u014dd\u014dha all'interno dell'esercito, che lo accus\u00f2 di collusione con gli zaibatsu.\nTra l'8 marzo 1928 e il 1 agosto 1930 fu comandante del 3\u00ba Reggimento fanteria. All'interno dell'esercito era considerato un membro di spicco della fazione politica moderata denominata T\u014dseiha e un esperto sulla Germania. Tra il 1 agosto 1930 e l'11 aprile 1932 ricopr\u00ec l'incarico di Capo del Dipartimento degli Affari Militari presso il Ministero della guerra, mentre dall'11 aprile 1932 al 1 agosto 1933 fu Capo della 2\u00aa sezione presso lo Stato maggiore dell'Esercito imperiale. Divenuto maggiore generale l'11 agosto 1932, tra il 1 agosto 1933 e il 5 marzo 1934 fu comandante della 1\u00aa Brigata di fanteria. Tra il 5 marzo 1934 e l'agosto 1935 ricopr\u00ec contemporaneamente gli incarichi di Capo dell'ufficio del servizio militare presso il Ministero della guerra e Primo segretario del Consiglio supremo di guerra. Fu assassinato con una spada il 12 agosto 1935, durante il cosiddetto incidente di Aizawa, dal tenente colonnello Sabur\u014d Aizawa, accusato presumibilmente di avere messo l'esercito \"nelle mani dell'alta finanza\". Promosso postumo al rango di luogotenente generale, il suo assassino fu fucilato da un plotone di esecuzione il 3 luglio 1936.\nSecondo la testimonianza del tenente generale Ry\u016bji Kajitsuka, capo del dipartimento medico dell'armata del Kwantung, resa durante i processi per crimini di guerra tenutisi a Khabarovsk verso la fine del 1949, negli anni trenta del XX secolo, il generale Nagata fu il \"pi\u00f9 attivo sostenitore\" del programma di conduzione della guerra batteriologica proposta da Shir\u014d Ishii. Kajitsuka testimoni\u00f2 che Ishii aveva mantenuto un busto del generale Nagata nei suoi uffici presso il Quartier generale dell'Unit\u00e0 731 nel distretto di Pingfan, nel nord-est della citt\u00e0 cinese di Harbin, perch\u00e9 era \"molto grato\" a Nagata per il suo sostegno. Il generale Kajitsuka identific\u00f2 Nagata come Capo del Dipartimento degli Affari Militari del Ministero della Guerra."}
{"id": "8311859", "revid": "181699", "url": "https://it.wikipedia.org/wiki?curid=8311859", "title": "Tavoliere salentino", "text": ""}
{"id": "8311861", "revid": "599013", "url": "https://it.wikipedia.org/wiki?curid=8311861", "title": "Bla\u017e Janc", "text": ""}
{"id": "8311862", "revid": "181699", "url": "https://it.wikipedia.org/wiki?curid=8311862", "title": "Pianura messapica", "text": ""}
{"id": "8311863", "revid": "1486495", "url": "https://it.wikipedia.org/wiki?curid=8311863", "title": "Andy Quitmeyer", "text": ""}
{"id": "8311864", "revid": "1486495", "url": "https://it.wikipedia.org/wiki?curid=8311864", "title": "Science Survivor", "text": "Science Survivor (\"Hacking the Wild\") \u00e8 un programma televisivo statunitense del 2017, condotto da Andrew \"Andy\" Quitmeyer. \nLa serie \u00e8 stata trasmessa negli Stati Uniti su Discovery Science dal 15 febbraio al 22 marzo 2017. Un adattamento italiano \u00e8 stato trasmesso su Discovery Science dal 30 giugno al 4 agosto 2017.\nTrama.\nAndy Quitmeyer si immerge nelle profondit\u00e0 di alcune delle parti pi\u00f9 remote del mondo, armato solo di tecnologia e scienza quotidiana per sopravvivere nel deserto. Ognuno dei sei episodi della durata di un'ora segue Quitmeyer mentre rientra nella civilt\u00e0 utilizzando le sue abilit\u00e0 di sopravvivenza all'aperto testate nel tempo e uno zaino di fili, laptop e macchinari per il tracciamento."}
{"id": "8311869", "revid": "767487", "url": "https://it.wikipedia.org/wiki?curid=8311869", "title": "Doomwatch - I mostri del 2001", "text": "Doomwatch - I mostri del 2001 (\"Doomwatch\") \u00e8 un film britannico del 1972 diretto da Peter Sasdy.\nEsso \u00e8 basato sulla serie televisiva britannica \"Doomwatch\", andata in onda sulla BBC One dal febbraio 1970 all'agosto 1972."}
{"id": "8311876", "revid": "736476", "url": "https://it.wikipedia.org/wiki?curid=8311876", "title": "Makar Goncharenko", "text": ""}
{"id": "8311877", "revid": "767487", "url": "https://it.wikipedia.org/wiki?curid=8311877", "title": "L'uomo di mezzanotte", "text": "L'uomo di mezzanotte (\"The Midnight Man\") \u00e8 un film statunitense del 1974 diretto da Roland Kibbee e Burt Lancaster.\nEsso \u00e8 basato sul romanzo \"The Midnight Lady and the Mourning Man\" di David Anthony."}
{"id": "8311883", "revid": "287204", "url": "https://it.wikipedia.org/wiki?curid=8311883", "title": "Arp 148", "text": "Arp 148, cos\u00ec come classificato nell'Atlas of Peculiar Galaxies, anche noto come Oggetto di Mayall, \u00e8 il risultato dell'interazione fra due galassie in collisione a circa 450 milioni di anni luce dalla Terra nella costellazione dell'Orsa maggiore. Fu scoperto dall'astronomo statunitense Nicholas Mayall, da cui il nome, nell'osservatorio Lick il 13 marzo 1940 utilizzando il \"Crossley\", telescopio in uso dal 1895 al 2010. Inizialmente venne descritto come un particolare esemplare di nebulosa dalle sembianze di un punto interrogativo. Originariamente fu teorizzato fosse una galassia interagente con medium intergalattico mentre ora si pensa che rappresenti la collisione tra due galassie che abbia dato come risultato un nuovo oggetto costituito da una galassia a forma di anello con una coda che emerge da essa. Si ritiene che la collisione tra le due galassie abbia generato un'onda d'urto che, attirando la materia verso il centro, \u00e8 alla base della formazione dell'anello.\nUn'immagine di Arp 148 presa dal telescopio Hubble, insieme ad altre 59, \u00e8 stata inclusa nella foto celebrativa in occasione del diciottesimo anniversario del telescopio."}
{"id": "8311889", "revid": "436907", "url": "https://it.wikipedia.org/wiki?curid=8311889", "title": "25 Ax - Il bello di essere J-Ax", "text": "25 Ax - Il bello di essere J-Ax \u00e8 la terza raccolta del rapper italiano J-Ax pubblicata l'11 maggio 2018 dalla Sony Music.\nDescrizione.\nSi tratta di una raccolta celebrativa dei 25 anni di carriera del rapper e comprende i suoi principali successi dal 1993 al 2018 tra brani da solista e quelli con gli Articolo 31."}
{"id": "8311895", "revid": "83531", "url": "https://it.wikipedia.org/wiki?curid=8311895", "title": "Oggetto di Mayall", "text": ""}
{"id": "8311907", "revid": "685869", "url": "https://it.wikipedia.org/wiki?curid=8311907", "title": "Siamo tutti Gian Burrasca/Pollicino e Pollicina", "text": "Siamo tutti Gian Burrasca/Pollicino e Pollicina \u00e8 un singolo di Rita Pavone, pubblicato dalla RCA Italiana nel 1977.\nIl 45 giri venne pubblicato anche in versione promo White label.\nSiamo tutti Gian Burrasca.\n\"Siamo tutti Gian Burrasca\" era uno dei brani tratti dalla trasmissione televisiva \"\" del 1977, in onda ogni sabato sera sulla Rete 1, condotta dalla soubrette e da grandi attori della rivista come Carlo Dapporto, Carlo Campanini ed Ettore Conti, e dal compagno Teddy Reno. \nIl brano, arrangiato da Franco Micalizzi e scritto da Bruno Lauzi, fu prodotto da Roberto Davini e vedeva la partecipazione del coro de \"I Bambini di Nini Comolli\". Nel brano partecipa come voce non accreditata anche Jack La Cayenne attore presente nel cast della trasmissione, che figura assieme al piccolo coro e alla Pavone, anche sulla copertina del 45 giri.\nPollicino e Pollicina.\n\"Pollicino e Pollicina\" \u00e8 la canzone pubblicata sul lato B del singolo, scritta da Claudio Mattone e Franco Migliacci su arrangiamento di Franco Micalizzi, anch'essa interpretata dalla cantante all'interno della trasmissione."}
{"id": "8311908", "revid": "941701", "url": "https://it.wikipedia.org/wiki?curid=8311908", "title": "Astronautica Militare degli Stati Uniti", "text": ""}
{"id": "8311916", "revid": "125082892", "url": "https://it.wikipedia.org/wiki?curid=8311916", "title": "Future bass", "text": "Future Bass \u00e8 un termine generico per indicare un sottogenere di musica dance elettronica che prende influenze da vari stili di Wonky, Trap e Dubstep.\nIl genere \u00e8 stato diffuso da produttori come Flume, Illenium, Lido e Cashmere Cat, e reso popolare a met\u00e0 del 2010 da artisti come Louis the Child, Marshmello e Mura Masa . Il 2016 \u00e8 visto come l'anno dove \u00e8 iniziato il successo del genere.\nStoria.\nIl genere \u00e8 stato lanciato dai produttorI scozzesi Hudson Mohawke e Rustie, grazie ai corrispettivi album: \"Butter\" e \"Glass Swords\"\nImportanti esempi di Future Bass, che hanno contribuito a definire e divulgare il suono, sono \"Mirror Maru di\" Cashmere Cat e \"Holdin' On\", di Flume.\nI produttori successivi hanno avuto una maggiore influenza da dubstep, trap e altri stili EDM, allontanando ulteriormente il genere dalle sue origini Wonky.\nDopo il successo di Flume e del suo remix del brano You &amp; Me dei Disclosure, nel 2014 il termine Future Bass \u00e8 diventato popolare grazie ad etichette come Monstercat, ed altri canali EDM, che hanno diffuso l'uso del termine e promosso il genere, portando alla nascita di nuovi artisti da varie scene. Produttori come Lido, San Holo, Odesza, Whethan, Mura Masa, Louis the Child, KRANE e Sam Gellaitry hanno introdotto ulteriori sperimentazioni ed influenze da altri generi, per esempio Electropop, Contemporary R&amp;B, Alternative R&amp;B, Jersey Club, House, Downtempo, Instrumental Hip Hop e Melodic Dubstep.\nQuest'ultimo genere diede vita ad artisti che furono maggiormente associati alla Future Bass, in particolare Illenium e Said the Sky.\nSempre di pi\u00f9, la Future Bass divenne un'influenza primaria su molti artisti pop, aiutando il genere a raggiungere le classifiche grazie a brani pi\u00f9 pop-friendly. Produttori come The Chainsmokers, Marshmello e Martin Garrix sono particolarmente popolari e di successo in questi anni.\nMolti produttori precedentemente associati alla EDM dei primi della met\u00e0 del 2010, come Skrillex e Diplo, hanno iniziato a produrre e incorporare influenze Future Bass nella loro musica, contribuendo ulteriormente al successo e alla diffusione del genere.\nCaratteristiche.\nNonostante le tracce Future Bass possano spesso variare nello stile, alcune caratteristiche comuni includono linee di basso prominenti, percussioni tipiche della musica Trap, sintetizzatori pulsanti (spesso modulati con un filtro passa basso per creare un effetto traballante), Accordi di settima, arpeggi, campioni di voci modificati ed effetti sonori foley.\nVarianti.\nDato che questo tipo di musica elettronica non \u00e8 un vero e proprio genere, si lascia facilmente influenzare da diverse sonorit\u00e0.\nLa Kawaii Future Bass, \u00e8 conosciuta per il suo mood kawaii e per una forte influenza da parte della Cultura giapponese, si pu\u00f2 considerare come una miscela di Future Bass con accordi jazz, campioni di videogiochi e campioni di anime. Viene molto popolarizzato da artisti come Snail's House e Shawn Wasabi.\nUno stile simile \u00e8 noto come Neon, che prende spunto dalla musica Wonky, Jazz, (talvolta perfino da Glitch, Chiptune e Shibuya-Kei), legata ad etichette come Night Owl Collective.\nSono emersi altri derivati come Lovestep, che fu inizialmente una variante della musica Dubstep alla fine degli anni 2000. Adesso Lovestep, viene definito come uno stile di Future Bass, dalle atmosfere dolci e sofisticate, influenzato dalla musica R&amp;B Contemporanea.\nAltro stile simile a quest'ultimo \u00e8 Groove Bass, che \u00e8 influenzato dalla Nu-disco e dalla musica House.\nNonostante venga considerato un genere di EDM, la Future Bass raggiunge anche l'elettronica di ascolto."}
{"id": "8311919", "revid": "6923", "url": "https://it.wikipedia.org/wiki?curid=8311919", "title": "Vsevolod Vladimirovi\u010d Zel'\u010denko", "text": "Biografia.\nSi \u00e8 laureato presso la facolt\u00e0 di filologia dell'Universit\u00e0 statale di San Pietroburgo. Dal 1994 insegna greco e latino al ginnasio di San Pietroburgo N\u00b0610 e dal 2009 ne \u00e8 vicedirettore scientifico. Nel 2003 ha discusso la sua tesi di dottorato \"L'opera di Erinna nel contesto della letteratura antica\" con relatrice N. A. \u010cistjakova. Collaboratore della Bibliotheca classica Petropolitana, istituzione pietroburghese di studi classici, \u00e8 coordinatore dell'associazione russa degli insegnanti di lingue antiche.\nZel'\u010denko \u00e8 uno dei tardi rappresentanti della tradizione poetica di San Pietroburgo, che risale a Innokentij Annenskij e che tende alla raffinatezza della forma e all'espressione di una visione stoica del mondo. Tra le caratteristiche della sua poetica vi sono l'abbondanza di connessioni intertestuali con la poesia classica e i classici russi dell'epoca di Pu\u0161kin e l'interesse per il genere della ballata. Si distingue il ciclo di epitaffi ironici \"Russkij Spun-River\" (\u0420\u0443\u0441\u0441\u043a\u0438\u0439 \u0421\u043f\u0443\u043d-\u0420\u0438\u0432\u0435\u0440), creato analogamente al noto libro di epitaffi \"Antologia di Spoon River\" di Edgar Lee Masters, ma con una diversa intonazione attraverso l'uso del distico elegiaco, che conferisce ai testi un'aura classica."}
{"id": "8311920", "revid": "110471259", "url": "https://it.wikipedia.org/wiki?curid=8311920", "title": "Blame it on the boogie/Circus music", "text": "Blame it on the boogie/Circus music \u00e8 un singolo di Rita Pavone, pubblicato dalla RCA Italiana nel 1979.\nBlame it on the boogie.\n\"Blame it on the boogie\" era la sigla della trasmissione televisivadella Rete 2 \"Buonasera con... Rita al Circo\", serie di appuntamenti televisivi per ragazzi condotti di volta in volta da un personaggio diverso dello spettacolo.\nIl brano \u00e8 una cover dei \"The Jacksons\", arrangiato da Franco Micalizzi, fu prodotto da Gewarsa International.\nCircus music.\n\"Circus music\" \u00e8 la canzone pubblicata sul lato B del singolo, scritta con un testo in inglese, da Marcello Ciorciolini, Michael Fraser, Romolo Siena, Susan Duncan-Smith e Franco Micalizzi, che ne \u00e8 anche l'arrangiatore, anch'essa interpretata dalla cantante all'interno della trasmissione."}
{"id": "8311934", "revid": "298229", "url": "https://it.wikipedia.org/wiki?curid=8311934", "title": "Julius Ndiritu", "text": ""}
{"id": "8311940", "revid": "76963", "url": "https://it.wikipedia.org/wiki?curid=8311940", "title": "Paolo Emilio Boccabella", "text": "Biografia.\nNacque a Roma nella prima met\u00e0 del XV secolo. Frequent\u00f2 la cerchia di letterati e umanisti che facevano capo al cardinale Pietro Riario. \nEbbe contatti con gli umanisti Gaspare da Verona e Domizio Calderini, che lo consigliarono di intraprendere gli studi in legge. Dopo la morte di Riario, nel 1476, si rec\u00f2 a Bologna per studiare legge e fu accolto dal cardinale e legato papale Francesco Gonzaga, su consiglio del fratello Gianfrancesco, con l'intenzione forse di utilizzarlo come suo segretario. Nel 1478 fece ritorno a Roma, dove mor\u00ec intorno al 1482."}
{"id": "8311941", "revid": "685869", "url": "https://it.wikipedia.org/wiki?curid=8311941", "title": "Paperita/Il fischietto", "text": "Paperita/Il fischietto \u00e8 un singolo di Rita Pavone, pubblicato dalla RCA Italiana nel 1979.\nPaperita.\n\"Paperita\" era la prima sigla della trasmissione televisivadella Rete 2 \"Buonasera con... Rita al Circo\", serie di appuntamenti televisivi per ragazzi condotti di volta in volta da un personaggio diverso dello spettacolo.\nIl brano, scritto da Marcello Ciorciolini, Romolo Siena e Franco Micalizzi che ne \u00e8 anche l'arrangiatore, fu prodotto da Gewarsa International.\nIl fischietto.\n\"Il fischietto\" \u00e8 la canzone pubblicata sul lato B del singolo, scritta dagli stessi autori, anch'essa interpretata dalla cantante all'interno della trasmissione."}
{"id": "8311942", "revid": "404449", "url": "https://it.wikipedia.org/wiki?curid=8311942", "title": "Altalena Boy", "text": ""}
{"id": "8311943", "revid": "1543377", "url": "https://it.wikipedia.org/wiki?curid=8311943", "title": "Franca Manenti Valli", "text": "Laureata in Architettura all'Universit\u00e0 di Firenze, ha svolto a lungo attivit\u00e0 professionale nello studio fondato nel 1968 insieme al marito, ing. Giovanni Manenti. Nel corso di tale attivit\u00e0, ha maturato esperienze significative nell'ambito del restauro e riuso di edifici storici, progressivamente affiancate da studi e ricerche sull'antico linguaggio architettonico, in genere non documentato da scritti ma attestato dalle opere stesse. Le ricerche, collegate inizialmente al restauro della torre di Rossenella e al sistema di castelli dell'Appennino Reggiano risalente a Matilde di Canossa, si sono poi estese ad ambiti anche molto diversi. Il suo metodo di studio degli edifici storici \u00e8 fondato sul recupero delle misure secondo i sistemi metrici in uso nel tempo e nel luogo dell'edificio studiato, e sul collegamento con la simbologia di matrice teologica presente negli edifici religiosi del Medioevo e del Rinascimento. Soltanto nel rispetto del linguaggio originario cos\u00ec ritrovato \u00e8 possibile, secondo Franca Valli, intervenire sull'antico senza stravolgerne il significato, oltre che comprenderne pi\u00f9 a fondo i valori. In ambito locale sono stati oggetto di ricerca, fra molti altri edifici storici, il complesso monumentale benedettino dei Chiostri di San Pietro, la Basilica della Ghiara e il Palazzo da Mosto. Si legano al tema chiave, ossia al rapporto forma - misura - numero, l'analisi di due opere leonardesche: la tavola dell'Annunciazione conservata agli Uffizi e il disegno del cosiddetto uomo vitruviano, nonch\u00e9 un articolato studio sui rapporti esistenti fra gli edifici della Piazza dei Miracoli di Pisa. Quest'ultimo volume comprende un'ipotesi di restituzione del Battistero quale poteva essere nel progetto originario.\nConsigliere dal 1996 al 2002 dell\u2019Istituto Beni Culturali dell\u2019Emilia-Romagna, \u00e8 consigliere scientifico dell\u2019Istituto Italiano dei Castelli e membro emerito della Deputazione di Storia Patria per le Antiche Provincie Modenesi.\nHa ottenuto finanziamenti CNR come direttore di ricerca, svolto attivit\u00e0 accademica presso la facolt\u00e0 di Architettura di Firenze ed \u00e8 ora docente presso l\u2019Ateneo Pontificio a Roma. Le \u00e8 stato conferito dall\u2019Amministrazione Comunale di Reggio Emilia il premio \u201cLe reggiane per esempio 2012\u201d."}
{"id": "8311944", "revid": "404449", "url": "https://it.wikipedia.org/wiki?curid=8311944", "title": "Vetulonia Dakar", "text": ""}
{"id": "8311947", "revid": "433605", "url": "https://it.wikipedia.org/wiki?curid=8311947", "title": "Vincenzo Milano", "text": "Biografia.\nFu calciatore dell'Unione Sportiva Mercato, ciclista (dal 1924 al 1935 e varie volte campione regionale su pista) e giocatore di rugby (1935-1949). \nNella primavera del 1944 fu accompagnatore, allenatore e dirigente della S.S. Napoli di Arturo Collana. A causa di dissidi interni, poche settimane dopo Di Costanzo, Pastore e lo stesso Vincenzo, con i fratelli Alfonso (1905) e Domenico (1919) fondarono l\u2019U.S. Internaples nel rione Ferrovia. La squadra giocava nel campo di Piazza Nazionale. Ne fu presidente sino al 1950. L\u2019U.S. Internaples poi si fuse con il G.S. Milano Sport in \"U.S. Internaples Milano Sport\". \nNel biennio 1943-44 fu commissario straordinario del Comitato campano della Federazione ciclistica italiana. Fu giocatore di rugby delle squadre partenopee GUF Napoli e Vigili del Fuoco dal 1936 al 1949, con le quali vinse il campionato di Serie B e indoss\u00f2 la maglia azzurra a Milano in Italia-Germania e a Roma in Italia-Romania. Fu anche arbitro di calcio e consigliere della Lega regionale di calcio (1944-1952). \nNel 1971 fu designato della Stella al merito d\u2019argento CONI.\nVincenzo ebbe due figli: Ernesto (1937), professore di Educazione fisica e preparatore atletico del Napoli di Maradona, e Domenico (nel 1967 apr\u00ec il negozio storico \u201cCicli Milano Sport\u201d, poi \u201cMilano Cicli\u201d in Corso Novara 86). Quest'ultimo ebbe due figli, Vincenzo e Carlo, che hanno poi gestito il negozio del padre e la societ\u00e0 sportiva U.S. Internaples Milano Sport."}
{"id": "8311949", "revid": "6923", "url": "https://it.wikipedia.org/wiki?curid=8311949", "title": "Punsch", "text": "Il punsch, anche noto come \"milit\u00e4r punsch\" o \"arrack punsch\", \u00e8 un tipo di punch svedese a base di arrak. Ha un sapore dolce e speziato, un'alta gradazione alcolica (25%) e pu\u00f2 essere consumato caldo o freddo.\nEtimologia.\nSi suppone che il termine punsch sia il frutto di un adattamento alle regole ortografiche della lingua svedese e tedesca del termine inglese punch, che fa riferimento a una bevanda di origine indiana che venne importata in Europa dagli inglesi durante il diciottesimo secolo (in Svezia, il pi\u00f9 noto punch prende invece il nome di \"b\u00e5l\", ovvero \"ciotola\").\nStoria.\nIl punsch ebbe origine intorno al 1733, anno a partire dal quale la Compagnia svedese delle Indie orientali inizi\u00f2 a importare arrak a G\u00f6teborg, in Svezia. Dopo essere stata inizialmente popolare fra i pi\u00f9 ricchi, l'arrak si diffuse rapidamente fra le altre classi sociali divenendo una bevanda nazionale e diventando l'ingrediente base per la preparazione del punsch.\nUna delle prime ricette per preparare il punsch viene riportata in un libro del 1771 di Carl Gustaf Ekeberg: \nA conferma della notoriet\u00e0 di cui vantava il punsch in Svezia durante il Settecento vi sono diverse opere che citano la bevanda fra cui \"Bacchi Tempel\" (1783), \"Fredmans epistlar\" (1790) e \"Fredmans s\u00e5nger\" (1791) di Carl Michael Bellman.\nTuttavia, il liquore raggiunse l'apice della notoriet\u00e0 verso la fine del diciannovesimo secolo, periodo in cui si diffuse l'usanza di consumare il punsch nelle \"punschveranda\", piccole verande di vetro presenti in molte ville svedesi.\nDurante il gioved\u00ec, il punsch viene tradizionalmente servito caldo insieme alla zuppa di piselli gialli e maiale svedese (\"\u00e4rtsoppa\") e ai \"pancake\".\nUsi culinari.\nIl punsch funge da ingrediente per preparare molte bevande e cocktail alcolici, fra cui il \"gl\u00f6gg\" (un vin brul\u00e9 tipico dei paesi scandinavi), il Malecon (con gin e rum), il Doctor (con rum e lime), il Diki-Diki (con brandy di mele e succo di pompelmo) e il Guldkant (con cognac). Funge anche da ingrediente per preparare alcuni dolci come i \"dammsugare\" e le \"punschpralin\" al cioccolato e pu\u00f2 anche essere usato per preparare il \"runebergintorttu\"."}
{"id": "8311957", "revid": "685869", "url": "https://it.wikipedia.org/wiki?curid=8311957", "title": "Rita Pavone Canta Heidi-Di", "text": "Rita Pavone Canta Heidi-Di \u00e8 un singolo di Rita Pavone, pubblicato dalla RCA Italiana nel 1978.\nHeidi-Di.\n\"Heidi-Di\" era un brano tratto dalla colonna sonora del film \"Heidi\", diretto da Werner Jacobs, basato sul romanzo per ragazzi \"Heidi\" di Johanna Spyri.\nIl brano, scritto da Umberto Napolitano, sulla musica di Giuni Russo e Maria Antonietta Sisini, fu arrangiato da Beppe Cantarelli e prodotto da Gewarsa International.\nViva la pappa col pomodoro.\n\"Viva la pappa col pomodoro\" \u00e8 la canzone pubblicata sul lato B del singolo, celebre brano della cantante tratto dalla colonna sonora della serie televisiva \n\"Il giornalino di Gian Burrasca\", scritto da Lina Wertm\u00fcller su musica di Nino Rota, qui riproposto in una nuova versione ricantata e riarrangiata sempre da Luis Bacalov."}
{"id": "8311968", "revid": "110157", "url": "https://it.wikipedia.org/wiki?curid=8311968", "title": "Chiesa della Nativit\u00e0 di Maria (Livo, Trentino-Alto Adige)", "text": "La chiesa della Nativit\u00e0 di Maria \u00e8 la parrocchiale di Varollo, frazione di Livo in Trentino. Risale ad un periodo incerto, attorno al X secolo.\nStoria.\nEdifici preesistenti.\nForse gi\u00e0 dal I secolo, o pi\u00f9 probabilmente dal IV, sul sito della chiesa medievale esisteva una torre di avvistamento romana. Indagini archeologiche localizzate all'esterno di una cappella hanno individuato resti di un altro edificio, databile entro il VI secolo. Ulteriori ricerche hanno poi permesso di ricostruire la presenza, entro il X secolo, di una primitiva chiesa con orientamento verso est e con un'area adibita a camposanto nella sua parte posteriore.\nEdificio medievale.\nLa prima struttura riferibile alla chiesa in seguito documentata in modo specifico venne edificata probabilmente tra l'XI e il XIII secolo, e si tratt\u00f2 di una chiesa di maggiori dimensioni con orientamento verso sud. Sembra verosimile che tale edificio inglobasse la preesistente piccola cappella. \nLa prima documentazione di questo edificio venne riportata implicitamente dal plebano di Varollo nel 1214 (forse anche nel 1208) anche se la documentazione che cita in modo specifico la chiesa arriv\u00f2 solo nel 1309.\nAll'inizio del XIV secolo la chiesa fu oggetto di un ampliamento che port\u00f2 ad una sala di dimensioni paragonabili a quelle che ci sono pervenute e ad una nuova zona absidale che comprese l'antica costruzione. Dopo l'ampliamento inizi\u00f2 una fase di arricchimento decorativo. Vennero cos\u00ec realizzati affreschi sulla facciata e negli interni: \"Madonna con Bambino\", \"Santa Maddalena\", \"San Giorgio e la principessa\", \"San Cristoforo\", \"Deposizione\" e \"Sant'Antonio\". I primi eseguiti attorno al XV secolo e alcuni riferibili a maestri bergamaschi legati ai Baschenis.\nLa campana pi\u00f9 antica venne fusa nel 1463.\nEdificio moderno.\nTra il 1516 ed il 1570 venne edificata la cappella laterale della confraternita di San Fabiano e San Sebastiano. Poi parte dell'edificio venne demolito per essere riedificato di maggiori dimensioni anche in altezza. Nuovi ampliamenti vennero realizzati nel XVII secolo, come la nuova grande sacrestia. Una nuova e pi\u00f9 grande campana venne fusa nel 1630 e nello stesso anno si inizi\u00f2 a rifare la pavimentazione della sala. \nDurante la prima met\u00e0 del XVIII secolo venne rivista l'area presbiteriale che venne dotata di una nuova pavimentazione e venne restaurata in varie parti poi, nella seconda met\u00e0, venne completata la torre campanaria con una nuova cuspide in legno e fu costruito il pulpito nella sala.\nCol nuovo secolo venne rifatta la pavimentazione della sala poi, nel 1824, dal punto di vista della giurisdizione ecclesiastica Varollo venne legato alla Val di Non.\nNegli anni quaranta parte delle grandi vetrate fu sostituita e il perimetro interno della sala venne rivestito con marmo rosso trentino.\nNegli anni cinquanta fu rivista la pavimentazione della sacrestia e si inizi\u00f2 un restauro ultimato nel decennio seguente che ripristin\u00f2 l'aspetto della sala, togliendo le lastre di marmo, e cur\u00f2 le parti esterne attorno all'edificio, oltre al rifacimento delle tinteggiature.\nA partire dal 1971 i tetti della chiesa e della torre vennero rifatti utilizzando scandole in larice, furono elettrificate le campane e l'intera struttura venne consolidata. Vennero anche riportati alla luce gli affreschi della facciata. Gli ultimi lavori si sono conclusi nel 2008. La facciata venne dotata di una tettoia con copertura in piombo e acciaio. La pavimentazione della sala venne rinnovata e vennero risanate le intonacature con interventi per la protezione contro la risalita dell'umidit\u00e0.\nDescrizione.\nLa navata \u00e8 in stile gotico-rinascimentale. I tre altari lignei sono barocchi, dorati e finemente intagliati. Sull'altare di sinistra tela di Gabriel Kosler. L'altar maggiore monumentale \u00e8 opera di Domenico Bezzi (padre di Bartolomeo) mentre la pala \u00e8 attribuita a Carlo Pozzi."}
{"id": "8311969", "revid": "965985", "url": "https://it.wikipedia.org/wiki?curid=8311969", "title": "Rocket Gibraltar", "text": ""}
{"id": "8311973", "revid": "1817847", "url": "https://it.wikipedia.org/wiki?curid=8311973", "title": "Torre di Longonsardo", "text": "La torre di Longonsardo, nota anche come torre di Santa Teresa, \u00e8 una torre costiera sarda \u00e8 una torre costiera sarda posta sul promontorio che divide le baie di Santa Reparata e di Porto Longone, a Santa Teresa Gallura.\nStoria.\nSul promontorio a protezione del porto di Longonsardo, fin dal 1556 fu insediato un presidio di vigilanza, ma gi\u00e0 dopo pochi anni emerse la necessit\u00e0 di renderlo pi\u00f9 efficiente attraverso la costruzione di una solida struttura, in grado di rispondere meglio agli attacchi provenienti dal mare; i lavori del nuovo edificio furono probabilmente avviati intorno al 1577 e furono certamente conclusi entro il 1599. La torre rientrava nel sistema difensivo voluto dal re Filippo II di Spagna, allo scopo di proteggere la costa sarda dai saccheggi dei saraceni e dei berberi che giungevano dal Nord Africa.\nNei decenni successivi l'edificio fu risistemato in varie occasioni, finch\u00e9 nel 1777 fu ristrutturato completamente e nel 1791 fu rinforzato per volere dei Savoia, impadronitisi dell'isola nel 1720; nel corso degli ultimi lavori di adeguamento, alla base della torre fu addossato un \nrivellino, mentre sulla terrazza fu aggiunta una garitta di vedetta; inoltre, nella piazza d'armi fu realizzata una mezzaluna in grado di ospitare la guarnigione.\nNel giugno del 1802, nel corso dell'insurrezione anti-sabauda volta a costituire una repubblica sardo-corsa, l'edificio fu espugnato dai ribelli capitanati dal prete Francesco Sanna Corda; dopo breve tempo le truppe savoiarde contrattaccarono e, durante gli aspri scontri, travolsero il sacerdote, che mor\u00ec ai piedi della torre; al termine della battaglia, l'esercito regio si reimpadron\u00ec dell'edificio e tutti i rivoltosi furono condannati a morte.\nNegli anni successivi la struttura fu riparata in alcune occasioni, finch\u00e9 non fu dismessa nel 1846 in seguito alla soppressione della Reale amministrazione delle torri. L'edificio cadde sempre pi\u00f9 nel degrado, tanto che, intorno al 1930, le garitte crollarono al suolo.\nNel corso della seconda guerra mondiale la torre fu parzialmente riparata per ospitare un reparto di paracadutisti e fu dotata di una nuova scala d'accesso.\nIn seguito l'edificio e l'area circostante furono integralmente recuperati, allo scopo di renderli visitabili al pubblico; nel corso dei lavori fu rinvenuta l'antica cisterna per la raccolta dell'acqua.\nDescrizione.\nLa torre troncoconica si sviluppa su una base circolare del diametro di 19\u00a0m.\nInteramente realizzata in granito, la struttura, alta 11\u00a0m, presenta un unico ingresso posto alla quota di 6\u00a0m, raggiungibile attraverso una scala metallica, aggiunta durante la seconda guerra mondiale per sostituire le antiche scale a pioli di corda. All'interno si accede a un'ampia sala a pianta circolare, del diametro di 10\u00a0m; l'ambiente, illuminato da una monofora a nord-est e coperto da una volta a cupola retta da un pilastro centrale, accoglie accanto al muro a sud-est una vasca scavata nella pietra. Al di sotto si trova la cisterna destinata a raccogliere l'acqua piovana, mentre in sommit\u00e0, raggiungibile dall'interno attraverso una scala a chiocciola, \u00e8 posto un terrazzo, su cui in origine erano collocati due cannoni; da quest'ultimo, attraverso una serie di feritoie, si domina il panorama circostante.\nIntorno alla torre, a nord rimangono alcune tracce delle mura del rivellino settecentesco, mentre non si conservano resti della coeva mezzaluna."}
{"id": "8311975", "revid": "767487", "url": "https://it.wikipedia.org/wiki?curid=8311975", "title": "Il sogno del mare - Rocket Gibraltar", "text": "Il sogno del mare - Rocket Gibraltar (\"Rocket Gibraltar\") \u00e8 un film statunitense del 1988 diretto da Daniel Petrie."}
{"id": "8311978", "revid": "11959", "url": "https://it.wikipedia.org/wiki?curid=8311978", "title": "Shaykh Mufid", "text": ""}
{"id": "8311980", "revid": "767487", "url": "https://it.wikipedia.org/wiki?curid=8311980", "title": "Eug\u00e8ne Gerards", "text": ""}
{"id": "8311983", "revid": "599013", "url": "https://it.wikipedia.org/wiki?curid=8311983", "title": "Kurt-J\u00fcrgen von L\u00fctzow", "text": "Biografia.\nSuo bisnonno era il barone Leopold von L\u00fctzow (1786-1844), generale prussiano, fratello di Ludwig Adolf Wilhelm von L\u00fctzow. Kurt L\u00fctzow entr\u00f2 nell'esercito imperiale prussiano il 20 gennaio 1914 come cadetto dell'8\u00ba reggimento granatieri. Con lo scoppio della prima guerra mondiale, venne schierato dal 4 novembre 1914 come aiutante del 1\u00ba battaglione e contemporaneamente fu vice ufficiale ordinario per il personale della 9\u00aa brigata di fanteria. Von L\u00fctzow ricevette il comando della 6\u00aa compagnia del suo reggimento il 3 maggio 1915 e venne quindi nominato aiutante del comandante del reggimento il 25 agosto 1915. Il 18 maggio 1917, venne trasferito alla 10\u00aa brigata come aiutante. Il 18 agosto 1917 fu promosso primo tenente. Come tale, il 26 febbraio 1918 fu trasferito nello staff del capo dello stato maggiore dell'esercito.\nDopo la fine della guerra, von L\u00fctzow venne trasferito al Reichswehr ed inizialmente venne impiegato come ufficiale ausiliario nel Wehrkreiskommando III; dal 1\u00ba ottobre 1920 pass\u00f2 allo staff della 3\u00aa divisione di fanteria. Il 1\u00ba novembre 1921 giunse al 14\u00ba reggimento di cavalleggeri e undici mesi dopo venne trasferito a seguito del 6\u00ba reggimento di fanteria di stanza a Lubecca, reggimento col quale rimase sino al 30 settembre 1934. Dal 1\u00ba giugno 1924 venne posto inoltre a capo della 15\u00aa compagnia a Lauenburg e dal 1\u00ba febbraio 1929 ebbe la medesima funzione nella decima compagnia a Flensburg, passando infine dal 1\u00ba aprile 1932 nello staff del 2\u00ba battaglione a Lubecca. Nel frattempo, von L\u00fctzow venne promosso capitano dal 1\u00ba aprile 1925 e poi maggiore il 1\u00ba maggio 1934. Con tale grado ricevette il comando del 3\u00ba battaglione del suo reggimento di fanteria a Potsdam. Un anno dopo venne trasferito nel 67\u00ba reggimento di fanteria, da poco costituito, ove ebbe il comando del 3\u00ba battaglione. Come tenente colonnello (dal 1 \u00b0 ottobre 1936), ottenne il comando del II Corpo d'armata il 1\u00ba aprile 1937 e venne impiegato come primo aiutante del feldmaresciallo August von Mackensen.\nIl 1\u00ba giugno 1939 venne promosso colonnello ed il 26 agosto 1939 e nominato comandante dell'89\u00ba reggimento di fanteria. All'inizio della seconda guerra mondiale, von L\u00fctzow comand\u00f2 il proprio reggimento nella campagna di conquista della Polonia e poi nel 1940 venne trasferito sul fronte occidentale ed infine impiegato nel 1941 contro l'Unione Sovietica. Il 17 dicembre 1941, von L\u00fctzow venne promosso maggiore generale ed ottenne in consegna il proprio reggimento l'8 febbraio 1942. Durante questo periodo, Kurt-J\u00fcrgen von L\u00fctzow venne coinvolto in una serie di crimini di guerra perpetrati dai suoi subordinati. Venne quindi aggiunto nella \"F\u00fchrerreserve\" sino al 1\u00ba marzo del 1942 quando divenne comandante della 12\u00aa divisione di fanteria, venendo promosso al rango di tenente generale il 1\u00ba gennaio 1943. Dopo l'inizio dell'offensiva sovietica con l'operazione Bagration, von L\u00fctzow il 25 giugno 1944, alla guida della XXXV. armata, venne coi suoi uomini quasi completamente spazzato via nella battaglia di Bobruisk del 29 giugno 1944. Il 5 luglio 1944 si trovava impiegato sulla riva est del fiume Beresin quando venne fatto prigioniero dai russi.\nDurante la sua prigionia, dalla quale fu rilasciato il 16 gennaio 1956, lavor\u00f2 nell'Associazione degli ufficiali tedeschi che costitu\u00ec il Comitato Nazionale della Germania Libera per spingere i soldati tedeschi a collaborare coi sovietici abbandonando il regime hitleriano. In tale veste, L\u00fctzow fu uno dei co-firmatari della chiamata dei 17 generali del 27 luglio 1944 e della chiamata al popolo e alla Wehrmacht dell'8 dicembre 1944."}
{"id": "8311985", "revid": "123187924", "url": "https://it.wikipedia.org/wiki?curid=8311985", "title": "Grafo di Goldner-Harary", "text": "Il Grafo di Goldner-Harary \u00e8 un grafo non orientato con 11 vertici e 27 spigoli. Prende il nome dai matematici A. Goldner e Frank Harary, i quali nel 1975 dimostrarono che esso era il pi\u00f9 piccolo grafo planare massimale di tipo non hamiltoniano. Lo stesso grafico era gi\u00e0 stato indicato come un esempio di poliedro simpliciale non hamiltoniano da Branko Gr\u00fcnbaum nel 1967.\nEsso possiede un numero cromatico di 4, un indice cromatico di 8, una circonferenza pari a 3, un raggio di 2, un diametro anch'esso pari a 2 ed \u00e8 un grafo a 3 bordi. Inoltre, \u00e8 un albero di lunghezza pari a 3: come ogni \"k\"-albero, \u00e8 anche un grafo cordale e, in quanto grafo di tipo \"3-albero\" (albero ternario) planare, \u00e8 un esempio di rete apolloniana.\nPropriet\u00e0.\nIl grafo Goldner-Harary \u00e8 di tipo planare poich\u00e9 pu\u00f2 essere tracciato sul piano senza attraversare i suoi bordi. Inoltre, \u00e8 di tipo planare massimale, poich\u00e9 tutte le sue facce sono triangolari, se disegnato su un piano. Come ogni grafo planare massimale, \u00e8 anche k-connesso a 3 vertici (formula_1), vale dire che resta un sottografo connesso anche qualora vengano rimossi uno o due dei suo vertici: per diventare sconnesso devono essere rimossi 3 vertici o 3 bordi.\nDato che il numero pi\u00f9 piccolo possibile di vertici per un grafico poliedrico non hamiltoniano \u00e8 11, il Grafo di Goldner-Harary \u00e8 un grafo planare massimale col numero minimo di vertici, ma non di spigoli: infatti, il grafo di Herschel \u00e8 un poliedro non hamiltoniano avente 11 vertici e 18 spigoli, anzich\u00e9 27.\nQuale grafico planare massimale non hamiltoniano, il grafico di Goldner\u2013Harary fornisce un esempio di grafico planare con uno spessore di libro (\"book thickness\") maggiore di due. Sulla base dell'esistenza di tali esempi, Bernhart e Kainen ipotizzarono che lo spessore del libro dei grafici planari potesse essere reso arbitrariamente grande, ma furono smentiti successivamente dalla dimostrazione secondo la quale tutti i grafici planari hanno lo spessore di libro inferiore o uguale a 4.\nIn particolare, il grafico di Goldner\u2013Harary ha uno spessore di libro pari a 3.\nGeometria.\nSecondo il teorema di Steinitz, il grafo di Goldner-Haray \u00e8 un grafo poliedrico: poich\u00e9 \u00e8 planare ed \u00e8 un albero ternario, esiste un poliedro convesso che pu\u00f2 avere il grafico Goldner-Harary come proprio n-scheletro, avente n sottospazi topologici ottenuti in altrettanti passi discreti.\nUn poliedro che rappresenta il grafico Goldner-Harary pu\u00f2 essere costruito incollando un tetraedro su ciascuna delle tre facce di una piramide triangolare, in modo simile al modo in cui un triacisottaedro \u00e8 ottenibile incollando un tetraedro su ciascuna faccia di un ottaedro: \u00e8 il \"Kleetopo\" di una dipiramide triangolare. Il duale del grafo di Goldner-Harary \u00e8 rappresentato geometricamente da un prisma triangolare troncato.\nColore.\nIl numero cromatico \u00e8 4, che \u00e8 il minimo valore possibile per il quale il grafo pu\u00f2 essere colorato in modo tale che qualsiasi coppia di vertici connessi da un bordo siano sempre di colori diversi.\nL'indice cromatico del grafico Goldner-Harary \u00e8 8, che \u00e8 il minimo nnumero di colori applicabile ai bordi in modo tale che qualsiasi coppia di bordi incidenti (che insistono) sullo stesso vertice non abbiano mai lo stesso colore.\n\u00c8 possibile contare le diverse colorazioni del grafo di Goldner-Harary. Esso \u00e8 descritto in rapporto al numero di colori ammessi da una funzione polinomiale associata al polinomio cromatico, che \u00e8 un polinomio di grado 11, che accettacome poissibili radici tutti gli interi positivi o nulli strettamente miniori di 4. \u00c8 uguale a: formula_2.\nPropriet\u00e0 algebriche.\nIl gruppo di automorfismi del grafo di Goldner-Harary \u00e8 un gruppo di ordine 12 isomorfo rispetto al gruppo diedrale D6, il gruppo di isometrie nel piano che rendono un esagono regolare. Questo gruppo \u00e8 composto da 6 elementi corrispondenti alle rotazioni e altri 6 corrispondenti alle riflessioni planari.\nIl polinomio caratteristico della matrice delle adiacenze di un grafico Goldner-Harary \u00e8 il seguente:formula_3."}
{"id": "8311988", "revid": "21583", "url": "https://it.wikipedia.org/wiki?curid=8311988", "title": "Elena di Auxerre", "text": "Martire del V secolo della cittadina francese di Auxerre. Il biografo del vescovo S. Amatore, Stefano l'Agricano, riporta che Elena si trovava tra i fedeli riuniti in chiesa quando questo vescovo mor\u00ec, il 1\u00ba maggio del 418. Da questo si deduce che nel 575, quando Stefano scrisse la vita di S. Amatore, il suo culto era consolidato ad Auxerre. "}
{"id": "8312011", "revid": "287204", "url": "https://it.wikipedia.org/wiki?curid=8312011", "title": "Giro dell'Umbria 1978", "text": "Il Giro dell'Umbria 1978, trentasettesima edizione della corsa, si svolse il 5 agosto 1978. La vittoria fu appannaggio dell'italiano Gianbattista Baronchelli, che complet\u00f2 il percorso in 6h23'00\", precedendo i connazionali Giovanni Battaglin e Mario Beccia."}
{"id": "8312012", "revid": "1603714", "url": "https://it.wikipedia.org/wiki?curid=8312012", "title": "Stecche di balena", "text": ""}
{"id": "8312016", "revid": "110157", "url": "https://it.wikipedia.org/wiki?curid=8312016", "title": "AFI Premier Division 2020", "text": "La AFI Premier Division 2020 \u00e8 la 34\u00aa edizione del campionato di football americano di primo livello, organizzato dalla AFI.\nIn seguito alla diffusione della pandemia di COVID-19 del 2019-2021 l'inizio del campionato \u00e8 stato rinviato, per essere successivamente annullato.\nStagione regolare.\nClassifiche.\nLe classifiche della regular season sono le seguenti."}
{"id": "8312017", "revid": "767487", "url": "https://it.wikipedia.org/wiki?curid=8312017", "title": "Michal\u012bs Gr\u012bgoriou", "text": ""}
{"id": "8312018", "revid": "767487", "url": "https://it.wikipedia.org/wiki?curid=8312018", "title": "Romola (film 1924)", "text": "Romola \u00e8 un film statunitense del 1924 diretto da Henry King. Venne girato negli studi cinematografici appositamente costruiti a Rifredi, quartiere di Firenze.\nEsso si basa sul romanzo storico omonimo di George Eliot, ambientato a Firenze all'epoca del Rinascimento."}
{"id": "8312019", "revid": "122246", "url": "https://it.wikipedia.org/wiki?curid=8312019", "title": "Chiesa dei Santi Pietro e Paolo (Levate)", "text": "La chiesa dei Santi Pietro e Paolo \u00e8 la parrocchiale di Levate, in provincia e diocesi di Bergamo; fa parte del vicariato di Dalmine-Stezzano.\nStoria.\nNel 1598 la parrocchia di Levate pass\u00f2 dalla pieve foraniale di Pontirolo alla vicaria di Verdello. Nel 1742 il campanile fu riedificato su progetto di Marco Alessandri.La chiesa venne ricostruita nel 1746 e consacrata il 2 aprile del 1754 dall'arcivescovo di Milano Giuseppe Pozzobonelli.Il 13 novembre 1786 si deliber\u00f2 che la parrocchia levatese passasse dall'arcidiocesi di Milano alla diocesi di Bergamo; questa disposizione divenne effettiva nel 1787.Da un documento del 1820 si apprende che la parrocchiale di Levate aveva, come filiali, gli oratori di San Benedetto in localit\u00e0 \"Monasterolo\", di Santa Maria Lattante e di San Carlo e che il numero dei fedeli superava il migliaio.Nel 1842 venne completata la facciata neoclassica.Nella relazione della visita pastorale del 1858 del vescovo Pier Luigi Speranza si legge che nella chiesa aveva sede la confraternita del Santissimo Sacramento.Nel 1909 la chiesa fu interessata da un lavoro di ampliamento condotto su disegno di Elia Fornoni; edificio venne poi ristrutturato nel 1933.Il 28 giugno del 1971 la parrocchia pass\u00f2 alla neo-costituita zona pastorale X, per poi essere aggregata il 27 maggio 1979 al vicariato di Verdello-Dalmine. Nel 1982 il campanile venne restaurato.\nDescrizione.\nFacciata.\nLa facciata dell'edificio \u00e8 divisa in due registri da una cornice marcapiano; quello inferiore presenta quattro lesene con capitelli ionici, quello superiore, inserita in archi dal volume decrescente e leggermente sfondati una finestra semicircolare. Nel timpano, ai lati del quale si trovano due statue raffiguranti i santi Pietro e Paolo, si legge: \nInterno.\nL'interno si compone di un'unica navata divisa in quattro campate ed \u00e8 caratterizzato da lesene corinzie. La navata termina con il presbiterio rialzato di tre gradini, a sua volta chiuso dell'abside semicircolare. L'aula conserva affreschi opera di Luigi Galizzi del 1874."}
{"id": "8312021", "revid": "767487", "url": "https://it.wikipedia.org/wiki?curid=8312021", "title": "Juan Bola\u00f1os", "text": "Carriera.\nClub.\nIn carriera ha giocato 5 partite nella fase a gironi della Coppa Libertadores."}
{"id": "8312022", "revid": "287204", "url": "https://it.wikipedia.org/wiki?curid=8312022", "title": "Dar'ja Pavlju\u010denko", "text": "Biografia.\nPavlju\u010denko inizia a pattinare nel 2006, dedicandosi al pattinaggio singolo. All'et\u00e0 di dodici anni abbandona temporaneamente lo sport per otto mesi, dopo avere ricevuto il suggerimento dell'allenatrice \u0116teri Tutberidze di passare alla specialit\u00e0 del pattinaggio a coppie. Decide poi di provare a cimentarsi in questa disciplina e nel 2016 si unisce a Denis Chodykin.\nPavlju\u010denko e Chodykin giungono quinti ai campionati nazionali russi juniores del 2017. Debuttano a livello internazionale nel settembre 2017 partecipando all'evento Junior Grand Prix di Minsk, in Bielorussia, dove vincono la medaglia d'oro. Nella tappa successiva di Danzica, in Polonia, ottengono la medaglia d'argento qualificandosi alla finale del Grand Prix juniores 2017-18 dove concludono al terzo posto, aggiudicandosi la medaglia di bronzo.\nAi loro primi campionati nazionali russi senior del 2018 Pavlju\u010denko e Chodykin si classificano sesti, mentre il mese seguente si impongono nettamente ai campionati juniores vincendo il titolo di categoria. Vincono la medaglia d'oro ai Mondiali juniores di Sofia, terminando al primo posto sia nel programma corto sia in quello libero.\nA partire dalla stagione 2018-19 iniziano a competere a livello senior, ottenendo la qualificazione alla finale del Grand Prix dove si piazzano al sesto posto. Terminano al quarto posto ai campionati nazionali russi e vengono poi chiamati a rimpiazzare Natal'ja Zabijako e Aleksandr \u0116nbert agli Europei di Minsk 2019, concludendo la gara in quinta posizione. La stagione successiva guadagnano la loro prima medaglia ai campionati nazionali russi, un bronzo dietro le coppie Bojkova / Kozlovskij e Tarasova / Morozov, e vincono pure una medaglia di bronzo agli Europei di Graz 2020 replicando lo stesso podio dei campionati russi. "}
{"id": "8312025", "revid": "81195", "url": "https://it.wikipedia.org/wiki?curid=8312025", "title": "Daria Pavliuchenko", "text": ""}
{"id": "8312028", "revid": "736476", "url": "https://it.wikipedia.org/wiki?curid=8312028", "title": "Vsevolod Vladimirovich Zelchenko", "text": ""}
{"id": "8312038", "revid": "124019500", "url": "https://it.wikipedia.org/wiki?curid=8312038", "title": "Ge\u014drgios Simos", "text": ""}
{"id": "8312042", "revid": "1402222", "url": "https://it.wikipedia.org/wiki?curid=8312042", "title": "Ministri degli affari interni della Romania", "text": "Questo elenco comprende i ministri degli affari interni della Romania e delle sue precedenti entit\u00e0 politiche, a partire dal 1862."}
{"id": "8312045", "revid": "1728", "url": "https://it.wikipedia.org/wiki?curid=8312045", "title": "Sant'Elena di Auxerre", "text": ""}
{"id": "8312046", "revid": "767487", "url": "https://it.wikipedia.org/wiki?curid=8312046", "title": "Choigang romance", "text": "Choigang romance (), noto anche con il titolo internazionale in lingua inglese The Perfect Couple (lett. \"La coppia perfetta\") \u00e8 un film del 2007 diretto da Kim Jung-woo.\nTrama.\nLa giovane giornalista Choi Soo-jin per sbaglio impedisce all'investigatore Kang Jae-hyuk di catturare un pericoloso criminale. I due hanno tuttavia modo di conoscersi, iniziando a frequentarsi e ad aiutarsi l'un l'altro nel proprio lavoro.\nDistribuzione.\nIn Corea del Sud, la pellicola \u00e8 stata distribuita a partire dal 25 gennaio 2007 dalla Showbox."}
{"id": "8312047", "revid": "599013", "url": "https://it.wikipedia.org/wiki?curid=8312047", "title": "Matti Kuosmanen", "text": " Ha vinto due medaglie di bronzo agli europei di Kaspijsk 2018 e Bucarest 2019 nel torneo dei 97 chilogrammi."}
{"id": "8312048", "revid": "1346043", "url": "https://it.wikipedia.org/wiki?curid=8312048", "title": "The Perfect Couple", "text": ""}
{"id": "8312072", "revid": "767487", "url": "https://it.wikipedia.org/wiki?curid=8312072", "title": "Bad Asses - Giustizieri da strapazzo in Louisiana", "text": "Bad Asses - Giustizieri da strapazzo in Louisiana (\"Bad Asses on the Bayou\") \u00e8 un film statunitense del 2015 diretto da Craig Moss. \u00c8 il terzo e ultimo capitolo della saga cinematografica \"Bad Ass\".\nTrama.\nFrank Vega e Bernie Pope, coppia di vecchietti in vena di scazzottate, si trovano ad affrontare una serie incredibile di problemi durante un viaggio verso la Louisiana, dove dovrebbero assistere al matrimonio della loro carissima amica Carmen Gutierrez, che per\u00f2 viene rapita il giorno prima del fatidico \"s\u00ec\". Quella poi che nelle intenzioni doveva essere una sorta di vacanza e comunque una giornata di serenit\u00e0 e di allegria si trasformer\u00e0 in una pericolosa avventura, portando Frank e Bernie al servizio della giustizia per sgominare la banda di rapitori."}
{"id": "8312074", "revid": "1564499", "url": "https://it.wikipedia.org/wiki?curid=8312074", "title": "Villapiana (disambigua)", "text": ""}
{"id": "8312075", "revid": "729019", "url": "https://it.wikipedia.org/wiki?curid=8312075", "title": "Ferrovia Pechino-Baotou", "text": "La ferrovia Pechino-Baotou (in cinese \"\u4eac\u5305\u94c1\u8def\") \u00e8 un'importante linea ferroviaria cinese posta al nord della Cina che collega la capitale cinese con Baotou, attraversando la Mongolia Interna.\nStoria.\nLa prima sezione della ferrovia, Pechino-Zhangjiakou (allora Kalgan), fu costruita tra il 1906 e il 1909 dalla Imperial Peking\u2013Kalgan railway, fu prolungata nel 1921 a Hohhot e nel 1923 a Baotou.\nLa linea fu elettrificata a 25 kV/50 Hz ed \u00e8 a doppio binario tra Pechino e Jining e a quattro binari tra Jining a Baotou."}
{"id": "8312078", "revid": "775372", "url": "https://it.wikipedia.org/wiki?curid=8312078", "title": "Coppa del mondo CONIFA 2020", "text": "La Coppa del mondo CONIFA 2020 (inglese: 2020 CONIFA World Football Cup) \u00e8 stata la 4\u00aa edizione della Coppa del mondo CONIFA organizzata dalla CONIFA, federazione internazionale di calcio fondata nel 2013 alla quale sono affiliate squadre che rappresentano le nazioni, le dipendenze, gli Stati senza un riconoscimento internazionale, le minoranze etniche, i popoli senza Stato, le regioni e le micronazioni non affiliate alla FIFA, e si svolgera dal 30 maggio all'7 giugno 2020.\nGli organi della ConIFA, cos\u00ec come il comitato organizzatore sono in stretto contatto con le federazioni membri e il governo della Macedonia settentrionale, hanno parlato dell'incertezza dell'organizzazione della Coppa del mondo di calcio ConIFA 2020 a causa della pandemia di COVID-19.\nIl 23 marzo 2020, ConIFA ha annunciato che la quarta Coppa del mondo di calcio ConIFA non si svolger\u00e0 nella Macedonia del Nord dal 30 maggio al 7 giugno 2020."}
{"id": "8312079", "revid": "110739140", "url": "https://it.wikipedia.org/wiki?curid=8312079", "title": "Caino uccide Abele (Tiziano)", "text": "Caino uccide Abele \u00e8 un dipinto del pittore veneto Tiziano Vecellio realizzato nel 1543-1545 circa e conservato nella Basilica di Santa Maria della Salute a Venezia.\nStoria.\nIl dipinto, assieme ad altri, era originariamente collocato nella Chiesa dello Spirito Santo in Isola, che fu secolarizzata nel 1656, dopo fu trasferito nella basilica di Santa Maria della Salute.\nDescrizione.\nL'episodio \u00e8 descritto nel libro della Genesi:\nCaino invita all'aperto con lui il fratello Abele per ucciderlo. Abele viene scaraventato a terra con violenza da Caino, che sta per sferrare un altro colpo. Il sangue fuoriesce da una ferita sulla testa di Abele, mentre cerca di fermare con la mano sinistra Caino, che per\u00f2 lo uccider\u00e0. \nSullo sfondo il cielo \u00e8 solcato da una colonna di fumo nero, che divide diagonalmente la scena, a sottolineare la contrapposizione tra i fratelli."}
{"id": "8312080", "revid": "599013", "url": "https://it.wikipedia.org/wiki?curid=8312080", "title": "Shay Ben David", "text": "Carriera.\nClub.\nHa sempre giocato nel campionato israeliano di massima serie, la Ligat ha'Al, con il ed il .\nNazionale.\nHa debuttato con la maglia della Nazionale Under-21 durante le qualificazioni al campionato europeo di categoria nel 2017."}
{"id": "8312082", "revid": "599013", "url": "https://it.wikipedia.org/wiki?curid=8312082", "title": "Siegfried Rasp", "text": "Biografia.\nRaspa prese parte alla prima guerra mondiale dal 6 settembre 1915 come cadetto nel 1\u00ba reggimento bavarese. Il 1\u00ba ottobre 1916 venne promosso tenente e inserito nel 1\u00ba reggimento di fanteria, passando dal gennaio del 1917 come aiutante di campo.\nNel 1919 fu trasferito al Reichswehr e prest\u00f2 servizio nel 41\u00ba reggimento fucilieri, passando poi al 19\u00ba reggimento di fanteria bavarese. Dal 1925 divenne aiutante di battaglione. Dall'ottobre del 1927, Rasp complet\u00f2 la sua formazione come assistente nello staff della 5\u00aa divisione di stanza a Stoccarda e poi della 7\u00aa divisione a Monaco di Baviera. Dal settembre 1930, Rasp prest\u00f2 servizio nel quinto dipartimento notizie e dal 1932 pass\u00f2 al quarto reparto notizie, venendo promosso capitano. Nel 1934 venne trasferito a Berlino dove venne impiegato come insegnante di tattica presso l'accademia di guerra della capitale. Promosso maggiore, Rasp venne trasferito nello staff del VII corpo d'armata di stanza a Monaco di Baviera nel 1937 e poi come secondo ufficiale dello staff dell'VIII corpo d'armata a Breslavia e poi nel XIII corpo d'armata a Norimberga. Nel novembre del 1938 venne nominato primo ufficiale di Stato Maggiore della 17\u00aa divisione di fanteria e venne promosso tenente colonnello dal febbraio del 1939.\nPrese parte con la sua divisione alla campagna di conquista polacca nel 1939 per poi venire temporaneamente affidato allo stato maggiore della 1\u00aa armata, riprendendo quindi la propria formazione dal gennaio del 1940, frequentando un corso dello stato maggiore all'accademia di Dresda. Poco prima dell'armistizio con la Francia, venne nominato primo ufficiale dello staff della VII armata, con la quale rimase sino al maggio del 1942, raggiungendo poi il grado di colonnello.\nPass\u00f2 quindi al ruolo di capo di stato maggiore del XXIII corpo d'armata. Nell'agosto del 1943 assunse per breve tempo la guida della 3\u00aa divisione di fanteria da montagna e poi della 335\u00aa divisione di fanteria (entrambe le divisioni erano impegnate in Ucraina a quel tempo). Il 1\u00ba novembre, Rasp venne promosso al rango di maggiore generale. Come comandante della 335\u00aa divisione di fanteria, Rasp ottenne il 27 gennaio 1944, la Croce tedesca in oro ed il 15 aprile 1944, la croce di cavaliere della croce di ferro. A maggio del 1944 venne promosso tenente generale.\nDopo il suo temporaneo trasferimento in riserva, Rasp divenne comandante della neonata 78\u00aa divisione granatieri nel luglio del 1944. Da settembre a dicembre del 1944, fu capo del personale di comando della Costa del Nord e come tale fu promosso al grado di generale di fanteria il 1\u00ba dicembre 1944. Come successore di Friedrich Wiese, Rasp ottenne ben presto il comando della XIX armata impegnata in Alsazia, incarico che mantenne sino alla met\u00e0 di febbraio del 1945. All'inizio di aprile del 1945, divenne comandante generale del nuovo corpo \"Ems\" (precedentemente XXXI. corpo d'armata), col quale rimase sino alla resa della Germania.\nCatturato, durante la sua prigionia che perdur\u00f2 sino al febbraio del 1948, Rasp prest\u00f2 servizio come comandante nel campo di prigionia di Munster."}
{"id": "8312092", "revid": "76261", "url": "https://it.wikipedia.org/wiki?curid=8312092", "title": "Cane crestato cinese", "text": ""}
{"id": "8312106", "revid": "486946", "url": "https://it.wikipedia.org/wiki?curid=8312106", "title": "Chiesa di San Martino (Genova)", "text": ""}
{"id": "8312110", "revid": "54253", "url": "https://it.wikipedia.org/wiki?curid=8312110", "title": "Puddles Pity Party", "text": ""}
{"id": "8312114", "revid": "38120", "url": "https://it.wikipedia.org/wiki?curid=8312114", "title": "The Firm (album)", "text": "The Firm \u00e8 il primo album del supergruppo musicale britannico The Firm, pubblicato l'11 febbraio 1985.\nDescrizione.\nL'album, pubblicato dalla Atlantic su LP, musicassetta e CD, \u00e8 prodotto da Jimmy Page e Paul Rodgers, membri della band che inoltre firmano 5 brani, mentre altri 3 sono opera del solo Rodgers e \"You've Lost That Lovin' Feeling\" \u00e8 una cover dei Righteous Brothers.\nDal disco vengono tratti i singoli \"Radioactive\", \"Closer\" e \"Satisfaction Guaranteed\"."}
{"id": "8312128", "revid": "31886", "url": "https://it.wikipedia.org/wiki?curid=8312128", "title": "Paul Chester Kainen", "text": "\u00c8 professore associato aggiunto di matematica e direttore del Lab for Visual Mathematics presso la Georgetown University.\nKainen \u00e8 l'autore di un libro divulgativo sul teorema dei quattro colori e di una serie di ricerche sull'immersione nei grafi di oggetti matematici chiamati libri (\"book embedded graphs\").\nDopo essersi laureato in lettere alla George Washington University nel 1966, vinse il premio intitolato a William Ruggles per l'eccellenza in matematica. Nel 1970 discusse la dissertazione di dottorato alla Cornell University con la supervisione di Peter Hilton."}
{"id": "8312130", "revid": "599013", "url": "https://it.wikipedia.org/wiki?curid=8312130", "title": "Mike van de Goor", "text": "Giocava nel ruolo di centrale."}
{"id": "8312159", "revid": "599013", "url": "https://it.wikipedia.org/wiki?curid=8312159", "title": "Nikolaj Pe\u0161alov", "text": "Ha partecipato a quattro edizioni dei Giochi olimpici, vincendo una medaglia in ogni occasione. Ha gareggiato nelle categorie dei pesi gallo (fino a 59 kg), dei pesi piuma (fino a 60/62 kg) e dei pesi leggeri (fino a 69 kg).\nCarriera.\nNella prima parte della sua carriera ha gareggiato per il suo Paese d'origine, ma nel 1997 si \u00e8 trasferito in Croazia, rappresentandola nelle competizioni internazionali gi\u00e0 dal 1998 ed ottenendone la cittadinanza nel 2000.\nDurante la sua lunga e prestigiosa carriera Pe\u0161alov \u00e8 stato otto volte campione del mondo in diverse categorie ed ha battuto diversi record mondiali. Le sue medaglie olimpiche sono state vinte sia per la Bulgaria (1992 e 1996) che per la Croazia (2000 e 2004).\nIl debutto di Pe\u0161alov in importanti competizioni internazionali ha avuto luogo nel 1989 ai Campionati mondiali di Atene, valevoli anche come Campionati europei. Il bulgaro, all'epoca diciannovenne, ha conquistato la medaglia d'argento nei pesi piuma (60 kg.), perdendo solo dal campione olimpico in carica, il turco Naim S\u00fcleymano\u011flu, il confronto con il quale in futuro diventer\u00e0 uno dei duelli pi\u00f9 appassionanti nella storia del sollevamento pesi.\nNel 1990 vince la medaglia d'argento nei pesi piuma ai Campionati europei di Aalborg, battuto dal rumeno Attila Czanka, ma si rif\u00e0 qualche mese dopo ai Campionati mondiali di Budapest, vincendo la medaglia d'oro con 297,5 kg. nel totale.\nL'anno successivo vince la medaglia d'oro nei pesi piuma ai Campionati europei di W\u0142adys\u0142awowo sollevando 302,5 kg. nel totale.\nNel 1992, ai Campionati europei di Szeksz\u00e1rd, Pe\u0161alov riesce ad interrompere la serie vincente di S\u00fcleymano\u011flu. Entrambi ottengono il risultato di 312,5 kg. nel totale, ma la medaglia d'oro viene assegnata al bulgaro per via del suo peso corporeo pi\u00f9 leggero rispetto a quello del turco.\nTre mesi dopo, Pe\u0161alov ha preso parte ai Giochi Olimpici di Barcellona 1992, sempre nella categoria dei pesi piuma. Ancora una volta, il suo principale rivale era S\u00fcleymano\u011flu, il quale nell'occasione si \u00e8 preso la rivincita rispetto all'ultimo Campionato europeo, vincendo la medaglia d'oro con 320 kg. nel totale contro i 305 kg. di Pe\u0161alov, medaglia d'argento, la prima delle quattro medaglie olimpiche che il bulgaro-croato avrebbe poi vinto in carriera.\nL'anno successivo Pe\u0161alov \u00e8 sceso di categoria, riuscendo a rientrare in quella dei pesi gallo, il cui limite in quell'anno era stato elevato a 59 kg. Ai Campionati europei di Sofia dello stesso anno ha vinto la medaglia d'oro con 295 kg. nel totale. Qualche mese dopo ha partecipato ai Campionati mondiali di Melbourne, vincendo la medaglia d'oro con il record del mondo di 305 kg. nel totale, subito dopo aver realizzato anche il record del mondo nello slancio con 167,5 kg.\nNel 1994 Pe\u0161alov centra nuovamente l'accoppiata Campionati europei e mondiali, vincendo la medaglia d'oro agli Europei di Sokolov con 297,5 kg. nel totale, seguita dalla medaglia d'oro ai Mondiali di Istanbul con 302,5 kg. nel totale, realizzando il record del mondo nello slancio con 168 kg.\nNel 1995 vince una nuova medaglia d'oro ai Campionati europei di Varsavia con 305 kg. nel totale, mentre deve accontentarsi della medaglia di bronzo ai Campionati mondiali di Guangzhou, battuto dal greco di origine albanese Leonidas Sabanis con 302,5 kg. nel totale e dal sudcoreano Chun Byung-kwan con 300 kg. Il risultato totale di Pe\u0161alov \u00e8 stato in quell'occasione di 295 kg.\nAlle Olimpiadi di Atlanta 1996 Nikolaj Pe\u0161alov si \u00e8 presentato come il principale favorito nei pesi gallo, anche grazie all'assenza del turco Naim S\u00fcleymano\u011flu, impegnato nella categoria superiore dei 64 kg. (che difatti vinse). Dopo la prova di strappo tre atleti, il greco Sabanis, il cinese Tang Lingsheng e Pe\u0161alov, erano in testa con 137,5 kg. Nella successiva prova dello slancio Pe\u0161alov, per\u00f2, ha fatto peggio degli altri due, ottenendo pertanto solo la medaglia di bronzo con 302,5 kg. nel totale, con la medaglia d'oro andata al cinese Tang con 307,5 kg. e la medaglia d'argento a Sabanis con 305 kg.\nL'anno successivo Pe\u0161alov ha vinto la medaglia d'oro ai Campionati europei di Rijeka, in Croazia, battendo Sabanis e l'altro bulgaro Stefan Georgiev, ed ha deciso di rimanere a vivere in quel Paese, dal quale otterr\u00e0 la cittadinanza nel 2000.\nNel 1998 ottiene gi\u00e0 di poter gareggiare sotto la bandiera croata, rientrando nella categoria dei pesi piuma, il cui limite in quell'anno fu elevato a 62 kg. mentre quello dei pesi gallo fu riportato a 56 kg. con la cancellazione della categoria dei pesi mosca, e presentandosi ai Campionati mondiali di Lahti, dove vince la medaglia d'argento con il totale di 317,5 kg., battuto anche questa volta da Sabanis con 320 kg.\nNel 1999 Pe\u0161alov ha vinto la medaglia di bronzo ai Campionati europei di A Coru\u00f1a, questa volta giungendo dietro all'ex connazionale Sevdalin Min\u010dev, medaglia d'oro, e a Sabanis, medaglia d'argento, mentre \u00e8 giunto al 5\u00ba posto ai Campionati mondiali di Atene dello stesso anno con 312,5 kg. nel totale.\nL'anno successivo, il 2000, \u00e8 quello della sua terza Olimpiade, la prima da rappresentante della Croazia. Prima dei Giochi Olimpici partecipa nel mese di aprile ai Campionati europei di Sofia, tornando a vincere la medaglia d'oro con 325 kg. nel totale, nuovo record del mondo, e lasciandosi alle spalle Sevdalin Min\u010dev (322,5 kg.) e Naim S\u00fcleymano\u011flu (310 kg.).\nAlle Olimpiadi di Sydney 2000, otto anni dopo la competizione olimpica di Barcellona, Pe\u0161alov era pronto per un nuovo confronto olimpico con il turco Naim S\u00fcleymano\u011flu, nonch\u00e9 per la continuazione della sfida con il greco Leonidas Sabanis. Dopo la prova di strappo, il bulgaro-croato era in testa con 150 kg., mentre il greco era indietro di 2,5 kg. e S\u00fcleymano\u011flu aveva fallito clamorosamente tre tentativi a 145 kg., uscendo dalla competizione che lo aveva visto trionfare nelle tre precedenti edizioni dei Giochi Olimpici. Pe\u0161alov riusc\u00ec a sollevare 175 kg. nella successiva prova di slancio, per un totale di 325 kg. che gli consent\u00ec di diventare campione olimpico per la prima volta nella sua carriera. La medaglia d'argento and\u00f2 a Sabanis, mentre quella di bronzo se l'aggiudic\u00f2 il bulgaro Sevdalin Min\u010dev, il quale venne poco dopo squalificato per doping, con avanzamento alla medaglia di bronzo del bielorusso Hennadij Ole\u0161\u010duk, inizialmente 4\u00ba classificato.\nNel 2001 Pe\u0161alov ha vinto una nuova medaglia d'oro con 300 kg. nel totale ai Campionati europei di Tren\u010d\u00edn, l'ultima della sua carriera, battendo l'azero Elkhan Suleymanov ed il moldavo Vladimir Popov. Ha partecipato anche ai Campionati mondiali di Antalya, senza per\u00f2 conseguire un risultato utile ai fini della classifica totale.\nDopo un paio d'anni di impegni sportivi ridotti, nel 2004 riprende a pieno regime l'attivit\u00e0 agonistica in vista dei Giochi Olimpici di Atene, che saranno gli ultimi della sua lunga carriera, avendo effettuato il salto alla categoria superiore dei pesi leggeri (fino a 69 kg.) gi\u00e0 l'anno precedente, nel corso dei Campionati mondiali di Vancouver, terminati al 6\u00ba posto con 320 kg. nel totale. Nel mese di aprile si presenta ai Campionati europei di Kiev, riuscendo ad andare nuovamente a podio con 330 kg. nel totale e conquistando cos\u00ec la medaglia d'argento alle spalle del turco Ekrem Celil che totalizza 337,5 kg.\nAlle Olimpiadi di Atene 2004 i suoi principali avversari erano il cinese Zhang Guozheng e il sudcoreano Lee Bae-young. Pe\u0161alov, dopo la prova di strappo, occupava la terza posizione ma il buon risultato ottenuto nella prova di slancio non cambiava la classifica degli atleti nelle prime posizioni, che vide, pertanto, il cinese Zhang medaglia d'oro con 347,5 kg. nel totale, il sudcoreano Lee medaglia d'argento con 342,5 kg. e Pe\u0161alov medaglia di bronzo con 337,5 kg., il quale port\u00f2 quindi a quattro il numero di medaglie olimpiche vinte in altrettante edizioni dei Giochi.\nAl termine dei Giochi Olimpici di Atene Nikolaj Pe\u0161alov ha deciso di porre fine alla sua carriera sportiva, nel corso della quale ha realizzato cinque record del mondo, tutti nei pesi piuma, di cui tre nello slancio e due nel totale."}
{"id": "8312161", "revid": "124154815", "url": "https://it.wikipedia.org/wiki?curid=8312161", "title": "Thanatotheristes", "text": "Thanatotheristes (il cui nome significa \"mietitore di morte\", che trae ispirazione da Thanatos, il dio greco della morte) \u00e8 un genere estinto di dinosauro theropode tyrannosauride vissuto nel Cretaceo superiore, circa 80,1-79,5 milioni di anni fa (Campaniano), in quella che un tempo era la Laramidia. Il genere contiene una singola specie, ossia \"T. degrootorum\", i cui fossili sono stati ritrovati all'interno della Formazione Foremost in Alberta, Canada, in cui sono stati ritrovati anche i fossili del ceratopside \"Xenoceratops foremostensis\" e il pachicephalosauride \"Colepiocephale lambei\".\nIl genere \"Thanatotheristes\" \u00e8 basato su un cranio parziale, che mostra come questo animale fosse significativamente pi\u00f9 piccolo dei suoi sister taxon, \"Daspletosaurus\". Tuttavia, la consistenza ossea dell'esemplare suggerisce che i resti noti di \"Thanatotheristes\" appartengano ad individui giovani o subadulti. La scoperta di \"Thanatotheristes\" ha permesso di erigere la trib\u00f9 Daspletosaurini, di cui fa parte assieme a \"D. torosus\", \"D. horneri\" e un taxon non ancora descritto proveniente dalla Formazione Dinosaur Park (FMNH PR308), e dimostra che i Tyrannosauridae comprendevano clade multigenerici in contrapposizione ai tradizionali rami monogenerici.\nIl nome specifico, \"degrootorum\", rende omaggio a John e Sandra De Groot che hanno scoperto l'esemplare tipo.\nDescrizione.\nL'esemplare olotipico di \"Thanatotheristes degrootorum\" (TMP 2010.5.7) si basa sulla mascella destra, l'osso giugale, l'osso postorbitale destro, l'osso surangolare destro, l'osso quadrato destro, l'osso laterosfenoide destro, l'osso frontale sinistro ed entrambi i rami mandibolari. La lunghezza del cranio \u00e8 di circa 80 centimetri, tuttavia l'individuo da cui proviene non era osteologicamente maturo al momento della morte, pertanto le dimensioni dell'animale adulto potrebbero essere state superiori. L'esemplare di riferimento, TMP 2018.016.0001, si basa esclusivamente su una mascella destra parziale di un individuo subadulto, rinvenuta nel sito di Twelve Mile Coulee, nell'arenaria di Herronton superiore della Formazione Foremost.\n\"T. degrootorum\" \u00e8 caratterizzato da:\nClassificazione.\nLa descrizione formale di \"T. degrootorum\" ha permesso di erigere una nuova trib\u00f9 all'interno di Tyrannosauridae, i Daspletosaurini, una sister taxon dei Tyrannosaurini. L'esistenza dei Daspletosaurini mostra che esiste una segregazione geografica dei clade all'interno dei Tyrannosauridae, con il clade \"Lythronax\" + \"Teratophoneus\" e \"Bistahieversor\" che vivono nel sud di Laramidia, e gli Albertosaurinae e i Daspletosaurini che occupano il Canada e gli Stati Uniti settentrionali.\nI Daspletosaurini sono diagnostici per le seguenti caratteristiche:\nDi seguito \u00e8 riportata un cladogramma che segue la prima analisi eseguita dagli autori della descrizione di \"Thanatotheristes\", Voris \"et al.\" (2020):"}
{"id": "8312179", "revid": "110157", "url": "https://it.wikipedia.org/wiki?curid=8312179", "title": "Thank God It's Friday (serie televisiva)", "text": "Thank God It's Friday (\u0e02\u0e2d\u0e1a\u0e04\u0e38\u0e13\u0e27\u0e31\u0e19\u0e2a\u0e38\u0e02) \u00e8 un telefilm tailandese di 12 episodi del 2019 a tematica scolastica.\nTrama.\nA causa degli insuccessi competitivi degli anni precedenti il budget del Club di musica del Friday College (situato a Bangkok) viene tagliato portandolo ad un passo dalla chiusura. L'unico modo che i membri del Club hanno per scongiurare la cosa \u00e8 quello di vincere una competizione. Per ottenere questo risultato il Presidente del Club, Jump, delibera che tutti i membri dovranno sacrificare la pausa estiva per andare fino a Khon Kaen al fine di farsi allenare da un altro Club musicale molto pi\u00f9 capace di loro. In questo periodo tra i membri dei rispettivi gruppi nasceranno nuove amicizie e amori."}
{"id": "8312181", "revid": "481666", "url": "https://it.wikipedia.org/wiki?curid=8312181", "title": "Hazel Daly", "text": "Proveniente dal teatro, inizi\u00f2 la sua carriera cinematografica nel 1915, lavorando per Goldwyn nel 1919. Si ritir\u00f2 dal cinema nel 1921.\nSpos\u00f2 il regista Harry Beaumont dal quale ebbe due gemelle, Anne and Geraldine. Il loro matrimonio dur\u00f2 fino al 22 dicembre 1966, giorno di morte di Beaumont."}
{"id": "8312188", "revid": "599013", "url": "https://it.wikipedia.org/wiki?curid=8312188", "title": "Harry Froling", "text": ""}
{"id": "8312192", "revid": "1964823", "url": "https://it.wikipedia.org/wiki?curid=8312192", "title": "Aston Villa Football Club 2019-2020", "text": "Questa voce raccoglie le informazioni riguardanti l\u2019Aston Villa Football Club nelle competizioni ufficiali della stagione 2019-2020.\nMaglie e sponsor.\nSponsor tecnico Kappa"}
{"id": "8312208", "revid": "180559", "url": "https://it.wikipedia.org/wiki?curid=8312208", "title": "Teorema degli amici e degli sconosciuti", "text": "Il Teorema degli amici e degli sconosciuti (in inglese: Theorem on friends and strangers) \u00e8 un teorema di matematica nel dominio della teoria di Ramsey.\nNel 1930, il matematico statunitense Frank P. Ramsey pubblic\u00f2 l'articolo intitolato \"On a Problem in Formal Logic\", che dimostrava il teorema omonimo, dando origine alla Teoria di Ramsey nell'area della matematica combinatoria. \nIl \"Teorema degli amici e degli sconosciuti\" \u00e8 un caso particolare del Teorema di Ramsey, valido per insiemi di almeno 6 elementi e dimostrabile mediante il formalismo dei grafi come corollario del principio dei cassetti.\nEnunciato.\nSi consideri una festa alla quale sono presenti sei persone. Si considerino tutte le possibili coppie dei sei presenti presi a due a due. Diciamo che sono \"reciprocamente sconosciuti\" se si incontrano per la prima volta; diciamo invece che sono \"reciprocamente amici\" (due conoscenti) se gi\u00e0 si erano incontrati almeno un'altra volta prima della festa.\nIl Teorema degli amici e degli sconosciuti afferma che in ogni festa di sei persone almeno tre di esse sono (a coppie) reciprocamente sconosciute oppure almeno tre di esse sono (a coppie) reciprocamente conoscenti.\nRiconduzione alla teoria dei grafi.\nLa dimostrazione del teorema \u00e8 formata da tre passaggi logici, pi\u00f9 agevolmente descrivibili se si formalizza il problema mediante la teoria dei grafi.\nSi consideri un grafo di 6 vertici, nel quale ogni copia di vertici (non coincidenti) sia congiunta da un bordo. Tale grafo si dice completo poich\u00e9 non possono esserci pi\u00f9 spigoli.\nUn grafo completo rispetto a formula_1 vertici \u00e8 indicato con la notazione formula_2.\nSi consideri ora un grafo formula_3 (completo di 6 vertici), che avr\u00e0 15 bordi in totale. Si supponga che i 6 vertici rappresentino le 6 persone presenti alla festa. Si colorino i bordi di rosso o blu a seconda che le due persone siano sconosciute una all'altra ovvero si conoscano reciprocamente. Il teorema, nella terminologia della teoria dei grafi, asserisce che:\nDimostrazione.\nSi consideri un vertice a piacere \"P\". Esisteranno cinque bordi aventi la loro origine in \"P\". Ognuno di essi sar\u00e0 di colore rosso oppure di colore blu. Il principio dei cassetti afferma che almeno tre di essi devono essere dello stesso colore. Ci\u00f2 implica che se meno di tre di essi sono di un colore (ad esempio il rosso), allora almeno tre bordi fra quelli rimanenti devono essere dell'altro colore (ad es. blu).\nSiano \"A\", \"B\" E \"C\" gli estremi di questi tre triangoli, aventi lo stesso colore, ad esempio blu. Se uno dei segmenti (bordi) \"AB\", \"BC\" o \"CA\" \u00e8 di colore blu (ad es. \"AB\"), allora sono di colore blu anche i bordi che uniscono il vertice \"P\" agli estremi del segmento dato (ad es. \"PA\" E \"PB\"), formando un triangolo di colore blu (di vertici \"PAB\").\nSe invece nessuno dei tre bordi \"AB\", \"BC\" o \"CA\" \u00e8 blu, allora per esclusione tutti e tre i bordi sono rossi e abbiamo un triangolo rosso di vertici \"ABC\".\nDominio di esistenza.\nLa conclusione del teorema non \u00e8 pi\u00f9 vero se sostituiamo l'insieme ipotetico di sei persone con un insieme di numerosit\u00e0 inferiore a sei. Per dimostrarlo, coloriamo un grafo completo a 5 vertici (quanto le 5 persone prese in considerazione), indicato con formula_5. Rappresentiamo formula_5 come un pentagono circoscritto alla stella a 5 punte (un pentagramma). Coloriamo i bordi del pentagono con il colore rosso e i bordi della stella con il colore blu. La figura cos\u00ec ottenuta rappresenta tutti i possibili bordi di collegamento fra i 5 vertici, considerati a copie di 2: come si vede nella figura, nel pentagono non esiste un singolo triangolo i cui tre lati siano tutti dello stesso colore rosso o blu.\nPertanto, 6 \u00e8 il numero pi\u00f9 piccolo per il quale possiamo ritenere vera e dimostrabile la conclusione del teorema. Nell'ambito della teoria di Ramsey, questa propriet\u00e0 dimostrata per via geometrica viena espressa in modo analitico nel modo seguente:"}
{"id": "8312210", "revid": "76963", "url": "https://it.wikipedia.org/wiki?curid=8312210", "title": "Gabriele Ciampi", "text": "Biografia.\nHa studiato pianoforte e direzione d'orchestra all'Accademia di Santa Cecilia, poi letteratura e cinema all'Universit\u00e0 La Sapienza di Roma. Per una decina d'anni ha lavorato nell'azienda di famiglia, la \"Ciampi Pianoforti\" di Roma.\nNel 2012 si \u00e8 trasferito negli Stati Uniti stabilendosi a Los Angeles, dove l'anno successivo ha conseguito un Master in composizione musicale alla UCLA. Nel 2014 ha inviato il suo CD \u201cThe Minimalist Evolution\u201d alla First Lady Michelle Obama, che lo ha ringraziato invitandolo alla Casa Bianca per eseguire alcuni suoi brani. \nIl concerto si \u00e8 svolto l'8 dicembre 2015 nel foyer dello Studio ovale, dove ha diretto la \"Chamber Orchestra\" della George Washington University in alcune sue composizioni, tra cui il \"Concerto per pianoforte e orchestra in La maggiore\", dedicato alla First Lady. Oltre a Michelle e Barack Obama erano presenti membri dell'amministrazione Obama ed ambasciatori a Washington di vari paesi.\nGabriele Ciampi ha ottenuto vari riconoscimenti sia negli Stati Uniti che in Italia. Il governo degli Stati Uniti gli ha concesso la Green Card, con la quale si ha diritto alla residenza permanente negli Stati Uniti, ed ha ricevuto il premio \u201cInstrumental Artist of the Year\u201d nell'ambito dei Los Angeles Music Awards. Nel 2018 \u00e8 stato giudice per l'assegnazione dei Grammy Awards, unico italiano a far parte della giuria. In Italia \u00e8 stato premiato con la medaglia \u201cEccellenza italiana\u201d, conferita dal Senato della Repubblica.\nCon la casa discografica Universal Music Group ha pubblicato tre CD: \"The Minimalist Evolution\" (2014), \"In Dreams Awake\" (2016) e \"Hybrid\" (2018).\nIl 28 dicembre 2019 \u00e8 stato ospite di Caterina Balivo nel programma di Rai 1 \"Vieni da me\", nel quale ha raccontato vari episodi della sua carriera."}
{"id": "8312211", "revid": "1310927", "url": "https://it.wikipedia.org/wiki?curid=8312211", "title": "Oleksandr Baty\u0161\u010dev", "text": "Carriera.\nHa giocato nella massima serie dei campionati ucraino e bielorusso."}
{"id": "8312212", "revid": "12109", "url": "https://it.wikipedia.org/wiki?curid=8312212", "title": "H&amp;K 416", "text": ""}
{"id": "8312213", "revid": "599013", "url": "https://it.wikipedia.org/wiki?curid=8312213", "title": "Denis Chodykin", "text": "Biografia.\nChodykin inizia a pattinare nel 2004, dedicandosi al pattinaggio singolo. Nel 2015 passa al pattinaggio a coppie unendosi a Maria Bogoslavskaia, e a partire dalla stagione 2016-17 forma una nuova coppia con Dar'ja Pavlju\u010denko, insieme alla quale ottiene il quinto posto ai campionati nazionali russi juniores nel febbraio 2017.\nChodykin e Pavlju\u010denko debuttano a livello internazionale nel settembre 2017 partecipando all'evento Junior Grand Prix di Minsk, in Bielorussia, dove vincono la medaglia d'oro. Nella tappa successiva di Danzica, in Polonia, ottengono la medaglia d'argento qualificandosi alla finale del Grand Prix juniores 2017-18 dove concludono al terzo posto, aggiudicandosi la medaglia di bronzo.\nAi loro primi campionati nazionali russi senior del 2018 Chodykin e Pavlju\u010denko si classificano sesti, mentre il mese seguente si impongono nettamente ai campionati juniores vincendo il titolo di categoria. Vincono la medaglia d'oro ai Mondiali juniores di Sofia, terminando al primo posto sia nel programma corto sia in quello libero.\nA partire dalla stagione 2018-19 iniziano a competere a livello senior, ottenendo la qualificazione alla finale del Grand Prix dove si piazzano al sesto posto. Terminano al quarto posto ai campionati nazionali russi e vengono poi chiamati a rimpiazzare Natal'ja Zabijako e Aleksandr \u0116nbert agli Europei di Minsk 2019, concludendo la gara in quinta posizione. La stagione successiva guadagnano la loro prima medaglia ai campionati nazionali russi, un bronzo dietro le coppie Bojkova / Kozlovskij e Tarasova / Morozov, e vincono pure una medaglia di bronzo agli Europei di Graz 2020 replicando lo stesso podio dei campionati russi. "}
{"id": "8312215", "revid": "81195", "url": "https://it.wikipedia.org/wiki?curid=8312215", "title": "Denis Khodykin", "text": ""}
{"id": "8312217", "revid": "219110", "url": "https://it.wikipedia.org/wiki?curid=8312217", "title": "Rena (disambigua)", "text": ""}
{"id": "8312228", "revid": "767487", "url": "https://it.wikipedia.org/wiki?curid=8312228", "title": "L'appello dell'innocente", "text": "L'appello dell'innocente (\"East Is West\") \u00e8 un film statunitense del 1930 diretto da Monta Bell.\nIl film, ispirato ad un'opera teatrale di Broadway del 1918, era stato gi\u00e0 realizzato in versione muta nel 1922 con lo stesso titolo (\"East Is West\"). Si tratta quindi di un remake."}
{"id": "8312229", "revid": "1185701", "url": "https://it.wikipedia.org/wiki?curid=8312229", "title": "Oleksandr Batys\u010dev", "text": ""}
{"id": "8312230", "revid": "22475", "url": "https://it.wikipedia.org/wiki?curid=8312230", "title": "La seconda invasione dei marziani", "text": "La seconda invasione dei marziani () \u00e8 un romanzo di fantascienza dei fratelli Strugackij pubblicato nel 1967. Sottotitolo: \"Diario di un uomo ragionevole\". \u00c8 stato pubblicato per in Italia nel 1974 dall'editore Dall'Oglio, nella collana Andromeda (n. 14). La traduzione \u00e8 di Mario Riccio, con la collaborazione di Lev Ver\u0161inin e Inisero Cremaschi. La copertina dell'edizione italiana reca un dipinto di Lanfranco Frigeri (\"Arrivo dell'amore dove non fu mai\").\nIl titolo rimanda alla \"prima\" invasione, che \u00e8 quella immaginata da H.G. Wells ne \"La guerra dei mondi\".\nStruttura del libro.\nIl romanzo si sviluppa nella forma del diario di Febo Apollo, il protagonista, un mediocre insegnante di astronomia ormai ritirato, in attesa di pensione, appassionato di meteorologia che annota gli eventi che si svolgono tra il 1\u00b0 e il 15 giugno (non \u00e8 specificato l'anno), cos\u00ec come le condizioni meteo giornaliere. Tutti i nomi dei personaggi e i riferimenti geografici sono presi dalla mitologia greca. Da alcuni riferimenti nel testo, e come peraltro spiegato dagli stessi autori, la storia si svolge in Italia. Nella prefazione all'edizione italiana, Inisero Cremaschi (il curatore della collana), lo mette subito in chiaro: \u00abRileggo la prefazione di Poldoni: \"si pu\u00f2 solo capire che si tratta di un paese capitalista che ha partecipato alla seconda guerra mondiale, assieme alla Germania nazista, e si pu\u00f2 solo indovinare che questo paese si trova in Europa\". Va bene. \u00c8 tutto chiaro. Arkadi e Boris Strugatski hanno ambientato \"La seconda invasione dei marziani\" qui da noi, in Italia\u00bb.\nApollo \u00e8 il primo caso di astronomo protagonista di un romanzo dei fratelli Strugatskij. Secondo Kevis Reese la sua figura \u00e8 ispirata \u00abal narratore senza nome de \"La guerra dei mondi\" di Wells [1898], un filosofo (che oggi chiameremmo futurologo) che \u00e8 meglio in grado di capire le implicazioni dell'invasione marziana rispetto ai contadini, ai paesani e ai soldati che fuggono dinnanzi alle macchine-semoventi aliene. Un pi\u00f9 oscuro esempio sarebbe il meteorologo Viktor Klimenko, il narratore di \"Prodavets vozducha\" [\"Il venditore d'aria\"] del 1929 di Beljaev, un romanzo sullo sventato complotto malvagio di rubare l'atmosfera della Terra per rivenderla\u00bb. \nTrama.\nQuella immaginata dai fratelli Strugatskij \u00e8 un'invasione completamente diversa dalla prima, descritta da H.G. Wells: schivi e prudenti, educati e rispettosi, i marziani sanno (hanno imparato?) usare abilmente le \"arti\" della diplomazia, della propaganda e della corruzione. Mirano a raccogliere i succhi gastrici degli umani sono e disposti a pagare anche molto bene. Nel frattempo, gli abitanti di una citt\u00e0 di provincia (italiana) non sanno che pesci pigliare e vanno in ordine sparso. C'\u00e8 chi cerca di organizzare la resistenza, chi invece cede pragmaticamente al nuovo ordine. Apollo, il protagonista, sembra pi\u00f9 preoccupato per l'erogazione della pensione che tarda ad arrivare e per la sua collezione di francobolli. Tutt'intorno si sviluppano assurde chiacchiere da bar sull'aspetto e la missione degli invasori, in un crescendo di situazioni assurde, grottesche e divertenti.\nBoris Strugatskij ha spiegato cos\u00ec la genesi e il senso del romanzo: \u00abNessuna delle opere di ABS [acronimo che sta per Arkadij e Boris Strugatskij] sembra essere stata scritta con la stessa facilit\u00e0 e allegria di questa storia. L'idea stessa dell'invasione dei marziani (e degli alieni in generale) sulla Terra d'oggi \u00e8 stata un interesse degli autori per molto tempo. In particolare, l'idea balen\u00f2, diciamo, in \"Le cose predatorie del secolo\": \u017dilin afferma cupo che ai nostri giorni i marziani di Wells non avrebbero bisogno n\u00e9 di un raggio di calore n\u00e9 di gas venefici, basterebbe offrire all'umanit\u00e0 un'illusione. L'umanit\u00e0 \u00e8 gi\u00e0 pronta per calarsi pi\u00f9 che volentieri nella realt\u00e0 virtuale. L'idea che l'umanit\u00e0 moderna sia in gran parte maledettamente conformista e completamente priva di valori come OBIETTIVO, SCOPO, SIGNIFICATO \u00e8 un pensiero che ha inevitabilmente condotto alla naturale elaborazione della trama: l'umanit\u00e0 non ha bisogno di essere conquistata, pu\u00f2 essere semplicemente acquistata senza difficolt\u00e0\u00bb."}
{"id": "8312232", "revid": "767487", "url": "https://it.wikipedia.org/wiki?curid=8312232", "title": "L'uomo dalla scure", "text": "L'uomo dalla scure (\"The Hatchet Man\") \u00e8 un film statunitense del 1932 diretto da William A. Wellman."}
{"id": "8312237", "revid": "1310927", "url": "https://it.wikipedia.org/wiki?curid=8312237", "title": "Wil Boessen", "text": ""}
{"id": "8312238", "revid": "767487", "url": "https://it.wikipedia.org/wiki?curid=8312238", "title": "Two Seconds", "text": "Two Seconds \u00e8 un film statunitense del 1932 diretto da Mervyn LeRoy."}
{"id": "8312239", "revid": "767487", "url": "https://it.wikipedia.org/wiki?curid=8312239", "title": "Nikola Ignjatijevi\u0107", "text": "Carriera.\nClub.\nHa giocato nella massima serie dei campionati serbo, rumeno, ucraino e bielorusso."}
{"id": "8312241", "revid": "729019", "url": "https://it.wikipedia.org/wiki?curid=8312241", "title": "Volo Emirates 407", "text": " Il volo Emirates 407 era un volo passeggeri di linea internazionale da Melbourne, Australia, a Dubai, Emirati Arabi Uniti, operato da Emirates utilizzando un Airbus A340-500. Il 20 marzo 2009, l'aereo non riusc\u00ec a decollare correttamente dall'aeroporto di Melbourne: dopo un tailstrike oltrepass\u00f2 la pista e colp\u00ec diverse strutture prima di riuscire a salire abbastanza per poter tornare indietro ad effettuare un atterraggio di emergenza. Sebbene non ci siano state vittime o gravi lesioni, i danni al velivolo furono cos\u00ec gravi da poter classificare l'evento come \"incidente\" dall'ufficio australiano per la sicurezza dei trasporti. Fu descritto come \"il fatto pi\u00f9 vicino a una grande catastrofe aerea mai successo in Australia\" da parte dei funzionari dell'aviazione.\nL'incidente.\nLa corsa per il decollo inizi\u00f2 a Melbourne alle 22:30 sulla pista 16, lunga . Il comandante ordin\u00f2 al primo ufficiale di cominciare a salire prima della fine, ad una velocit\u00e0 di . L'aereo cominci\u00f2 la manovra, ma non riusc\u00ec a lasciare il terreno; la sezione di coda colp\u00ec e continu\u00f2 a raschiare lungo la pista. Il comandante prese i comandi e applic\u00f2 la massima spinta a tutti e quattro i motori utilizzando il pulsante di TOGA (Take-off /Go-around). Dopo averla percorsa per intero, il velivolo riusc\u00ec a lasciare il suolo solo dopo oltre la fine della pista. Il comandante in seguito disse \"Pensavo che saremmo morti. Ci siamo andati vicini\".\nDopo aver colpito una luce stroboscopica, la salita continu\u00f2 con difficolt\u00e0. A oltre la fine della pista, il carrello di atterraggio colp\u00ec e danneggi\u00f2 alcune antenne di localizzazione alte . A , l'aereo manc\u00f2 di poco la recinzione perimetrale dell'aeroporto alta .\nIl velivolo riusc\u00ec infine a raggiungere un'altitudine sicura sopra la baia di Port Philip. A questo punto, il primo ufficiale revision\u00f2 i calcoli sulle prestazioni di decollo tramite la sua borsa elettronica di volo e scopr\u00ec di aver sottovalutato il peso dell'aeromobile di ben 100 tonnellate (262,9 tonnellate anzich\u00e9 362,9). Fu quindi applicata una temperatura di flessione errata, che comport\u00f2 una spinta del motore inferiore al necessario e di conseguenza un'accelerazione e una velocit\u00e0 insufficienti.\nI piloti finirono le procedure di scarico del carburante sulla baia alle 23:27 e ricevettero una segnalazione di fumo in cabina. Di conseguenza chiesero un atterraggio immediato, che l'ATC concesse, e tornarono all'aeroporto alle 23:36 senza ulteriori incidenti.\nDanni e riparazione dell'aereo.\nPur essendoci una protezione per i tailstrike nell'Airbus 340-500, la paratia posteriore e la struttura sottostante furono gravemente danneggiate quando la coda colp\u00ec la pista con una forza considerevole durante il decollo. L'aereo sub\u00ec anche gravi danni alla parte inferiore della fusoliera mentre raschiava la pista, una grande superficie fu completamente spogliata del suo strato esterno. Durante l'indagine, si scopr\u00ec che il jet aveva subito almeno uno ma forse due o pi\u00f9 tailstrike durante i precedenti decolli, anche a causa della sua considerevole lunghezza (67,90 m).\nIl velivolo non si distrusse completamente e fu inviato per la riparazione ad Airbus, effettuando un volo senza pressurizzazione a bassa quota () per evitare sollecitazioni eccessive alle paratie. Part\u00ec da Melbourne, fece scalo a Perth, Singapore, Dubai e Il Cairo e raggiunse Tolosa il 19 giugno 2009.\nL'aeromobile effettu\u00f2 il suo primo volo post-manutenzione il 1\u00ba dicembre 2009 come volo EK424 e rimase in servizio operando voli internazionali di corto e medio raggio da Dubai, fino a quando non fu ritirato dal servizio nell'ottobre 2014. Fu demolito pi\u00f9 tardi quell'anno.\nL'equipaggio.\nDopo essere stati interrogati dagli investigatori, i due piloti tornarono a Dubai. Al comandante e al primo ufficiale furono chieste le dimissioni da parte di Emirates; entrambi le diedero.\nIl comandante del volo 407 aveva dormito solo sei ore nelle ventiquattro prima dell'incidente, mentre il primo ufficiale otto.\nIl comandante aveva effettuato novantanove ore di volo durante il mese precedente, un'ora in meno delle massime cento consentite da Emirates, mentre il primo ufficiale novanta.\nLe indagini.\nL'indagine fu condotta dall'Australian Transport Safety Bureau (ATSB). Fondamentale nelle indagini fu il modo in cui il primo ufficiale arriv\u00f2 al risultato del peso dell'aereo, il perch\u00e9 i piloti non si accorsero di quell'errore prima del decollo e il perch\u00e9 non si resero conto che l'accelerazione era molto pi\u00f9 lenta del previsto, arrivando a coprire quasi del tutto i tre chilometri della pista.\nFurono inoltre condotti studi che dimostrarono che l'equipaggio potrebbe aver avuto difficolt\u00e0 a riconoscere l'immissione di dati errati nei computer dell'aereo. L'ATSB emise una raccomandazione di sicurezza alla Federal Aviation Administration degli Stati Uniti e un avviso di sicurezza alla International Air Transport Association e alla Flight Safety Foundation . Inoltre Airbus cominci\u00f2 lo sviluppo di un software in grado di aiutare i piloti a riconoscere prestazioni insolite o scarse al decollo.\nNell'ottobre 2011, l'ATSB pubblic\u00f2 i risultati delle indagini sull'incidente. L'errore umano fu indicato come causa dell'accaduto e fu richiesto lo sviluppo di aiuti tecnologici per avvisare i piloti di un inserimento errato dei dati o di una velocit\u00e0 di decollo insufficiente.\nIn risposta all'incidente, Emirates riesamin\u00f2 le sue procedure pre-volo, imponendo la duplicazione dei computer portatili utilizzati per la pianificazione, in modo da garantire una doppia immissione dei dati. Airbus aggiorn\u00f2 il suo software introducendo la rilevazione di dati errati. Nell'ottobre 2011, annunci\u00f2 l'intenzione di includere un programma software per calcolare la lunghezza richiesta della pista."}
{"id": "8312246", "revid": "125605529", "url": "https://it.wikipedia.org/wiki?curid=8312246", "title": "Johnny Jansen", "text": ""}
{"id": "8312248", "revid": "104458", "url": "https://it.wikipedia.org/wiki?curid=8312248", "title": "Leo Anguenot", "text": ""}
{"id": "8312251", "revid": "104458", "url": "https://it.wikipedia.org/wiki?curid=8312251", "title": "L\u00e9o Anguenot", "text": "Biografia.\nAttivo in gare FIS dal dicembre del 2014, Anguenot ha esordito in Coppa Europa il 4 gennaio 2016 a Val-Cenis in slalom speciale (39\u00ba) e in Coppa del Mondo il 12 gennaio 2019 ad Adelboden in slalom gigante, senza completare la prova. Il 28 gennaio 2020 ha conquistato a M\u00e9ribel in slalom gigante il suo primo podio in Coppa Europa (3\u00ba); non ha preso parte a rassegne olimpiche o iridate."}
{"id": "8312252", "revid": "767487", "url": "https://it.wikipedia.org/wiki?curid=8312252", "title": "Jan de Jonge", "text": ""}
{"id": "8312275", "revid": "1742835", "url": "https://it.wikipedia.org/wiki?curid=8312275", "title": "Arform", "text": "Arform era un'azienda e un negozio storico italiano fondato nel 1955 dal noto designer Paolo Tilche, che produceva mobili e oggetti di design.\nStoria.\nArform venne fondato nel 1955 a Milano dal designer Paolo Tilche e da sua moglie Anna Pontremoli, figlia di Mario Pontremoli. Inizialmente ubicato in via Turati in seguito si sposta in via della Moscova in pieno centro a Milano. Nel 1955 Arform viene insignito del premio compasso d'oro. Inizialmente, sull'onda del boom economico degli anni '60, Arform vende mobili di ogni genere. In seguiti si dedic\u00f2 alla vendita dell'oggettistica, progettate da Paolo Tilche e dai pi\u00f9 importanti designer del momento. Dal 2002, a seguito della morte di Paolo Tilche, la gestione del negozio passa al figlio Luca Tilche. Sin dalla fondazione si propone di \"Vendere oggetti di buon gusto e mai di moda\", prodotti sui disegni del fondatore (e non solo) dalle botteghe artigianali italiane. Oltre agli oggetti disegnati da Tilche, Arform inizia a vendere anche oggetti di design, importati dalle botteghe artigianali del nord Europa. Il negozio in via della Moscova a Milano venne chiuso nel 2020."}
{"id": "8312277", "revid": "729019", "url": "https://it.wikipedia.org/wiki?curid=8312277", "title": "Koptevo (anello centrale di Mosca)", "text": "Koptevo () \u00e8 una stazione dell'anello centrale di Mosca inaugurata nel 2016 che serve l' omonimo quartiere.\nNel 2017, la stazione era mediamente frequentata da 19.000 passeggeri giornalieri."}
{"id": "8312283", "revid": "767487", "url": "https://it.wikipedia.org/wiki?curid=8312283", "title": "Z\u00e9 Soares", "text": "Carriera.\nClub.\nHa giocato nella massima serie dei campionati bulgaro e ucraino."}
{"id": "8312289", "revid": "729019", "url": "https://it.wikipedia.org/wiki?curid=8312289", "title": "Vladykino (anello centrale di Mosca)", "text": "Vladykino () \u00e8 una stazione dell'anello centrale di Mosca inaugurata nel 2016. La fermata serve i quartieri di Otradnoe e Marfino nel distretto amministrativo nord-orientale della capitale russa.\nA poca distanza della stazione si trova l'omonima fermata posta sulla linea 9 della metropolitana.\nNel 2017, la stazione era mediamente frequentata da 37.000 passeggeri giornalieri."}
{"id": "8312293", "revid": "1812137", "url": "https://it.wikipedia.org/wiki?curid=8312293", "title": "Vladykino", "text": ""}
{"id": "8312295", "revid": "1566286", "url": "https://it.wikipedia.org/wiki?curid=8312295", "title": "Otto Hoffman", "text": ""}
{"id": "8312296", "revid": "111319", "url": "https://it.wikipedia.org/wiki?curid=8312296", "title": "Chris Frank", "text": "Biografia.\nAttivo in gare FIS dal gennaio del 1999, in Nor-Am Cup Frank ha esordito il 2 marzo 2002 a Sunday River in slalom speciale, senza completare la prova, ha colto il primo podio il 10 dicembre 2007 a Panorama in supergigante (3\u00ba) e la sua unica vittoria il 22 febbraio 2010 ad Aspen nella medesima specialit\u00e0. Il 28 novembre 2010 ha debuttato in Coppa del Mondo, nel supergigante disputato a Lake Louise (63\u00ba), e il 19 marzo 2011 ha conquistato il suo ultimo podio in Nor-Am Cup, a Whistler nella medesima specialit\u00e0 (2\u00ba).\nHa ottenuto il suo miglior piazzamento in Coppa del Mondo il 27 novembre 2011 a Lake Louise in supergigante (36\u00ba), nell'ultima delle sei gare nel massimo circuito cui ha preso parte, e si \u00e8 ritirato durante la stagione 2012-2013: la sua ultima gara \u00e8 stata uno slalom gigante FIS disputato il 20 dicembre a Sugarbush, chiuso da Frank all'8\u00ba posto.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nSG = supergigante"}
{"id": "8312298", "revid": "287204", "url": "https://it.wikipedia.org/wiki?curid=8312298", "title": "Australian Open 2020 - Singolare ragazze", "text": "Clara Tauson era la detentrice del titolo, ma non ha preso parte a questa edizione del torneo.\nIn finale Victoria Jim\u00e9nez Kasintseva ha battuto Weronika Baszak con il punteggio di 5-7, 6-2, 6-2\nTeste di serie.\n Elsa Jacquemot \"(secondo turno)\"\n Robin Montgomery \"(quarti di finale)\"\n Kamilla Bartone \"(primo turno)\"\n Alexandra Eala \"(terzo turno)\"\n Linda Fruhvirtov\u00e1 \"(primo turno)\"\n Maria Bondarenko \"(secondo turno)\"\n Oksana Selekhmeteva \"(primo turno)\"\n Polina Kudermetova \"(quarti di finale)\"\n Victoria Jim\u00e9nez Kasintseva (campionessa)\n M\u00e9lodie Collard \"(secondo turno)\"\n Mai Napatt Nirundorn \"(secondo turno)\"\n Ane Mintegi del Olmo \"(quarti di finale, ritirata)\"\n Bai Zhuoxuan \"(semifinale)\"\n S\u00e9l\u00e9na Janicijevic \"(primo turno)\"\n Priska Madelyn Nugroho \"(terzo turno)\"\n Cody Wong Hong-yi \"(quarti di finale)\""}
{"id": "8312301", "revid": "767487", "url": "https://it.wikipedia.org/wiki?curid=8312301", "title": "The White Terror", "text": "The White Terror \u00e8 un film muto del 1915 diretto da Stuart Paton. Il \"terrore bianco\" del titolo si riferisce alla tubercolosi: il film fu realizzato con la collaborazione della National Association for the Study and Prevention of Tuberculosis. Sceneggiato da Raymond L. Schrock e prodotto dalla Independent Moving Pictures Co. of America (IMP), aveva come interpreti Hobart Henley, Frances Nelson, William Welsh, Howard Crampton, Allen Holubar, Otto Hoffman, Frederick Sullivan.\nTrama.\nEmerson Boyd \u00e8 un uomo che si \u00e8 fatto da solo e ora possiede la Boyd Mills, una fabbrica che utilizza il lavoro minorile non tenendo conto delle normative sanitarie, e la Boyd Chemical Company, che produce medicinali senza brevetto. Direttore generale degli stabilimenti \u00e8 David Duncan, un politicante corrotto. La figlia di Boyd, Eleanor, riceve una proposta di matrimonio da Matthew Brand, un ricco giovane senza grandi ambizioni che lei per\u00f2 respinge finch\u00e9 non le dimostrer\u00e0 di volere fare qualcosa per l'umanit\u00e0. Matthew, dopo aver letto una denuncia sulle condizioni delle fabbriche di Boyd su un giornale, quando si rende conto che Boyd cerca di farlo tacere, acquista il giornale da Clifford Cole, il suo editore. Sostiene quindi la Societ\u00e0 Nazionale contro la tubercolosi nella proposta di costruire in ogni citt\u00e0 un sanatorio dove curare e combattere la terribile malattia. Boyd e Duncan impongono al sindaco di votare contro quel provvedimento ma, quando Eleanor si ammala, il responso del medico \u00e8: tubercolosi. Boyd tenta disperatamente di somministrare alla figlia una delle sue \"cure miracolose\", il Saco-Ozone, ma il medico curante getta via la medicina, dichiarando che \u00e8 un pericolo per chiunque la prenda. Duncan, intanto, cercando di sabotare il giornale, salta per aria nell'esplosione che ha provocato lui stesso. Boyd, adesso, si arrende agli argomenti di Matthew e, insieme a lui, inizia un movimento riformista. Eleanor, ricoverata nel sanatorio, si riprende dalla malattia e accetta finalmente di sposare Matthew.\nProduzione.\nIl film fu prodotto dalla Independent Moving Pictures Co. of America (IMP).\nDistribuzione.\nIl copyright del film, richiesto dalla Universal, fu registrato il 10 giugno 1915 con il numero LP5522.&lt;br&gt;\nDistribuito dalla Universal Film Manufacturing Company, il film usc\u00ec nelle sale statunitensi il 18 giugno 1915. Venne recensito anche con il titolo \"Every Town\". In Canada, usc\u00ec il 25 giugno 1915.\nNon si conoscono copie ancora esistenti della pellicola che viene considerata presumibilmente perduta."}
{"id": "8312318", "revid": "287204", "url": "https://it.wikipedia.org/wiki?curid=8312318", "title": "Australian Open 2020 - Singolare maschile in carrozzina", "text": "Gustavo Fern\u00e1ndez era il detentore del titolo, ma \u00e8 stato battuto ai quarti di finale da Gordon Reid.\nIn finale Shingo Kunieda ha battuto Reid con il punteggio di 6-4, 6-4."}
{"id": "8312319", "revid": "729019", "url": "https://it.wikipedia.org/wiki?curid=8312319", "title": "Volo FedEx Express 14", "text": "Il volo FedEx Express 14 era un volo cargo da Singapore a Newark, nel New Jersey, con scali in Malesia, Taiwan e Alaska. Il 31 luglio 1997, un MD-11 che stava percorrendo tale rotta, si schiant\u00f2 durante l'atterraggio all'aeroporto internazionale di Newark (EWR), capovolgendosi e prendendo fuoco, ferendo tutte e cinque le persone a bordo.\nL'aereo.\nIl velivolo, nominato \"Joshua\" da FedEx, numero di costruzione 48603 e numero di linea 553, era un modello cargo del McDonnell Douglas MD-11, alimentato da tre motori General Electric CF6-80C2D1F. Immatricolato negli Stati Uniti come N611FE, l'aereo fu consegnato nuovo alla FedEx nel settembre 1993. Prima dell'incidente, il velivolo aveva accumulato un totale di 13.034 ore di volo e 2.950 cicli di volo (un ciclo di volo \u00e8 definito come decollo e atterraggio) ed era stato coinvolto in due incidenti prima di quello di Newark. Nel gennaio 1994 sub\u00ec un danno alla parte inferiore della fusoliera durante un atterraggio all'aeroporto internazionale di Memphis. Poi, nel novembre 1994, sub\u00ec un tailstrike all'aeroporto internazionale di Anchorage. Le riparazioni per questo ultimo fatto furono eseguite pochi giorni dopo il tailstrike, e quelle per l'incidente di Memphis nell'agosto 1995. \nL'incidente.\nIl velivolo si schiant\u00f2 durante l'atterraggio sulla pista 22R dell'aeroporto di Newark. Oltre al comandante e al Primo Ufficiale c'erano a bordo tre passeggeri, di cui uno sullo strapuntino.\nDurante il volo, l'equipaggio era preoccupato della breve distanza di arresto dopo l'atterraggio e il comandante disse di voler toccar terreno il prima possibile. L'aereo part\u00ec con un invertitore di spinta (del motore sinistro) guasto, e i piloti erano a conoscenza di incidenti, riportati nel registro di manutenzione dell'aeromobile, nei quali gli auto-freni non si erano attivati durante gli atterraggi. Inoltre interpretarono erroneamente i dati della pista, credendo di avere una distanza di arresto inferiore a quella effettivamente disponibile.\nL'atterraggio fu normale fino all'inizio della fase di flare. L'MD-11 tocc\u00f2 la pista, rimbalz\u00f2 e cominci\u00f2 a girarsi verso destra. Al secondo touchdown, circa dopo, il carrello di destra si stacc\u00f2, il motore n.3 (ala destra) entr\u00f2 in contatto con la pista e il rollio a destra continu\u00f2 fino a quando i l'ala destra si ruppe. L'aereo si capovolse e ferm\u00f2 sul lato destro della pista, in fiamme. Tutti e cinque gli occupanti fuggirono attraverso un finestrino della cabina di pilotaggio. L'aereo fu distrutto dall'incendio.\nLe indagini.\nIl National Transportation Safety Board condusse l'indagine sull'incidente e pubblic\u00f2 il final report 3 anni dopo, nel luglio 2000. Concluse che la causa probabile era l'eccessivo controllo dell'aeromobile da parte del comandante durante l'atterraggio e la sua incapacit\u00e0 di iniziare la procedura di riattaccata dopo un flare instabile. A circa , il comandante lasci\u00f2 abbassare il muso dell'aereo, probabilmente per toccare il suolo il prima possibile, quindi sollev\u00f2 e aument\u00f2 la spinta per rallentare la discesa dell'aereo, e spinse di nuovo verso il basso (al momento del primo touchdown) per cercare di mantenere l'aereo sulla pista. Questi ultimi input di controllo furono \"troppo forti ed eseguiti troppo in ritardo\" per stabilizzare l'atterraggio; l'alta velocit\u00e0 verticale e il rollio a destra compressero il carrello di atterraggio destro al secondo touchdown, ci\u00f2 spezz\u00f2 la parte posteriore dell'ala destra e ruppe il serbatoio del carburante destro.\nIl numero di volo.\nFedEx Express continua a utilizzare il numero 14 per un suo volo; il percorso \u00e8 stato modificato: la partenza \u00e8 a Hong Kong, gli scali a Taipei e Anchorage, e la destinazione a Memphis.\nCultura di massa.\nL'incidente del volo FedEx Express 14 e un altro simile nel 2009 di un altro McDonnell Douglas MD-11, il volo FedEx Express 80, sono entrambi trattati nella stagione 14 di Indagini ad alta quota, episodio 5, intitolato \"Morte a Narita\"."}
{"id": "8312322", "revid": "149485", "url": "https://it.wikipedia.org/wiki?curid=8312322", "title": "Arkadiusz Ku\u0142ynycz", "text": " Ai Giochi europei di Minsk 2019 ha vinto la medaglia di bronzo nel torneo della lotta greco romana, categoria 87 chilogrammi."}
{"id": "8312324", "revid": "287204", "url": "https://it.wikipedia.org/wiki?curid=8312324", "title": "Australian Open 2020 - Singolare femminile in carrozzina", "text": "Diede de Groot era la detentrice del titolo da due anni, ma \u00e8 stata battuta ai quarti di finale da Zhu Zhenzhen.\nIn finale Yui Kamiji ha battuto Aniek van Koot con il punteggio di 6-2, 6-2."}
{"id": "8312326", "revid": "599013", "url": "https://it.wikipedia.org/wiki?curid=8312326", "title": "Greta Small", "text": "Biografia.\nAttiva in gare FIS dall'agosto del 2010, in Australia New Zealand Cup la Small ha esordito il 15 agosto 2011 a Mount Hotham in slalom gigante, subito ottenendo il primo podio (2\u00aa), e ha conquistato la prima vittoria il 2 agosto 2012 a Mount Buller in slalom speciale. Nel 2013 ha debuttato ai Campionati mondiali nella rassegna iridata di Schladming, dove si \u00e8 classificata 33\u00aa nella discesa libera, 45\u00aa nello slalom gigante, 45\u00aa nello slalom speciale e 25\u00aa nella supercombinata, e in Coppa del Mondo, il 26 ottobre a S\u00f6lden in slalom gigante, senza completare la gara.\nAi XXII Giochi olimpici invernali di , suo esordio olimpico, si \u00e8 piazzata 29\u00aa nella discesa libera, 41\u00aa nello slalom gigante, 31\u00aa nello slalom speciale, 15\u00aa nella supercombinata e non ha completato il supergigante; l'anno dopo ai Mondiali di Vail/Beaver Creek si \u00e8 classificata 33\u00aa nella discesa libera, 29\u00aa nel supergigante, 36\u00aa nello slalom gigante, 18\u00aa nella combinata e non ha completato lo slalom speciale.\nAi XXIII Giochi olimpici invernali di si \u00e8 piazzata 20\u00aa nella discesa libera, 31\u00aa nel supergigante e non ha completato la combinata; l'anno dopo ai Mondiali di \u00c5re si \u00e8 classificata 30\u00aa nella discesa libera, 25\u00aa nel supergigante e 20\u00aa nella combinata, mentre a quelli di Cortina d'Ampezzo 2021 si \u00e8 piazzata 28\u00aa nella discesa libera, 37\u00aa nel supergigante e 15\u00aa nella combinata. Ai XXIV Giochi olimpici invernali di \u00e8 stata 26\u00aa nella discesa libera, 31\u00aa nel supergigante e 13\u00aa nella combinata.\nPalmar\u00e8s.\nAustralia New Zealand Cup.\nAustralia New Zealand Cup - vittorie.\nLegenda:\nSG = supergigante\nGS = slalom gigante\nSL = slalom speciale\nFar East Cup.\nFar East Cup - vittorie.\nLegenda:\nGS = slalom gigante"}
{"id": "8312327", "revid": "124123", "url": "https://it.wikipedia.org/wiki?curid=8312327", "title": "Ekaterina Rjabova", "text": "Biografia.\nRjabova inizia a pattinare all'et\u00e0 di tre anni, allenata dal padre Alexei Ryabov presso la Dinamo Mosca. Nel 2015 si trasferisce al Sambo 70 allenandosi con Sergej Davydov, e l'anno dopo approda nella squadra di Evgenij Plju\u0161\u010denko venendo allenata da Alexander Volkov e dallo stesso Plju\u0161\u010denko.\nNel corso della stagione 2018-19 debutta a livello internazionale rappresentando l'Azerbaigian, partecipando nel settembre 2018 all'evento Junior Grand Prix che si \u00e8 svolto a Kaunas, in Lituania. Disputa gli Europei di Minsk 2019 classificandosi al dodicesimo posto, e a marzo dello stesso anno prende parte dapprima ai Mondiali juniores di Zagabria e poi ai Mondiali di Saitama piazzandosi in entrambi i casi al tredicesimo posto.\nDisputa i Giochi olimpici giovanili di Losanna 2020 concludendo all'ottavo posto. Migliora la propria prestazione ai campionati europei concludendo al sesto posto a Graz 2020."}
{"id": "8312328", "revid": "729019", "url": "https://it.wikipedia.org/wiki?curid=8312328", "title": "Australian Open 2020 - Doppio maschile in carrozzina", "text": "Joachim G\u00e9rard e Stefan Olsson erano i detentori del titolo, ma Olsson non ha partecipato a questa edizione del torneo. G\u00e9rard ha fatto coppia con Ben Weekes.\nAlfie Hewett e Gordon Reid hanno sconfitto in finale St\u00e9phane Houdet e Nicolas Peifer con il punteggio di 4-6, 6-4, [10-7]."}
{"id": "8312329", "revid": "81195", "url": "https://it.wikipedia.org/wiki?curid=8312329", "title": "Ekaterina Ryabova", "text": ""}
{"id": "8312333", "revid": "729019", "url": "https://it.wikipedia.org/wiki?curid=8312333", "title": "Australian Open 2020 - Doppio femminile in carrozzina", "text": "Diede de Groot e Aniek van Koot erano le detentrici del titolo ma sono state sconfitte in finale da Yui Kamiji e Jordanne Whiley con il punteggio di 6-2, 6-4."}
{"id": "8312340", "revid": "298229", "url": "https://it.wikipedia.org/wiki?curid=8312340", "title": "Mathew Kipkorir Sigei", "text": ""}
{"id": "8312342", "revid": "767487", "url": "https://it.wikipedia.org/wiki?curid=8312342", "title": "The False Faces", "text": "The False Faces \u00e8 un film del 1919, diretto da Irvin Willat. \nTrama.\nDurante la prima guerra mondiale, il belga Michael Lanyard, altrimenti noto come Lupo solitario (Lone Wolf), gi\u00e0 da tempo attivo nell'intelligence alleata, si fa inviare sotto falso nome, con intenti patriottici e di vendetta personale, negli Stati Uniti, sulle tracce del connazionale Karl Eckstrom, mercenario passato al nemico e responsabile dell'assassinio di sua sorella e del figlioletto di lei, ed ora spia degli imperi centrali.\nE ancora prima di giungere in America Michael incontrer\u00e0 Eckstrom, poich\u00e9 quest'ultimo, camuffato, insieme ad alcuni complici, \u00e8 riuscito ad inserirsi in un importante posto di comando sul transatlantico sul quale Lupo solitario si \u00e8 imbarcato per traversare l'oceano. Sulla nave Lone Wolf incontra Cecilia Brooke, una passeggera taciturna che si riveler\u00e0 essere un'esponente del controspionaggio statunitense, e che affida a Michael degli importanti documenti, molto probabilmente microfilm, racchiusi in un contenitore cilindrico dalla forma e dalle dimensioni di una sigaretta.\nEckstrom riesce ad impadronirsi dei documenti, e getta a mare il tramortito Michael, dopo di che d\u00e0 il segnale al sommergibile tedesco nelle vicinanze di silurare la nave, che cola a picco. Michael, paradossalmente, trova salvezza sul ponte del sommergibile temporaneamente emerso, e, tratto all'interno, si fa passare per una spia tedesca, almeno fino a quando il comandante (lo stesso che aveva dato l'ordine di affondare il Lusitania nel 1915, e che per questo era in preda ad incubi e dedito all'alcool) non avesse ricevuto via radio conferma o smentita da Berlino. Una volta attraccati ad Helgoland, Lupo solitario, smascherato, riesce fortunosamente a trarsi in salvo fuggendo su una barca a remi.\nRitroviamo Michael a New York, cos\u00ec come Cecilia e Eckstrom, pure sopravvissuti al naufragio, e all'insaputa l'uno degli altri. Qui appare che Eckstrom \u00e8 riuscito straordinariamente bene ad infiltrarsi nelle fila a lui nemiche, quali i servizi segreti sia statunitensi che britannici. Lupo solitario, col fondamentale aiuto di Cecilia, riuscir\u00e0 solo dopo una serie di rocambolesche avventure, scambi di persona e profusione di nomi falsi a recuperare i documenti e ad avere ragione dell'arcinemico Eckstrom, mentre nello stesso tempo si profiler\u00e0 una storia d'amore fra lui e Cecilia.\nProduzione.\nQuattro anni prima della realizzazione di \"The False Faces\" Henry B. Walthall aveva sostenuto il ruolo di protagonista nel fondamentale film Nascita di una nazione di David Wark Griffith, mentre Lon Chaney, con la sua vigorosa interpretazione, sarebbe diventato una persistente icona culturale con le sue partecipazioni a Il gobbo di N\u00f4tre Dame del 1923 e a Il fantasma dell'Opera del 1925.\nDistribuzione.\nUna copia della pellicola \u00e8 preservata alla George Eastman House di Rochester, nello stato di New York. \nInfluenza culturale.\nBasato su una serie di romanzi a cui dette vita, a partire dal 1914, Louis Joseph Vance, il personaggio di \"Lone Wolf\", il \"Lupo solitario\", \u00e8 rimasto nella cultura popolare per generazioni, con una serie di film girati fra il 1917 e il 1949, ed interpretati da Jack Holt, Melvyn Douglas, Warren William e Gerald Mohr (che pure prese parte ad una serie di programmi radiofonici), cos\u00ec come nella serie TV \"The Lone Wolf\" del 1954-55.\nVoci correlate.\n\"Lupo Solitario\""}
{"id": "8312351", "revid": "1540383", "url": "https://it.wikipedia.org/wiki?curid=8312351", "title": "Popolo della Famiglia", "text": ""}
{"id": "8312353", "revid": "380453", "url": "https://it.wikipedia.org/wiki?curid=8312353", "title": "NCAA Division I 2019 (pallavolo femminile)", "text": "La NCAA Division I 2019 si \u00e8 svolta dal 6 novembre al 21 dicembre 2019: al torneo hanno partecipato 64 squadre di pallavolo universitarie e la vittoria finale \u00e8 andata per la nona volta, la seconda consecutiva, alla ."}
{"id": "8312362", "revid": "729019", "url": "https://it.wikipedia.org/wiki?curid=8312362", "title": "Volo British Airways 2276", "text": " Il volo British Airways 2276 era un volo passeggeri internazionale da Las Vegas, Stati Uniti, a Londra, Regno Unito. L'8 settembre 2015, un Boeing 777 della British Airways operante su tale rotta, sub\u00ec un guasto incontrollato con successivo incendio al motore sinistro, un GE90, all'aeroporto internazionale di Las Vegas- McCarran. Il decollo fu interrotto e i passeggeri e l'equipaggio furono evacuati; tutte le 170 persone a bordo sopravvissero, 20 rimasero ferite. L'aeromobile, che sub\u00ec un danno moderato alla sezione anteriore della fusoliera a causa dell'incendio, rientr\u00f2 in servizio nel marzo del 2016.\nL'aereo.\nIl velivolo coinvolto nell'incidente era un Boeing 777-236ER, codice 29320, registrato G-VIIO. Aveva 16 anni al momento dell'incidente; fu consegnato nuovo dalla Boeing a British Airways il 26 gennaio 1999.\nL'incidente.\nL'aereo lasci\u00f2 il terminal 3, Gate E3, alle 15:53 ora locale, e inizi\u00f2 la corsa di decollo dalla pista 07L, dove si verific\u00f2 l'incidente, alle 16:12.\nDopo aver notato ci\u00f2 che il pilota in seguito descrisse come un \"guasto catastrofico del motore\", ben prima di aver raggiunto la velocit\u00e0 di decollo, l'equipaggio interruppe la manovra fermando il jet e ordinando l'evacuazione. Tutti i 170 passeggeri e l'equipaggio riuscirono a scappare. Diciannove persone riportarono lesioni lievi, una persona si fer\u00ec gravemente. L'aeromobile raggiunse una velocit\u00e0 di circa quando fu presa la decisione di interrompere; molto al di sotto della velocit\u00e0 di decisione del decollo, che sarebbe stata di almeno .\nI servizi di emergenza dell'aeroporto spensero l'incendio entro cinque minuti dalla chiamata di mayday. Venti persone si ferirono, per lo pi\u00f9 per essere scivolate gi\u00f9 dagli scivoli durante la fuga, e furono medicate al Sunrise Hospital &amp; Medical Center di Winchester. L'incendio caus\u00f2 un grande buco nella stiva e danni al motore.\nLa Federal Aviation Administration (FAA) indic\u00f2 che l'incendio fu causato dal guasto al motore General Electric GE90 sinistro. L'aeromobile si ferm\u00f2 di bolina e ci\u00f2 direzion\u00f2 le fiamme verso la fusoliera; di conseguenza, il velivolo sub\u00ec un danno localizzato, ma grave. Nonostante i 777 siano dotati di sistemi per la soppressione di eventuali incendi, sembra che quello del motore sinistro, quel giorno, non funzion\u00f2.\nLa pista, una delle quattro, fu chiusa per quattro ore e numerosi voli in arrivo vennero cancellati.\nLe riparazioni.\nNel dicembre 2015, British Airways annunci\u00f2 che un team di ingegneri della Boeing aveva valutato i danni limitati subiti come riparabili. Di conseguenza, fu annunciato che l'aereo sarebbe stato sistemato e rimesso in servizio. Le riparazioni terminarono nel febbraio del 2016.\nIl 25 febbraio 2016 furono condotti i test di aeronavigabilit\u00e0 dell'aeromobile. Il giorno successivo, il Boeing 777 part\u00ec da Las Vegas alle 13:33 e arriv\u00f2 a Victorville alle 15:06, dove fu ridipinto e dove furono finalizzate le riparazioni. Vol\u00f2 poi il 15 marzo alla British Airways Maintenance Cardiff, a Cardiff, per un controllo di routine. Infine, torn\u00f2 alla base di Londra Gatwick e riprese il servizio passeggeri il 24 marzo. \nLe indagini.\nIl National Transportation Safety Board (NTSB), l'ente investigativo americano sugli incidenti aerei, invi\u00f2 quattro investigatori sul luogo dell'incidente il giorno successivo. Oltre al coinvolgimento di FAA, Boeing e General Electric, la AAIB nomin\u00f2 British Airways e la British Aviation Authority consulenti tecnici. Le scoperte iniziali furono che si verific\u00f2 un guasto incontrollato al motore e che \"il motore sinistro e il suo pilone, la parte sinistra della fusoliera e la parte interna dell'ala si danneggiarono sostanzialmente a causa delle fiamme\". Il 9 ottobre 2015, l'NTSB pubblic\u00f2 un aggiornamento affermando che l'incidente era stato ricondotto alla rottura della \"bobina d'accensione dello stadio 8-10 nella sezione del compressore ad alta pressione...che liber\u00f2 frammenti che ruppero la copertura del motore e la carenatura\".\nL'NTSB pubblic\u00f2 il final report 2 anni e 10 mesi dopo. La causa dell'incidente \u00e8 stata determinata essere \"il guasto alla bobina dello stadio 8-10 del compressore ad alta pressione (HPC) del motore sinistro dell'aereo, che ha causato il distaccamento della linea di alimentazione del motore dalla pompa principale del carburante; il combustibile ha preso fuoco, scatenando un grande incendio sul lato sinistro dell'aereo. La bobina dello stadio 8-10 HPC si \u00e8 guastata a causa di una crepa da fatica a basso ciclo a picco sostenuto formatasi nel disco dello stadio 8; la causa dell'origine della frattura non \u00e8 mai stata identificata, n\u00e9 dall'ispezione fisica n\u00e9 dalle successive analisi. A contribuire a questo incidente \u00e8 stata la mancanza di procedure di ispezione del disco nella fase 8\"."}
{"id": "8312368", "revid": "123898477", "url": "https://it.wikipedia.org/wiki?curid=8312368", "title": "Dan, hana-ui sarang", "text": "Dan, hana-ui sarang (, lett. \"Dan, l'unico amore\"; titolo internazionale Angel's Last Mission: Love) \u00e8 un drama coreano trasmesso su KBS2 dal 22 maggio al 11 luglio 2019.\nTrama.\nLee Yeon-seo \u00e8 una ballerina di grande talento e successo con la Fantasia Ballet Company della sua famiglia, ma subisce un incidente devastante che la lascia cieca. \u00c8 amareggiata e violenta nei confronti del suo staff, compresi il suo fedele segretario e maggiordomo, la sua famiglia subdola e tutti gli altri. Dan \u00e8 un angelo ottimista e spensierato che si mette sempre nei guai. Per tornare in paradiso gli viene data la missione apparentemente impossibile di trovare il vero amore per Yeon-seo, ma finisce per innamorarsi lui stesso di lei."}
{"id": "8312369", "revid": "1318658", "url": "https://it.wikipedia.org/wiki?curid=8312369", "title": "Philosophumena", "text": "La Refutazione di tutte le eresie (, ), chiamato anche Elenchus o Philosophumena, \u00e8 una complessa opera polemica cristiana dell'inizio del terzo secolo, ora generalmente attribuita a Ippolito di Roma. Cataloga sia credenze pagane che 33 sistemi gnostici cristiani ritenuti eretici, rendendola una fonte importante di informazioni sugli oppositori contemporanei dell'ortodossia cattolica. \nIl primo libro, una sinossi della filosofia greca, circolava separatamente in diversi manoscritti ed era noto come \"Philosophoumena\" (in Greco \"insegnamenti filosofici\"), un titolo che alcuni estendono a tutto il lavoro. I libri IV-X furono recuperati nel 1842 in un manoscritto sul Monte Athos, mentre i libri II e III rimangono perduti. L'opera \u00e8 stata a lungo attribuita al primo teologo cristiano Origene . \nContenuti.\nIl lavoro di Ippolito \u00e8 diviso in dieci libri, 8 dei quali sono sopravvissuti pi\u00f9 o meno intatti. I libri II e III, tuttavia, non sono stati scoperti e il loro contenuto rimane oggetto di congetture \nIl libro I offre un riassunto del pensiero di vari filosofi greci antichi. Catherine Osborne identifica il Libro I come un'importante fonte di informazioni sulla filosofia pre-socratica. Il trattamento pi\u00f9 esteso di Ippolito \u00e8 dato alle opere di Pitagora, Platone e Aristotele. Uno schema delle filosofie dei Brahmini dell'India, dello Zamolxis della Tracia e dei druidi celtici e anche della poesia mitologica di Esiodo \u00e8 qui riportato. \nIl Libro IV dettaglia e cerca di confutare le varie credenze e pratiche di vari divinatori e maghi, \"vale a dire\" i Caldei, i Metoposcopisti, i Maghi e coloro che praticano la divinazione tramite l'astronomia. Ippolito chiude questo libro spiegando la connessione che percepisce tra le eresie gnostiche di San Valentino e Simone Magus e alcune idee che Ippolito attribuisce a Pitagora, collegando cos\u00ec la sua discussione sulla filosofia greca nel Libro I con i suoi successivi argomenti contro lo gnosticismo. \nIl libro V si occupa delle eresie Ofite. Ippolito in particolare identifica i Nasseni, il Peratae, i Sethians, e le credenze dell'eretico Justinus. Ancora una volta, Ippolito identifica la fonte dell'errore Ophite come radicata nella filosofia degli antichi. \nNel libro VI, Ippolito riprende il suo attacco iniziato alla fine del libro IV contro \"Simon Mago\" e Valentinus. Riassume e schematizza le loro idee, affermando di nuovo che la fonte del loro errore \u00e8 l'insegnamento di Pitagora. Ippolito dedica il resto del libro alla discussione delle eresie dei presunti seguaci di Valentinus. \nIl libro VII sfida gli insegnamenti di eretici come Basilide e il suo discepolo Saturno, Marcione di Sinope e Carpocrate di Alessandria, tra gli altri. Tutti questi eresiarchi avevano opinioni diverse sul Dio dell'Antico Testamento, da Saturno, che Ippolito afferma che \"il Dio degli ebrei \u00e8 uno degli angeli\", opposto direttamente da Cristo, a Carpocrate che affermava che il Padre per la maggior parte distaccato dalla creazione fisica, che era stata formata dai suoi angeli. \nUna discussione sulle eretiche Docetee inizia il libro VIII di Ippolito. Chi fosse esattamente la Docetae non \u00e8 chiaro, anche se Ippolito sembra fare una distinzione tra questo gruppo e altri che consideravano Ges\u00f9 esistere semplicemente in apparenza, la dottrina su cui \u00e8 ora apposto il termine \" docetismo \". Ippolito associa questa eresia a un'interpretazione errata della parabola del seminatore del Vangelo di Matteo e alla convinzione che l'anima di Cristo fosse separata dal suo corpo durante la sua crocifissione. Ippolito procede per spiegare e argomentare contro la gnostici Monoimus, Taziano, ed Ermogene, prima di divagare dal tema gnostico per confutare le pratiche dei Quartodecimani . Condanna allo stesso modo i \"Frigi\", \"cio\u00e8\" i seguaci di Montano e l'eresia gnostica degli Encratiti. \nIl libro IX inizia con una confutazione dell'eresia di Noeto. In questo particolare errore, Ippolito implica i papi ora canonizzati Zefirino e Callisto I. Questo tema del conflitto di Ippolito con il papato \u00e8 approfondito nel secondo capitolo del libro IX, che tratta in particolare degli errori di papa Callisto, che Ippolito identifica come uno \"stregone\". Quindi attacca gli Elcesaiti, che secondo lui avevano una pratica battesimale diversa da quella dei cristiani ortodossi. Il libro IX si conclude con un riassunto dell'eresia degli ebrei, che Ippolito divide in farisei e sadducei. \nIl libro X conclude il lavoro con il riassunto di Ippolito di ci\u00f2 che ha scritto. \nEredit\u00e0.\nLa \"confutazione\" \u00e8 stata una fonte significativa per gli studiosi contemporanei su vari argomenti sin dalla sua scoperta, nonostante l'evidente pregiudizio dell'autore. L'ampiezza \"compiacente\" della \"Refutazione\" illumina per il lettore non solo varie credenze gnostiche, ma \u00e8 anche una fonte di \"preziose informazioni sul pensiero dei presocratici\". Il testo \u00e8 anche un'importante fonte sugli insegnamenti di Pitagora e del neopitagorismo, a cui Ippolito collega frequentemente le eresie che descrive."}
{"id": "8312404", "revid": "767487", "url": "https://it.wikipedia.org/wiki?curid=8312404", "title": "Astana Opera", "text": "L'Astana Opera (in kazako: \"\u0410\u0441\u0442\u0430\u043d\u0430 O\u043f\u0435\u0440\u0430\") \u00e8 un teatro dell'opera situato a Nur-Sultan, in Kazakistan, voluto dal presidente Nursultan Nazarbayev.\nLa costruzione, affidata al gruppo Mabetex, \u00e8 iniziata il 6 luglio 2010. Costruito su un sito di 9 ettari, \u00e8 stato aperto nel 2013; per la sua realizzazione sono stati spesi 300 milioni di dollari. L'acustica del teatro, considerata tra migliori al mondo, ed \u00e8 stata progettata da Enrico Moretti (Biobyte) e Maria Cairoli."}
{"id": "8312454", "revid": "214753", "url": "https://it.wikipedia.org/wiki?curid=8312454", "title": "Skeleton ai II Giochi olimpici giovanili invernali - Singolo femminile", "text": "Nello skeleton ai II Giochi olimpici giovanili invernali la gara del singolo femminile si \u00e8 disputata il 19 febbraio a Lillehammer, in Norvegia, sulla pista Lillehammer Olympiske Bob- og Akebane.\nHanno preso parte alla competizione 20 atlete rappresentanti 13 differenti nazioni. La medaglia d'oro \u00e8 stata conquistata dalla britannica Ashleigh Fay Pittaway, davanti alla tedesche Hannah Neise, medaglia d'argento, e alla francese Agathe Bessard, bronzo.\nClassifica di gara.\nData: Domenica 19 febbraio 2016\nOra locale 1\u00aa manche: 09:00\nOra locale 2\u00aa manche: 10:50\nPista: Lillehammer Olympiske Bob- og Akebane\nLegenda:"}
{"id": "8312469", "revid": "214753", "url": "https://it.wikipedia.org/wiki?curid=8312469", "title": "Skeleton ai Giochi olimpici giovanili", "text": "La disciplina dello skeleton \u00e8 presente nel programma dei Giochi olimpici giovanili invernali sin dalla prima edizione del 2012, disputata a Innsbruck in Austria, dove furono assegnate le medaglie sia nel singolo femminile che in quello maschile."}
{"id": "8312471", "revid": "1124164", "url": "https://it.wikipedia.org/wiki?curid=8312471", "title": "Chiesa di San Bernardino (Lallio)", "text": "La chiesa di San Bernardino \u00e8 un luogo di culto cattolico di Lallio, in provincia di Bergamo, ed \u00e8 dedicato a Bernardino da Siena. La chiesa \u00e8 sussidiaria di quella dei Santi Bartolomeo e Stefano, ed \u00e8 dichiarata monumento nazionale per la sua importanza artistica, conserva infatti affreschi cinquecenteschi, testimonianza del manierismo lombardo, con pitture di Gerolamo Colleoni e Cristoforo Baschenis il Vecchio\nStoria.\nLa costruzione.\nLa chiesa fu costruita nel 1450, primo edificio di culto dedicato al santo senese nell'anno della sua canonizzazione il 24 maggio. Il frate era stato due volte in visita a Bergamo, e proprio grazie alle sue predicazioni le lotte intestine tra le famiglie guelfe e quelle ghibellini, che da anni dividevano la citt\u00e0, avevano finalmente trovato la loro fine, era quindi nella citt\u00e0 orobica molto amato.\nLa chiesa fu costruita grazie alle volont\u00e0 testamentarie del giovane Eustacchio Licini detto \"Cacciaguerra\" prima che entrasse a far parte dell'ordine francescano, nel monastero della chiesa di Santa Maria Immacolata delle Grazie di Bergamo, chiesa che era stata edificata grazie alla volont\u00e0 del santo senese. Eustacchio dett\u00f2 le sue volont\u00e0 testamentarie il 3 maggio 1451, a 25 anni, et\u00e0 legalmente necessaria per poter disporre dei propri beni prima di prendere i voti di povert\u00e0, lasciando buona parte dei suoi beni, alla costruzione, alla decorazione nonch\u00e9 al mantenimento di un nuovo edificio di culto. Il mantenimento fu possibile grazie alle rendite che fruttarono alcuni terreni inseriti nel testamento. La chiesa originariamente era collocata in aperta campagna, in uno spazio prettamente agricolo, mentre il testamento fu rogato presso la chiesa di San Michele all'arco Fu questo lascito che permise la decorazione della chiesa fin dalla sua edificazione.\nLa chiesa fu quindi edificata grazie alla concessione dei giuristi di Bergamo in nome del giudice Giovanni de' Scandelli. Il primo prelato fu don Bonomo da Zogno. Nel 1468 papa Paolo II concesse benefici al parroco Andrea da Ponte e a quello della chiesa di San Martino di Nembro a conferma del grande legame che vi era tra le due parrocchie. Questo lascito permise la realizzazione dei primi affreschi raffiguranti la vita del santo simile a quelli della chiesa nembrese. Successivamente a bolla papale, nel 1478, furono realizzati gli affreschi \"Miracolo di sant'Eligio\" e il \"Nicola da Tolentino\"\nNel 1532 furono costruite le cappelle laterali, nello stesso anno queste, compreso la facciata e il presbiterio furono decorate con gli affreschi da Gerolamo Colleoni. Nella seconda met\u00e0 del XVI secolo le pitture furono realizzate da Cristoforo Baschenis il Vecchio con le raffigurazioni delle sibille, dei profeti e dei santi nei sottarchi. Nel 1575 la relazione della visita pastorale da parte del delegato di san Carlo Borromeo descriver\u00e0 la chiesa come \"pulchra admodum\".\nIl 1\u00ba maggio 1606 risulta fosse ultimato il campanile nonch\u00e9 la decorazione della chiesa con gli affreschi delle \"Storie di Maria\" di cui non si conosce l'autore ma che presentano la firma \"T.L.\".\nDescrizione.\nEsterno.\nLa chiesa \u00e8 inserita in un sagrato racchiuso dentro uno spiazzo delimitato da un alto muro e preceduto da un portale in pietra arenaria con cancellata. La facciata a capanna con la gronda sporgente presenta un'apertura centrale con cornici in pietra, e nella parte superiore una finestra rettangolare atta a dare luce all'aula. Sulla parte destra si intravedono parti di un affresco. Originariamente la facciata presentava gli affreschi conservati nella sagrestia della chiesa parrocchiale dei Santi Bartolomeo e Stefano e raffiguranti \"San Cristoforo con Bambino\" e \"San Benedetto tra gli angeli\" lavoro di Gerolamo Colleoni.\nDi autore ignoro \u00e8 la \"Madonna in trono tra i santi Francesco e Bernardino\", questo risulta avere una datazione precedente. Se l'immagine di san Francesco \u00e8 riconducibile all'ordine del fondatore \"Cacciaguerra\" e san Bernardino all'intitolazione della chiesa, l'immagine della \"Madonna delle Rose\" sarebbe da collegare all'atto di donazione del santo senese del suo abito alle Monache clarisse del convento delle Rosate di Citt\u00e0 Alta di Bergamo.\nInterno.\nL'aula a navata unica, conserva uno dei migliori cicli di affreschi della bergamasca.\nStorie di Maria.\nGli affreschi che raccontano le \"storie di Maria\" si sviluppano su tre registri lungo le pareti prossime all'ingresso e sono divisi in diciotto riquadri. Secondo la relazione del 1898 di Valentino Bernardi che aveva curato i primi restauri, nel riquadro raffigurante \"san Giuseppe con l'angelo annunciatore\" si presentava la scritta: \"1619 T.L.\", mentre il restauro successivo ha evidenziato le lettere ma non pi\u00f9 la datazione, questo rende difficile confermare quanto indicato dal Bernardi. I riquadri sono stati eseguiti da artisti differenti come indicherebbero alcuni grandi cambiamenti nelle raffigurazioni del medesimo soggetto.\nLa narrazione delle storie mariane non \u00e8 sempre corrispondente alle scritture ma \u00e8 d'ispirazione evangelica sia canonica che apocrifa, risultando comunque coerente. La devozione alla Madonna era molto viva nelle popolazioni, raccontare la sua vita con dovizia di particolari, rendendo pubblica la sua vita privata con i disagi, gli affetti e i dolori, era consolatorio per i fedeli che vivevano sicuramente situazioni familiari difficili, visibile qualche traccia della pittura lottesca e del Romanino.\nLa narrazione si sviluppa su diciotto riquadri, ognuno con la didascalia, e inizia con la storia di sant'Anna e Gioacchino, genitori di Maria. La loro storia fu raccontata nel Protovangelo di Giacomo. Il primo riquadro racconta l'allontanamento di Gioacchino dal tempio a causa della sua sterilit\u00e0, segue \"l'annunzio dell'angelo\", e \"il ritorno di Gioacchino da Anna\". Segue il dipinto raffigurante la \"nascita della Vergine\". L'evento si svolge in un ambiente tipicamente femminile, \u00e8 infatti nell'arte questo il momento che raffigura la solidariet\u00e0 delle donne con i riti e i gesti tipici di ogni nascita. Questo, pur non essendo un dipinto di alta qualit\u00e0, ha molte affinit\u00e0 con il medesimo soggetto del Lotto nella Chiesa di San Michele al Pozzo Bianco.\nSegue la \"Presentazione di Maria al tempio di Salomone\" questa parte \u00e8 narrata da Vangelo dello pseudo-Matteo: \" la portano al tempio per vivere con altre giovinette. Sale i gradini di corsa senza voltarsi\". Malgrado la libert\u00e0 nell'interpretazione degli anni della Vergine il dipinto \u00e8 di ottima fattura. Segue il \"Matrimonio di Maria e Giuseppe\" e \"l'Annunciazione\". La \"Visitazione di Maria alla cugina Elisabetta\", presenta l'abbraccio delle due donne, entrambe gravide dei due figli che saranno tanto importanti l'uno per l'altro e pare sia questo legame che indica l'affresco nell'abbraccio dei due alberi che sono sullo sfondo della scena. Segue il riquadro con il \"sogno di san Giuseppe\" anche questa scena, molto domestica, nasce dal protavengelo di san Giacomo. Maria \u00e8 raffigurata nel semplice atto di eseguire un lavoro a ricamo, mentre il suo sposo accanto a lei riposa. L'intimit\u00e0 della scena \u00e8 divisa dal volo dell'angelo che appare in sogno a Giuseppe. Le parti successive raccontano l'arrivo a Betlemme e la nascita nel bambino in una stalla, \"L'adorazione dei magi\" e la \"presentazione di Ges\u00f9 al tempio\", la \"Fuga in Egitto\" con il Bambino che coglie i frutti delle palme. Il riquadro della \"Maria istruisce i fedeli\" e la \"Dormizione di Maria\". Questa parte della vita della Vergine fu descritta da Giovanni evangelista, segue \"Cristo appare alla madre morente\" e ultimo \"Maria accompagnata nel sepolcro\".\nL'aula prosegue con i sottarchi che presentano i tondi dove sono raffigurati i profeti, e gli evangelisti.\nI dipinti di Gerolamo Colleoni.\nLa seconda campata della chiesa ha due cappelle laterali, edificate dopo la chiesa, che presentano affreschi datati e firmati dal Colleoni. Quella a destra \u00e8 intitolata a san Rocco e a sinistra a santa Caterina d'Alessandria. Entrambe presentano la scritta \"HIERONI-COLEO P.-DIE XXVIII SEPTERMBR M.D.XXXIII\". Queste sono a pianta semi esagonale e una profondit\u00e0 di 1,5 m. e presentano le medesime composizioni architettoniche.\nLa cappella dedicata a santa Caterina d'Alessandria presenta la classica raffigurazione del matrimonio mistico, con il Bambino tra le braccia di Maria nell'atto di metterle l'anello matrimoniale. La composizione ha elementi riconducibili alle pitture lottesche, anche se presentano una forte staticit\u00e0. La raffigurazione di santa Marta presenta caratteristiche che si avvicinano al linguaggio del rinascimento veneziano. La raffigurazione paesaggistiche dell'affresco raffigurante san \"Girolamo penitente\" ha molte affinit\u00e0 con il medesimo soggetto del Lotto conservato nel \"museo di Castel Sant'Angelo\". La volta ha una raffigurazione di angioletti posti in un pergolato nell'atto di vendemmiare. Anche questo riprende lavoro del Lotto nella Cappella Suardi. La cappella termina con la raffigurazione dell'Angelo annunciatore a sinistra e a destra La madonna. Secondo la storica Francesca Cortesi Bosco le immagini sono riconducibili a lavori del Lotto in particolare l'angelo ha affinit\u00e0 con l'angelo nel Polittico di Ponteranica. Il dipinto laterale della cappella presenta la \"Disputa di santa Caterina con i filosofi\". Per questo lavoro il Colleoni ha ripreso l'incisione del Albrecht D\u00fcrer intitolata \"Disputa di Cristo nel tempio\", in particolare nell'accostare i volti dei filosofi Il dipinto raffigurante la decollazione della santa \u00e8 di attribuzione incerta.\nSempre del Colleoni sono gli affreschi sul presbiterio raffiguranti le \"Scene della passione di Cristo\" divisi in quattro scene: la \"Orazione di Cristo nell'orto degli ulivi\", il \"Bacio di Giuda\", la \"Flagellazione di Ges\u00f9\" e la \"Salita al monte Calvario\". Anche in questi dipinti vi \u00e8 la presenza di uno studio che l'arista aveva fatto sulle incisioni del D\u00fcrer. Forse non tutti furono eseguiti dal medesimo artista, alcuni tratti dell'ultimo si ricollegano al quello sconosciuto \"T.L\" presente nelle storie di Maria. Sicuramente del Colleoni \u00e8 la pittura delle lumette con lo \"Svenimento di Maria e compianto di Cristo\", lavoro che presenta molte assonanze con un disegno del Raffaello Sanzio, mentre la \"Discesa del limbo\" e la \"Resurrezione\" ripropongono incisioni dell'artista tedesco.\nLa cupola \u00e8 stata creata dal Colleoni per essere poi ridipinta e modificata da altri artisti che rimangono anonimi.\nI dipinti di Cristoforo Baschenis il Vecchio.\nMalgrado il Baschenis ritorn\u00f2 a Bergamo, pot\u00e9 studiare il nuovo rinascimento veneziano che aveva raggiunto la citt\u00e0 orobica con i dipinti del Lotto del Cariani e del Previtali; continu\u00f2 a realizzare le sue opere come gli erano state insegnate dal padre Simone II Baschenis, mantenendo quindi una pittura semplice, di facile comprensione. Sue sono le raffigurazioni delle \"Sibille\" nell'imbocco dell'arco della seconda campata, e dei \"profeti\" posti nel sottarco tra la seconda e la terza campata. Seguono le \"Storie di San Bernardino\" che si presentano su undici riquadri e su tre registri nelle pareti della terza campata. Le pitture raccontano tutti gli eventi della vita del santo senese, con gli atti di carit\u00e0, i suoi molti miracoli, il rifiuti nel ricevere la nomina a vescovo, la sua morte e anche la nomina di \"guardiano di Bergamo\" di cui era stato insignito dalla citt\u00e0 orobica.\nNei timpani degli archi il Baschenis dipinse sei sante con i relativi attributi."}
{"id": "8312474", "revid": "205250", "url": "https://it.wikipedia.org/wiki?curid=8312474", "title": "Giampiero Hruby", "text": "Carriera.\nInizia a giocare a basket a 14 anni a Udine ed esordisce a 17 anni in Serie C con la Polisportiva Friulana di Udine. A 19 anni abbandona il campo per dedicarsi completamente all\u2019attivit\u00e0 di allenatore. Le sue esperienze sono molteplici. Dal 1977 al 1992 \u00e8 allenatore del settore giovanile, una carriera iniziata a Udine proprio con la Polisportiva Friulana e continuata nell\u2019Olimpia Milano, dove rimane dal 1979 al 1982 collaborando con il settore giovanile sotto il capo allenatore degli juniores Claudio Bardini. Diventa responsabile di settore giovanile nel 1982 alla Lebole Mestre, dove sostituisce Ettore Messina, ed altre esperienze in questo ruolo arrivano a Fabriano (dal 1983 al 1989), Pesaro (dal 1989 al 1992) e Desio (dal 1992 al 1994). Intanto diventa anche vice allenatore in prima squadra: ancora nel 1982, a soli 22 anni, \u00e8 vice in A1 a Mestre sotto Claudio Bardini. Nel 1983-84 \u00e8 assistente di Massimo Mangano a Fabriano, ancora in A1 e nella stagione successiva \u00e8 vice di Pero Skansi nella stessa Fabriano. Successivamente lavorer\u00e0 sotto Sergio Scariolo a Pesaro, nel 1989-90, stagione nella quale conquista lo scudetto e la finale di Coppa Korac persa contro il Joventut Badalona. A Pesaro allena anche la stagione successiva, centrando le Final Four di Coppa dei Campioni, e nel 1992-93 torna ad affiancarsi a Scariolo a Desio, in Serie A2. Diviene capo allenatore nel 1993-94, alla Aurora Desio, quando vince il campionato di A2 centrando cos\u00ec una storica promozione in A1 e l\u2019accesso ai playoff 1994, dove perde di stretta misura contro la Milano di Mike D'Antoni, 2-1 costringendo l\u2019Olimpia a una gara 3 risolta in casa solo negli ultimi minuti. \u00c8 la prima volta nella storia del basket italiano che un capo allenatore esordiente conquista la promozione dalla A2 alla massima serie. Dopo lo scioglimento dell\u2019Aurora Desio \u00e8 capo allenatore a Rimini, in A2, nella stagione 1995-96: viene esonerato in marzo con un record di 12-12 quando mancano 6 partite al termine della regular season.\nCuriosit\u00e0.\nIl cognome Hruby o Hrub\u00fd ha origini ceche (hrub\u00fd significa \u2018grezzo\u2019, nel ceco antico significa \u2018grande\u2019). Il bisnonno Vincenz (9 Settembre 1856, Krivsoudov, Boemia \u2013 16 Luglio 1917, Trieste) \u00e8 stato un famosissimo giocatore di scacchi, a livello mondiale. Il nonno Guglielmo (29 agosto 1896, Trieste \u2013 5 giugno 1978, Trieste) \u00e8 stato un professore di tedesco. Il padre Giampaolo (26 agosto 1930, Trieste \u2013 3 febbraio 2014, Trieste) \u00e8 stato un funzionario di banca, appassionato di pallacanestro e collezionista di francobolli, monete e quadri.\n\u00c8 stato tesserato presso la FIP come giocatore (1975 \u2013 1983) e poi come allenatore (1978 \u2013 1996). Da gennaio 2011 \u00e8 entrato nel Registro dei Procuratori FIP; \u00e8 anche agente CONI e FIBA. Inoltre \u00e8 iscritto all\u2019Ordine Nazionale Giornalisti dal 2004. La sua attivit\u00e0 nel basket \u00e8 diventata imprenditoriale nel 1996, quando ha fondato l\u2019agenzia Jump &amp; Julius Scouting. Nel 2000 questa ditta individuale \u00e8 diventata una SRL con il nome di J&amp;J International Group.\nQueste due ditte hanno pubblicato quasi 30 libri dedicati al mondo del basket, tutti firmati come co-autori da Giampiero Hruby e Dan Peterson. Tra di essi vanno citati Italian Basketball Register, European Basketball Register, World Basketball Register e altre pubblicazioni, con statistiche, valutazioni e profili di migliaia di giocatori, tutti schedati nel database di Superbasket, la pi\u00f9 ricca banca dati statistica del mondo. Nel 2001 ha fondato la testata giornalistica online BasketNet.it che il Sole 24 Ore nell\u2019autunno del 2002 ha indicato tra i primi dieci siti di sport per numero di visitatori. Nel 2011 ha fondato inoltre l\u2019SRL J and J Company, che nella primavera del 2014 ha acquistato le tre testate storiche del basket italiano: Superbasket, Giganti del Basket e American Superbasket. A maggio 2014 ha riportato in vita Superbasket in versione digitale. Il mese successivo la rivista \u00e8 tornata anche nelle edicola come mensile. A novembre 2016 ha riportato nelle edicole anche la storica rivista Giganti del Basket fondata nel novembre del 1966. \nNel 2020, come direttore del sito superbasket.it, rilancia la testata giornalistica on line della storica rivista fondata da Aldo Giordani nel lontano 1978.\nE poi nel gennaio del 2021 l'ultima modifica con un nuovo cambio del nome societ\u00e0 in Superbasket SRL.\nInfine sempre nel gennaio del 2021 una nuova iniziativa editoriale cartacea: Giganti. Una testata giornalistica con cadenza semestrale che ha presentato, nel primo numero, la monografia del sindaco di Venezia Luigi Brugnaro."}
{"id": "8312504", "revid": "599013", "url": "https://it.wikipedia.org/wiki?curid=8312504", "title": "Heribert von Larisch", "text": "Biografia.\nI primi anni e la prima guerra mondiale.\nVon Larisch nacque nel 1894 a Friburgo in Brisgovia, primogenito in una famiglia aristocratica tedesca di solide tradizioni militari. Dopo aver completato gli studi superiori, a 19 anni von Larisch entr\u00f2 nell'esercito imperiale tedesco, grazie anche alla sua famiglia d'origine.\nPoco dopo lo scoppio della prima guerra mondiale il 28 luglio 1914, von Larisch venne mobilitato il 2 agosto e ricevette il gradi di tenente nel settembre di quello stesso anno. Trascorse la maggior parte del periodo della guerra col 18\u00ba reggimento dragoni, servendo come comandante di plotone e di squadrone. Nel gennaio del 1918 venne trasferito al 359\u00ba reggimento di fanteria per assumere il comando di una compagnia; in quella posizione, venne promosso al grado di primo tenente nel maggio del 1918. In Agosto, divenne ufficiale d'ordinanza nello staff del I corpo di riserva, sino alla capitolazione dell'impero tedesco l'11 novembre 1918.\nIl periodo tra le due guerre.\nMentre ancora si trovava in servizio, von Larisch si iscrisse all'Universit\u00e0 di Rostock nel febbraio del 1920 per studiare legge, ma non complet\u00f2 mai i suoi studi.\nNel periodo bellico, il 18 giugno 1917, aveva sposato Ellen Fanny Wanda Natalie Helene Edle von Xylander (1895\u20131974), figlia del cavalier Adolf Edler von Xylander, tenente colonnello dell'esercito. La suocera di von Larisch, che aveva divorziato dal marito nel 1914 per sposare l'ufficiale Eduard Ermekeil (31 ottobre 1864 \u2013 18 novembre 1941) nel 1916, proveniva da una ricca famiglia di proprietari terrieri della Pomerania che possedevano, tra le altre cose, una residenza a Latzig, una a Sierak\u00f3wko ed una a Sowno, alcune delle quali passarono in seguito alla figlia e quindi a von Larisch stesso. Von Larisch venne quindi congedato dall'esercito e si stabil\u00ec nella residenza di Zirchow con la moglie e la figlia Irmgard (1918\u20131998).\nA Zirchov von Larisch si occup\u00f2 dell'amministrazione della tenuta agricola. Negli anni '20 con la moglie ebbe altri quattro figli: Siegrid (n. 1921), Friederun (n. 1922), Karin (n. 1924) e Dankwart (n. 1925). Inoltre von Larisch si dedic\u00f2 attivamente alla struttura componendo una storia del suo reggimento durante la passata guerra che venne pubblicata col titolo \"Das 2. Gro\u00dfherzogl. Mecklenburg. Dragoner-Reg. Nr 18 im Weltkriege 1914\u20131918\" nel 1924.\nCercando di aggirare le disposizioni del Trattato di Versailles relative al riarmo della Germania dopo la fine della prima guerra mondiale, lo stato tedesco dal 1926 cerc\u00f2 comunque di costituire il Reichswehr per sviluppare segretamente un esercito come organizzazione paramilitare. Per questo motivo von Larisch venne richiamato in servizio assieme ad altri 1000 ex ufficiali tedeschi dal 1\u00ba luglio 1929, venendo impiegato nel II distretto militare (Meclemburgo e Pomerania, con quartier generale a Stettino) e venendo in seguito nominato amministratore del distretto dell'area di Schlochau e Bublitz, non lontano dalle propriet\u00e0 della sua famiglia.\nVon Larisch trascorse gli anni successivi in tranquillit\u00e0 sino al 1\u00ba febbraio 1932 quando venne trasferito all'ufficio di comando di Neustettin (sempre in Pomerania), dove seppe della notizia della presa di potere da parte di Adolf Hitler nel 1933. Il 1\u00ba ottobre 1933, von Larisch venne promosso capitano ed ottenne il comando di una compagnia del 4\u00ba reggimento di fanteria, acquartierato a Kolberg, in Pomerania. Mantenne tale posizione come comandante di compagnia con la ristrutturazione dell'esercito nella Wehrmacht nel 1935. L'anno successivo fu istruttore della prestigiosa scuola di fanteria di D\u00f6beritz presso Berlino. Rimase con tale incarico sino al luglio del 1936, quando venne trasferito al 94\u00ba reggimento di fanteria in Pomerania. Poco dopo venne promosso maggiore ed all'inizio dell'ottobre del 1937 venne trasferito in un'altra scuola di fanteria, questa volta ad Hannover, come istruttore di tattica sino al 1939.\nLa seconda guerra mondiale.\nQuando la Germania invase la Polonia il 1\u00ba settembre del 1939 dando inizio alla seconda guerra mondiale, l'86\u00aa divisione di fanteria venne costituita a Detmold il 26 agosto e von Larisch prese il comando del 1\u00ba battaglione del 167\u00ba reggimento di fanteria, anche se con esso non prese parte direttamente alla campagna polacca. Larisch trascorse poi gran parte del periodo della Strana guerra, dall'ottobre del 1939 al gennaio del 1940, con incarichi di insegnante in quanto i suoi superiori, pur ammirandone le doti tecniche, non lo ritenevano ancora adatto all'operativit\u00e0 sul campo. Venne quindi nuovamente trasferito dal fronte e, come istruttore di tattica, venne assegnato a K\u00f6nigsbr\u00fcck dal 10 gennaio di quell'anno. Simultaneamente, venne nominato comandante del 3\u00ba battaglione del 440\u00ba reggimento di fanteria nella medesima citt\u00e0. Nel febbraio di quell'anno, venne promosso al rango di tenente colonnello. Nel maggio del 1940, gli venne affidato esclusivamente il comando del suo battaglione. La qualit\u00e0 della formazione delle truppe presenti a K\u00f6nigsbr\u00fcck spinse addirittura l'attach\u00e9 militare statunitense a scrivere ai suoi superiori di essere stato \"impressionato\" dalle tattiche dei tedeschi e dalle manovre che aveva visto fare sotto il comando di von Larisch.\nVon Larisch rimase nella sua posizione per tutto il 1940, senza prendere parte alla battaglia di Francia, concentrandosi invece nella campagna dei Balcani, dopo la quale venne elevato a comandante del 440\u00ba reggimento di fanteria nel luglio del 1941 e quindi, in ottobre, al grado di colonnello. Nel contempo, il suo reggimento venne spostato in Grecia con l'incarico di occupare l'area. Von Larisch, ancora inattivo, rimase in Grecia e dall'ottobre al novembre del 1942 ottenne il comando delle unit\u00e0 della 1\u00aa brigata da fortezza di Creta, con quartier generale a Tessalonica. Il 23 novembre 1942, le sue unit\u00e0 vennero trasferite a nord per entrare a far parte dello staff di sicurezza delle ferrovie della Croazia (\"Deutscher Eisenbahn\u2013Sicherungsstab Kroatien\"). Con tale compito, von Larisch fu responsabile della protezione dei trasporti dello Stato indipendente di Croazia, uno stato-fantoccio della Germania, e di evitare atti di sabotaggio da parte dei partigiani jugoslavi nell'area.\nMantenne tale posizione sino all'estate del 1943 quando, dopo dieci anni di servizio inattivo, gli venne consentito di frequentare un corso per ufficiali divisionali a Berlino. Torn\u00f2 in Croazia in agosto e, dal 1\u00ba novembre 1943, ottenne il comando della 78\u00aa divisione di fanteria, una delle pi\u00f9 forti e meglio equipaggiate del fronte orientale della guerra. Quando von Larisch prese il comando delle sue truppe, la divisione venne da subito coinvolta in pesanti combattimenti contro l'Armata Rossa dal momento che i sovietici tentarono di catturare la ferrovia Mosca\u2013Minsk, collegando cos\u00ec Smolensk con Orsha. Gli scontri perdurarono per tutto l'inverno,e la divisione fu in grado di mantenere una difesa formidabile.\nIl 15 febbraio 1944, von Larisch ottenne il comando della 129\u00aa divisione di fanteria e venne promosso al grado di maggiore generale il 1\u00ba aprile 1944. Quando, nel giugno del 1944, i sovietici lanciarono un'offensiva di massa (Operazione Bagration), la 129\u00aa divisione di fanteria inizialmente riusc\u00ec ad evitarla, ma successivamente sub\u00ec pesanti perdite in Bielorussia. Alla fine dell'estate del 1944, la divisione di von Larisch si trov\u00f2 alla difesa del fiume Narew dagli assalti dei russi, piazzando solide difese lungo il corso d'acqua con trincee, filo spinato, ostacoli e campi minati per evitare che i sovietici potessero fare irruzione. Questo successo incontr\u00f2 l'entusiasmo dei superiori di von Larisch che dal 1\u00ba settembre 1944 venne decorato con la medaglia d'oro dell'Ordine della Croce tedesca e la promozione a tenente generale dal 1\u00ba ottobre di quello stesso anno, oltre alla concessione della medaglia di cavaliere dell'Ordine della Croce di Ferro.\nLa linea difensiva di Narew ad ogni modo cedette nel gennaio del 1945, anche a causa del freddo dell'inverno che aveva reso il terreno impermeabile, ed i tedeschi vennero costretti alla ritirata. La 129\u00aa divisione perse cos\u00ec tanti uomini da cessare di esistere come formazione da combattimento; Von Larisch rinunci\u00f2 a ci\u00f2 che restava della sua divisione il 15 febbraio 1945.\nPer il resto della guerra, von Larisch venne trasferito alla scuola di fanteria di D\u00f6beritz col ruolo di comandante dell'istituto. Anticipando l'assalto dei sovietici a Berlino, la scuola venne spostata a Grafenw\u00f6hr, nell'Alto Palatinato. Rimase in servizio sino al 24 aprile, quando venne posto in riserva. Von Larisch continu\u00f2 ad ogni modo il corso per ufficiali di reggimento che aveva iniziato nel marzo di quello stesso anno. Dalla fine di aprile del 1945, il corso venne spostato a Kr\u00fcn, nella Baviera meridionale, non lontano dal confine col Tirolo. Si concluse il 30 aprile quando si seppe della notizia della morte di Hitler.\nGli ultimi anni.\nDopo la fine della seconda guerra mondiale l'8 maggio 1945, von Larisch riusc\u00ec ad evitare la cattura per pi\u00f9 di un mese, ma venne alla fine arrestato dalle autorit\u00e0 americane il 15 giugno 1945. Trascorse i due anni successivi come prigioniero di guerra e venne infine rilasciato il 1\u00ba luglio 1947, poche settimane prima del suo cinquantatreesimo compleanno.\nTornato in Germania, von Larisch e la moglie si stabilirono ad Amburgo. Con la sola eccezione dell'unico suo figlio maschio, disperso dal 1\u00ba luglio 1944 nel settore nord del fronte orientale, tutti i membri della sua famiglia sopravvissero alla guerra. Le sue propriet\u00e0 in Pomerania vennero annesse allo stato della Polonia. Sua figlia Karin, veterinaria, alla fine decise di emigrare negli Stati Uniti d'America negli anni '50.\nVon Larisch trascorse gli ultimi anni della sua vita in tranquillit\u00e0, servendo come presidente dell'associazione ex ufficiali del 18\u00ba reggimento dragoni (il suo primo reggimento). Larisch mor\u00ec il 16 maggio 1972 all'et\u00e0 di 77 anni."}
{"id": "8312507", "revid": "6923", "url": "https://it.wikipedia.org/wiki?curid=8312507", "title": "Johnstone Kibet", "text": ""}
{"id": "8312513", "revid": "1522738", "url": "https://it.wikipedia.org/wiki?curid=8312513", "title": "Trouble (film)", "text": ""}
{"id": "8312520", "revid": "88740", "url": "https://it.wikipedia.org/wiki?curid=8312520", "title": "Bambini di Creuse", "text": "Con Bambini di Creuse si indicano 1.630 bambini trasferiti con la forza dall'isola di Riunione alla Francia metropolitana rurale tra il 1963 e il 1982.\nStoria.\nLa storia \u00e8 ben nota alla Riunione, dove viene chiamata l\"'affaire des Enfants de la Creuse\" o \"affaire des R\u00e9unionnais de la Creuse\".\nQuesti bambini, \"abbandonati o meno\", vennero sottoposti alla tutela dello stato dalle autorit\u00e0 francesi del Dipartimento per la salute e gli affari sociali. Furono trasportati dalle autorit\u00e0 della Riunione, al fine di ripopolare dipartimenti metropolitani come Creuse, Tarn, Gers, Loz\u00e8re e Pirenei orientali che avevano perso popolazione a causa del movimento dalle aree rurali alle aree metropolitane.\nIl trasporto forzato di bambini fu organizzato sotto la guida di Michel Debr\u00e9, all'epoca deputato alla Riunione.\nA marzo 2007, il regista Antoine-L\u00e9onard Maestrati ha realizzato il documentario \"L'avenir est ailleurs\" che racconta questa storia."}
{"id": "8312523", "revid": "2194416", "url": "https://it.wikipedia.org/wiki?curid=8312523", "title": "Addetto (diplomazia)", "text": "Un addetto (detto anche attach\u00e9, dal francese), nella burocrazia diplomatica, \u00e8 una persona assegnata ad uno staff diplomatico o amministrativo di un'agenzia diplomatica.\nUn addetto \u00e8 normalmente un funzionario che serve anche come diplomatico o come membro di supporto di uno staff di un ambasciatore o del capo di una missione diplomatica, per agenzie governative o pubbliche ma anche per organizzazioni intergovernative o non governative. \nUn addetto ha il compito di monitorare una specifica area affidatagli. L'addetto si occupa anche di predisporre gli eventi che coinvolgono direttamente l'ambasciata di cui \u00e8 membro, conducendo l'agenda dell'ambasceria, facendo ricerche, interessandosi del necessario.\nFunzioni.\nTalvolta un addetto pu\u00f2 avere specifiche responsabilit\u00e0 come ad esempio vi \u00e8:\nTipologie.\nAddetto militare.\nUn addetto militare \u00e8 un ufficiale delle forze armate che presta servizio nello staff diplomatico di un'ambasciata o di un consolato con funzioni tecnico-militari.\nAddetto scientifico.\nUn addetto scientifico consiglia l'ambasceria in campo scientifico e tecnologico.\nAddetto culturale.\nL'addetto culturale cura i rapporti culturali tra il proprio paese e quello a cui \u00e8 assegnato, ed \u00e8 responsabile, se presente, dell'istituto di cultura.\nAddetto alla salute.\nUn addetto alla salute consiglia l'ambasceria in materia sanitaria e pu\u00f2 interessarsi della medesima presso organizzazioni nazionali e internazionali nell'ambito di epidemie.\nNel mondo.\nBelgio.\nIl termine francese \"attach\u00e9\" \u00e8 entrato in uso presso i ministeri del Belgio dal 2005, andando a rimpiazzare i termini \"adjunct-adviseur\" (in olandese) o \"conseiller-adjoint\" (in francese), normalmente utilizzati per descrivere quei funzionari di ministero con competenze di settore specifiche.\nCitt\u00e0 del Vaticano.\nIl titolo di addetto \u00e8 utilizzato anche nella gerarchia diplomatica della \"Santa Sede\" dove spesso tale figura \u00e8 ricoperta da un sacerdote, solitamente membro del corpo diplomatico della Santa Sede, che presta servizio in una nunziatura apostolica in un determinato paese o presso un'organizzazione internazionale o intergovernativa. In quest'ultimo incarico in particolare, si occupa in particolare di dare assistenza legale alle rappresentanze della chiesa cattolica in quel determinato contesto."}
{"id": "8312524", "revid": "47767", "url": "https://it.wikipedia.org/wiki?curid=8312524", "title": "Chiesa di Sant'Antonio (Livo, Trentino-Alto Adige)", "text": "La chiesa di Sant'Antonio, o chiesa di Sant'Antonio Abate, \u00e8 la parrocchiale di Preghena, frazione di Livo in Trentino. Risale al XIV secolo.\nStoria.\nLa prima citazione riferita alla chiesa di Preghena risale ad un documento testamentario del 1384. Verso la fine del XV secolo la chiesa medievale venne quasi certamente distrutta da un incendio quindi ricostruita seguendo lo stile gotico e, nel 1531, ampliata anche con la costruzione di un loggiato esterno davanti alla facciata (chiamato localmente \"glesiot\").\nA partire dal 1590 parte della vota a crociera della sala venne decorata con affreschi eseguiti da artisti di scuola germanica.\nLa cappella laterale dedicata a Sant'Antonio da Padova venne edificata nel XVII secolo, e attorno alla met\u00e0 del secolo ebbe la concessione del fonte battesimale e della custodia dell'Eucaristia.\nUn nuovo incendio, dopo quello del XV secolo, distrusse l'edificio che venne ricostruito, nel 1692.\nNella seconda met\u00e0 del XVIII secolo venne costruita la nuova sacrestia, poi Mattia Lampi dipinse la Via Crucis presente nella sala. Ottenne dignit\u00e0 curiaziale nel 1773 anche se per un certo periodo venne ostacolata dalla pieve di Livo, la chiesa della Nativit\u00e0 di Maria.\nNegli anni cinquanta venne restaurata ed ampliata. L'antica facciata storica venne abbattuta e venne costruita una parte di gusto moderno a costituire l'avancorpo dell'edificio. Ai lati dell'ingresso sono murate due colonne che erano appartenute alla cantoria demolita con la loggia in controfacciata. Sul portale a sud venne aperto un rosone.\nAlla fine del decennio degli anni settanta la chiesa venne nuovamente restaurata e fu oggetto di un furto sacrilego, perch\u00e9 vennero rubate diverse statue lignee policrome che ornavano gli altari.\nGli ultimi interventi si sono conclusi nel 2003. Sono stati valorizzati gli affreschi nella cappella di Sant'Antonio, si \u00e8 rifatta la pavimentazione, sono stati ripristinati gli originali finestroni e riscoperto l'antico fonte battesimale. La torre campanaria \u00e8 stata restaurata col rifacimento della copertura e il tetto della chiesa \u00e8 stato rinnovato con scandole in larice.\nDescrizione.\nGli affreschi realizzati nel XVI secolo da artisti tedeschi sono interpretazioni e trasposizioni in chiave sacra di soggetti profani. All'interno della zona presbiteriale la \"Madonna con Bambino\" \u00e8 forse attribuibile a Giovanni e Battista Baschenis. L'ancona dell'altar maggiore \u00e8 di Andrea Carneri."}
{"id": "8312525", "revid": "144796", "url": "https://it.wikipedia.org/wiki?curid=8312525", "title": "Attach\u00e9", "text": ""}
{"id": "8312536", "revid": "110477305", "url": "https://it.wikipedia.org/wiki?curid=8312536", "title": "Prefissi decimali", "text": ""}
{"id": "8312537", "revid": "486946", "url": "https://it.wikipedia.org/wiki?curid=8312537", "title": "Vil Coyote", "text": ""}
{"id": "8312538", "revid": "111143800", "url": "https://it.wikipedia.org/wiki?curid=8312538", "title": "Blow (Straitjacket Fits)", "text": "Blow \u00e8 il terzo album in studio long playing del gruppo musicale neozelandese Straitjacket Fits, pubblicato nel 1993 dalla Flying Nun Records in Nuova Zelanda e nel Regno Unito e dalla Arista Records in Canada e negli Stati Uniti d'America. Versioni precedenti dei brani \"\"Done\" e \"Spacing\" erano state gi\u00e0 pubblicate in Nuova Zelanda sull'EP \"Done\" nel 1992. La versione pubblicata negli USA include un brano in pi\u00f9, \"Sycamore\", che in Nuova Zelanda \u00e8 stato pubblicato come lato B del primo singolo dell'album \"Cat Inna Can\"; altro singolo dell'album fu \"If I Were You\"\"."}
{"id": "8312540", "revid": "834", "url": "https://it.wikipedia.org/wiki?curid=8312540", "title": "Hail (film)", "text": ""}
{"id": "8312559", "revid": "298229", "url": "https://it.wikipedia.org/wiki?curid=8312559", "title": "Samson Mungai", "text": "Biografia.\nNel 2011 ha partecipato a varie gare di corsa in montagna in Austria; in seguito si \u00e8 dedicato alla corsa su strada, principalmente alla maratona."}
{"id": "8312562", "revid": "22356", "url": "https://it.wikipedia.org/wiki?curid=8312562", "title": "Dussumieriinae", "text": ""}
{"id": "8312563", "revid": "767487", "url": "https://it.wikipedia.org/wiki?curid=8312563", "title": "Peter E. Hodgson", "text": "Di religione cattolica romana, scrisse di filosofia della fisica e di questioni sociali.\nBiografia.\nDopo aver conseguito nel 1948 il B.sc in fisica all'Imperial College di Londra, inizi\u00f2 la ricerca sperimentale sotto la direzione di George Paget Thomson, divenendo uno dei primi scienziati a identificare il mesone K, il suo decadimento in tre pioni e a fornire la stima della sua massa pi\u00f9 accurata all'epoca. Per queste scoperte, nel 1951 gli fu conferito il dottorato e, nel 1960, l'Universit\u00e0 di Londra lo insign\u00ec del titolo di Doctor of Science.\nCon la supervisione del matematico australiano Harrie Massey (1928-2008), Hodgson si applic\u00f2 alla ricerca nel campo della fisica nucleare presso l'University College di Londra, in particolare allo studio della dispersione dei neutroni emessi da alfa particelle. Le sue ricerche attrassero l'interesse di Rudolf Peierls e di Denys Wilkinson, che nel 1958 lo invitarono a Oxford, dove fu nominato direttore del gruppo di fisica teorica nucleare, e fino al suo pensionamento, docente di fisica nucleare e membro del Corpus Christi College.\nDal 1952 al 1959 fu eletto nel direttivo dell'associazione degli scienziati nuclearisti britannici, e, dal '53 al '55, firm\u00f2 una serie di articoli nella relativa rivista ufficiale.\nHodgson fu attivamente coinvolto nell'analisi dell'impatto della scienza sulla societ\u00e0 e dei conseguenti obblighi morali e etici degli scienziati. Collabor\u00f2 a stretto contatto con la John Templeton Foundation, la Newman Society e altre organizzazioni filantropiche impegnate al fine nel promuovere l'integrazione fra scienza e fede.\nNegli anni successivi fu nominato presidente del comitato editoriale scientifico del movimento cattolico \"Pax Romana\", per il quale cur\u00f2 il bollettino ufficiale, contribuendo direttamente con articoli e recensioni di libri. Divenuto consulente del Pontificio Consiglio per la Cultura (fondato nel 1982), incoraggi\u00f2 gli scienziati cattolici, sia laici che ordinati, a integrare i loro lavori accademici con le proprie convinzioni religiose, divulgando i risultati da essi prodotti. Inoltre, ribad\u00ec ripetutamente la necessit\u00e0 che la Chiesa restasse scrupolosa e professionale in merito a qualsiasi raccomandazione o commento indirizzati al mondo della scienza."}
{"id": "8312568", "revid": "6923", "url": "https://it.wikipedia.org/wiki?curid=8312568", "title": "Uomo in arme", "text": "Uomo in arme \u00e8 un dipinto a olio su tela (87,5x67,3\u00a0cm) di Sebastiano del Piombo, databile tra il 1520 e il 1530 e conservato nel Wadsworth Atheneum di Hartford.\nIl personaggio ritratto potrebbe corrispondere al condottiero Luigi Gonzaga detto \"Rodomonte\", padre di Vespasiano I Gonzaga, duca di Sabbioneta."}
{"id": "8312571", "revid": "594360", "url": "https://it.wikipedia.org/wiki?curid=8312571", "title": "Run BTS!", "text": ""}
{"id": "8312586", "revid": "46291", "url": "https://it.wikipedia.org/wiki?curid=8312586", "title": "Bromus squarrosus", "text": "Il forasacco pendolino (nome scientifico Bromus squarrosus ) \u00e8 una specie di pianta spermatofita monocotiledone appartenente alla famiglia Poaceae (sottofamiglia Pooideae ex Graminaceae).\nEtimologia.\nIl nome generico (\"bromus\") deriva dalla lingua greca ed \u00e8 un nome antico per l'avena. L'epiteto specifico (\"squarrosus\") significa \"squamoso o ruvido\" o \"con le foglie con portamento ad angolo retto\" (probabilmente si riferisce ai bordi dei lemmi di questa specie).\nIl nome scientifico della specie \u00e8 stato definito da Linneo (1707 \u2013 1778), conosciuto anche come Carl von Linn\u00e9, biologo e scrittore svedese considerato il padre della moderna classificazione scientifica degli organismi viventi, nella pubblicazione \"Species Plantarum\" (Sp. Pl. 1: 76 - 1753) del 1753.\nDescrizione.\nQueste piante arrivano ad una altezza di 3 - 6 dm (massimo 90\u00a0cm). La forma biologica \u00e8 terofita scaposa (T scap), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie.\nRadici.\nLe radici sono per lo pi\u00f9 fascicolate; a volte sono secondarie da rizoma.\nFusto.\nI culmi sono cavi a sezione pi\u00f9 o meno rotonda e sottile. Il portamento in genere \u00e8 fascicolato, ginocchiato-ascendente. La superficie \u00e8 glabra o raramente pelosa in alto. I nodi per culmo sono 3 - 5.\nFoglie.\nLe foglie lungo il culmo sono disposte in modo alterno, sono distiche e si originano dai vari nodi. Sono composte da una guaina, una ligula e una lamina. Le venature sono parallelinervie. Non sono presenti i pseudopiccioli e, nell'epidermide delle foglia, le papille.\nInfiorescenza.\nInfiorescenza principale (sinfiorescenza o semplicemente spiga): le infiorescenze, ascellari e terminali, in genere sono ramificate e sono formate da alcune spighette ed hanno la forma di una pannocchia unilaterale, breve e povera. I rami inferiori in genere portano una (o due) spighette pendenti e sono lunghi 2 \u2013 5\u00a0cm. La fillotassi dell'inflorescenza inizialmente \u00e8 a due livelli, anche se le successive ramificazioni la fa apparire a spirale. Dimensione della pannocchia: larghezza 4 \u2013 6\u00a0cm; lunghezza 5 \u2013 20\u00a0cm.\nSpighetta.\nInfiorescenza secondaria (o spighetta): le spighette, pedicellate, con forme da ovate a lanceolate e compresse lateralmente, sottese da due brattee distiche e strettamente sovrapposte chiamate glume (inferiore e superiore), sono formate da 8 a 20 fiori (massimo 36 fiori). Possono essere presenti dei fiori sterili; in questo caso sono in posizione distale rispetto a quelli fertili. Alla base di ogni fiore sono presenti due brattee: la palea e il lemma. La disarticolazione avviene con la rottura della rachilla tra i fiori o sopra le glume. Alla fruttificazione le spighette sono patenti o pendule e il colore \u00e8 giallastro. Dimensione delle spighette: larghezza 6 \u2013 8\u00a0mm; lunghezza 35 \u2013 50\u00a0mm (massimo 70\u00a0mm).\nFiori.\nI fiori fertili sono attinomorfi formati da 3 verticilli: perianzio ridotto, androceo e gineceo.\nFrutti.\nI frutti sono del tipo cariosside, ossia sono dei piccoli chicchi indeiscenti colorati di marrone scuro, con forme ovoidali, nei quali il pericarpo \u00e8 formato da una sottile parete che circonda il singolo seme. In particolare il pericarpo \u00e8 fuso al seme ed \u00e8 aderente. L'endocarpo non \u00e8 indurito e l'ilo \u00e8 lungo e lineare. L'embrione \u00e8 piccolo e provvisto di epiblasto ha un solo cotiledone altamente modificato (scutello senza fessura) in posizione laterale. I margini embrionali della foglia non si sovrappongono.\nRiproduzione.\nCome gran parte delle Poaceae, le specie di questo genere si riproducono per impollinazione anemogama. Gli stigmi pi\u00f9 o meno piumosi sono una caratteristica importante per catturare meglio il polline aereo. La dispersione dei semi avviene inizialmente a opera del vento (dispersione anemocora) e una volta giunti a terra grazie all'azione di insetti come le formiche (mirmecoria). In particolare i frutti di queste erbe possono sopravvivere al passaggio attraverso le budella dei mammiferi e possono essere trovati a germogliare nello sterco.\nDistribuzione e habitat.\nFitosociologia.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nTassonomia.\nLa famiglia di appartenenza di questa specie (Poaceae) comprende circa 650 generi e 9.700 specie (secondo altri Autori 670 generi e 9.500). Con una distribuzione cosmopolita \u00e8 una delle famiglie pi\u00f9 numerose e pi\u00f9 importanti del gruppo delle monocotiledoni e di grande interesse economico: tre quarti delle terre coltivate del mondo produce cereali (pi\u00f9 del 50% delle calorie umane proviene dalle graminacee). La famiglia \u00e8 suddivisa in 11 sottofamiglie, il genere \"Bromus\" \u00e8 descritto all'interno della sottofamiglia Pooideae con oltre 150 specie distribuite in tutto il mondo.\nFilogenesi.\nLa trib\u00f9 Bromeae (e quindi il suo unico genere \"Bromus\") \u00e8 descritta all'interno della supertrib\u00f9 Triticodae . La supertrib\u00f9 Triticodae comprende tre trib\u00f9: Littledaleeae, Triticeae e Bromeae. All'interno della supertrib\u00f9, la trib\u00f9 Bromeae forma un \"gruppo fratello\" con la trib\u00f9 Triticeae.\nI \"Bromus\" della flora spontanea italiana sono suddivisi in tre gruppi distinti: \"Festucaria\" , \"Anisantha\" e \"Bromus\" s.s. La specie di questa voce appartiene al gruppo \"Bromus\" s.s. Il ciclo biologico delle piante di questo gruppo \u00e8 annuo con un aspetto molto diverso dalle specie del genere \"Festuca\". A maturit\u00e0 le spighette si restringono all'apice ed hanno delle reste caratteristiche (allargate). Le nervature delle due glume (con forme ovate lunghe 3,5 \u2013 9\u00a0mm) sono diverse: quella inferiore ha 3 nervature; quella superiore \u00e8 7 - 9 nervature. La resta dei lemmi (con forme ovato-lanceolate) \u00e8 dorsale.\nIl numero cromosomico delle specie \"B. squarrosus\" \u00e8: 2n = 14.\nSottospecie.\nDi seguito sono indicate alcune sottospecie di questa voce, non sempre riconosciute da altre checklist botaniche.\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "8312589", "revid": "110157", "url": "https://it.wikipedia.org/wiki?curid=8312589", "title": "Vaahteraliiga 2020", "text": "La Vaahteraliiga 2020 \u00e8 la 41\u00aa edizione del campionato finlandese di football americano di primo livello, organizzato dalla SAJL.\nIl 12 marzo \u00e8 stato annunciato il rinvio dell'inizio del campionato a causa della pandemia di COVID-19 del 2019-2021.\nStagione regolare.\nCalendario.\nOrganizzazione post-pandemia.\nA seguito della pandemia la stagione regolare \u00e8 stata riorganizzata su 15 incontri di sola andata.\nClassifica.\nLa classifica della regular season \u00e8 la seguente:\nPasser rating.\nLa classifica tiene in considerazione soltanto i quarterback con almeno 10 lanci effettuati."}
{"id": "8312590", "revid": "298055", "url": "https://it.wikipedia.org/wiki?curid=8312590", "title": "Straitjacket Fits (album)", "text": "Straitjacket Fits \u00e8 una compilation long playing dell'omonimo gruppo musicale neozelandese, pubblicata nel 1998 dalla Flying Nun Records in Nuova Zelanda.\nTracce.\nDisco 1\nDisco 2"}
{"id": "8312591", "revid": "15756", "url": "https://it.wikipedia.org/wiki?curid=8312591", "title": "British Atomic Scientists Association", "text": "La British Atomic Scientists Association (BASA), nota anche come Atomic Scientist Association (ASA), \u00e8 stata la principale associazione degli scienziati e dei fisici nuclearisti britannici.\nFondata da Joseph Rotblat nel 1946, \u00e8 un gruppo politicamente neutrale, composto da eminenti fisici e scienziati che si occupano di questioni di politica pubblica nazionale relativamente ai rischi e alle applicazioni civili e militari della fisica nucleare, quali l'energia nucleare e le armi atomiche, svolgendo attivit\u00e0 di formazione e informazione rivolta a un pubblico specialistico e generalista mediante la pubblicazione di articoli e di documenti ufficiali.\nUfficialmente, l'associazione fu sciolta nel 1959.\nDirettivo.\nIl vicepresidente (VP) era il direttore esecutivo, mentre la carica di presidente (abbreviata con la lettera P) corrispondeva a una posizione onoraria.&lt;br&gt;\nI presidenti o vicepresidenti dell'associazioni furono:"}
{"id": "8312592", "revid": "22356", "url": "https://it.wikipedia.org/wiki?curid=8312592", "title": "Portoselvaggioclupea whiteheadi", "text": "Portoselvaggioclupea whiteheadi \u00e8 un pesce osseo estinto, appartenente ai clupeiformi. Visse nel Cretaceo superiore (Campaniano - Maastrichtiano, circa 72 milioni di anni fa) e i suoi resti fossili sono stati ritrovati in Italia. \nDescrizione.\nQuesto pesce \u00e8 noto per un fossile incompleto ma che comunque permette una ricostruzione dell'aspetto dell'animale: \"Portoselvaggioclupea\" doveva essere un pesce di piccole dimensioni, con una lunghezza non superiore ai 15 centimetri. Le principali caratteristiche di \"Portoselvaggioclupea\" erano la presenza di archi neurali ed emali delle ultime vertebre autogeni (cio\u00e8 uniti tra loro tramite giunture, quasi a sembrare un unico blocco), di spine neurali ed emali molto corte, di un forte rigonfiamento prodotto dal pleurostilo sulla faccia laterale della vertebra terminale. Il notevole raccorciamento delle vertebre neurali ed emali indica che questa specie probabilmente aveva un corpo pi\u00f9 anguilliforme degli altri clupeiformi coevi come \"Nardoclupea\", \"Italoclupea\" e \"Pugliaclupea\".\nClassificazione.\n\"Portoselvaggioclupea\" \u00e8 un rappresentante dei clupeiformi, il grande gruppo di pesci teleostei attualmente rappresentato da numerosissime forme quali sardine, alose, aringhe, acciughe e spratti. In particolare, \"Portoselvaggioclupea\" \u00e8 stato ascritto alla sottofamiglia Dussumieriinae nell'ambito dei Clupeidae. L'olotipo di \"Portoselvaggioclupea whiteheadi\" venne descritto per la prima volta nel 2007 da Louis Taverne, dopo essere stato ritrovato nella zona di Portoselvaggio nei pressi di Nard\u00f2, in provincia di Lecce."}
{"id": "8312595", "revid": "22356", "url": "https://it.wikipedia.org/wiki?curid=8312595", "title": "Portoselvaggioclupea", "text": ""}
{"id": "8312597", "revid": "1768939", "url": "https://it.wikipedia.org/wiki?curid=8312597", "title": "Atomic Scientists' Association", "text": ""}
{"id": "8312601", "revid": "110478156", "url": "https://it.wikipedia.org/wiki?curid=8312601", "title": "Tralfio", "text": ""}
{"id": "8312602", "revid": "767487", "url": "https://it.wikipedia.org/wiki?curid=8312602", "title": "Taranto Calcio 1906 1997-1998", "text": "Questa pagina raccoglie le informazioni riguardanti il Taranto Calcio 1906 nelle competizioni ufficiali della stagione 1997-1998.\nRisultati.\nCoppa Italia Dilettanti.\nPrimo Turno"}
{"id": "8312610", "revid": "1425724", "url": "https://it.wikipedia.org/wiki?curid=8312610", "title": "Puntate di Melevisione (ottava stagione)", "text": "L'ottava stagione di \"Melevisione\" venne trasmessa tra il 2005 e il 2006 ed \u00e8 composta da 156 puntate.\nLa Melevisione andava in onda regolarmente dal luned\u00ec al gioved\u00ec; invece, ogni venerd\u00ec, andava in onda la rubrica \"La giostra di re Quercia\", in cui il sovrano raccontava un episodio passato della Melevisione attraverso la sua giostra.\nEpisodi.\nGli episodi evidenziati in giallo sono stati inclusi ne \"I Classici della Melevisione\". Gli episodi evidenziati in grigio appartengono alla rubrica \"La giostra di Re Quercia\"."}
{"id": "8312623", "revid": "110478500", "url": "https://it.wikipedia.org/wiki?curid=8312623", "title": "Vauxhall Vivaro A", "text": ""}
{"id": "8312633", "revid": "22356", "url": "https://it.wikipedia.org/wiki?curid=8312633", "title": "Gosiutichthys", "text": ""}
{"id": "8312634", "revid": "599013", "url": "https://it.wikipedia.org/wiki?curid=8312634", "title": "Javier Eseverri", "text": "Carriera.\nClub.\nOriginario di Ochagav\u00eda, \u00e8 considerato dagli addetti ai lavori il miglior calcettista navarrese della storia, nonch\u00e9 il primo ad aver esordito nella Nazionale di calcio a 5 della Spagna. Schierato come ultimo e occasionalmente come laterale, ha legato l'intera carriera allo con cui ha giocato 704 partite ufficiali distribuite in 23 stagioni consecutive tra il 1996 e il 2018.\nNazionale.\nEseverri ha debuttato nella Nazionale di calcio a 5 della Spagna il 25 ottobre 2005. Tre anni pi\u00f9 tardi ha disputato la sfortunata Coppa del Mondo 2008 nella quale le \"furie rosse\" sono state sconfitte in finale dal dopo i tiri di rigore. A livello continentale, Eseverri ha vinto due campionati europei consecutivi, nel 2007 e quindi nel 2010. Al termine del secondo ha annunciato il ritiro dalla nazionale."}
{"id": "8312635", "revid": "92723", "url": "https://it.wikipedia.org/wiki?curid=8312635", "title": "Eenrum", "text": "Eenrum (in Gronings: \"Ainrom\" o \"Aindrom\") \u00e8 un villaggio (\"dorp\") di circa 1.500 abitanti del nord-est dei Paesi Bassi, facente parte della provincia di Groninga e situato nella regione di Hoogeland. Dal punto di vista amministrativo, si tratta di un ex-comune, dal 1990 incluso nella municipalit\u00e0 di De Marne e dal 2019 nella nuova municipalit\u00e0 di Het Hogeland.\nGeografia fisica.\nEenrum si trova nella parte settentrionale della provincia di Groninga, a pochi chilometri dalla costa che si affaccia sul Mare del Nord, ed \u00e8 situato ad est di Wehe-den Hoorn, tra le localit\u00e0 di Pieterburen e Mensingeweer (rispettivamente a sud della prima e a nord della seconda), e ad ovest del canale Baflo - Mensingeweer.\nStoria.\nDalle origini ai giorni nostri.\nI primi insediamenti nell'area in cui sorge Eenrum risalgono al VI secolo a.C.\nIl villaggio fu storicamente menzionato nel 1231, quando si parlava di un conflitto che si svolse tra Eenrum ed Uithuizen.\nEenrum fu in seguito menzionato anche in un altro conflitto, quello tra gli Schieringers e i Veltkopers, che nel XV secolo si contendevano la regione di Hogeland.\nEenrum acquis\u00ec una propria amministrazione nel 1798 e divenne ufficialmente un comune indipendente il 31 maggio 1808. Il comune di Eenrum comprendeva, oltre al villaggio principale, anche i villaggi di Den Andel, Baflo, Pieterburen, Rasquert, Saaksumhuizen, Westernieland e Wierhuizen; in seguito, nel 1811, i villaggi di Baflo, Rasquert e Saaskumhuizen andarono a formare la municipalit\u00e0 di Baflo.\nSimboli.\nLo stemma di Eenrum \u00e8 formato da una chiave, simbolo di San Lorenzo, e da una torre sul mare, stemma del casato di ten Dijke.\nMonumenti e luoghi d'interesse.\nEenrum vanta 24 edifici classificati come rijksmonumenten e lo status di villaggio \"protetto\".\nArchitetture religiose.\nChiesa di San Lorenzo.\nPrincipale edificio religioso di Eenrum \u00e8 la chiesa di San Lorenzo: situata al nr. 1 della Kerkpad, fu eretta nel XIII secolo e presenta un campanile risalente al 1646-1652.\nAl suo interno, si trova un organo realizzato nel 1817 da N.A. Lohman.\nArchitetture civili.\nMulino De Lelie.\nAltro edificio d'interesse di Eenrum \u00e8 il mulino De Lelie, un mulino a vento risalente al 1862.\nSociet\u00e0.\nEvoluzione demografica.\nNel 2019, la popolazione di Eenrum era pari a 1.523 abitanti.\nAl rilevamento del 1\u00ba gennaio 2019, la popolazione al di sotto dei 26 anni risultava pari a 400 unit\u00e0 (di cui 230 erano i bambini e i ragazzi al di sotto dei 16 anni), mentre la popolazione dai 65 anni in su era pari a 376 unit\u00e0.\nLa localit\u00e0 ha conosciuto un incremento demografico a partire dal 2016, quando contava 1.488 abitanti. Precedentemente, tra il 2013 (quando contava una popolazione pari a 1.503 abitanti) e il 2016, aveva conosciuto un decremento demografico."}
{"id": "8312636", "revid": "599013", "url": "https://it.wikipedia.org/wiki?curid=8312636", "title": "Karl Casper", "text": "Durante il secondo conflitto mondiale venne promosso colonnello (22 settembre 1941) ed ottenne il comando del 118\u00ba reggimento di fanteria col quale si guadagn\u00f2 la croce di cavaliere dell'Ordine della Croce di Ferro. Ottenne in seguito il grado di generale e comand\u00f2 dapprima la 335\u00aa divisione di fanteria e poi la 48^."}
{"id": "8312637", "revid": "298055", "url": "https://it.wikipedia.org/wiki?curid=8312637", "title": "Life in One Chord", "text": "Life in One Chord \u00e8 il primo extended play del gruppo musicale neozelandese Straitjacket Fits, pubblicato nel 1987 dalla Flying Nun Records in Nuova Zelanda e loro disco di esordio."}
{"id": "8312639", "revid": "1543377", "url": "https://it.wikipedia.org/wiki?curid=8312639", "title": "Ian Hallard", "text": "Biografia.\nHallard \u00e8 nato a Birmingham, in Inghilterra, il 9 novembre 1974. Dopo aver studiato alla Solihull School e una laurea presso l'Universit\u00e0 di Sheffield, si \u00e8 formato alla Mountview Academy of Theatre Arts sul corso di recitazione post laurea, ha vinto una borsa di studio di canto e si \u00e8 laureato nel 1998. Vive con suo marito, l'attore e sceneggiatore Mark Gatiss . La coppia vive a Islington a Londra. \nTeatro.\nHallard recita professionalmente dal 1999, quando \u00e8 apparso in una produzione di \"Seven Brides for Seven Brothers\" presso il Battersea Arts Center . Da allora i suoi ruoli includono Sordo in \"Scene di un'esecuzione\" al Royal National Theatre, Lisandro in \"Il sogno di una notte di mezza estate\", Bill Taylor nella farsa di Michael Frayn \"Donkeys 'Years\", Jack Worthing in \"The Importance of Being Earnest\" e Judah in \"Joseph and the Incredibile Technicolor Dreamcoat\" . Il suo recente lavoro include la produzione del National Theatre \"Great Britain\" di Richard Bean nel ruolo multi-personaggio di Jimmy the Bins / St. John / Felix. Nel 2015 ha interpretato il ruolo principale di Alan Turing nella premiere britannica dello Snoo Wilson, con \"Lovesong of the Electric Bear\" all'Arts Theatre . \nHa interpretato il ruolo principale di Michael in un revival di \"The Boys in the Band\" di Mart Crowley al Park Theatre (Londra) e in un breve tour nel Regno Unito nell'autunno 2016. Ha quindi ripreso il ruolo quando lo spettacolo \u00e8 stato trasferito al Vaudeville Theatre nel febbraio 2017. La sua esibizione lo ha portato a essere nominato miglior attore ai premi teatrali di Whatsonstage.com, al fianco di Ian McKellen, Jamie Parker, Kenneth Branagh e Ralph Fiennes . \nNel 2019, ha recitato nel revival di \"Closer to Heaven\", il musical scritto da Jonathan Harvey e Pet Shop Boys al Above the Stag Theatre.\nTelevisione.\nHallard \u00e8 apparso in serie televisive cult della BBC come \"Doctor Who\" come Alan-a-Dale nell'episodio del 2014 \" Robot of Sherwood \"; in \"Sherlock\" nel ruolo di Mr Crayhill nell'episodio del 2011 \" The Reichenbach Fall \", e nella lunga serie TV della BBC Daytime \"Doctors\" . Ha interpretato uno dei registi originali di \"Doctor Who\", Richard Martin, nel documentario della BBC \"An Adventure in Space and Time\" . Appare nel sesto episodio della seconda stagione (\"Vergangenheit\") della serie \"The Crown\" di Netflix \",\" come impiegato del ministro degli affari esteri. \nHallard ha scritto \"The Big Four\" (2013) con Mark Gatiss per la serie ITV \"Agatha Christie: Poirot\", con David Suchet . \u00c8 stato Script Associate negli episodi di Poirot \"Cat Among the Pigeons\" (2008) e \"Hallowe'en Party\" (2010). "}
{"id": "8312641", "revid": "125696868", "url": "https://it.wikipedia.org/wiki?curid=8312641", "title": "Puntate di Melevisione (nona stagione)", "text": "La nona stagione di Melevisione venne trasmessa tra il 2006 e il 2007 ed \u00e8 composta da 102 puntate, a cui si aggiungono, per un totale di 130 puntate, le 28 della rubrica \"Le cronache del Fantabosco\": la Melevisione andava in onda regolarmente dal luned\u00ec al gioved\u00ec. Ogni venerd\u00ec, invece, andava in onda la rubrica \"Le cronache del Fantabosco\", dove il folletto raccontava, attraverso la Melevisione, un episodio avvenuto in passato nel Fantabosco.\nSi suddivide in due parti (1-96, 97-130).\nEpisodi.\nGli episodi evidenziati in giallo sono stati inclusi ne \"I Classici della Melevisione\". Gli episodi evidenziati in grigio appartengono alla rubrica \"Le cronache del Fantabosco\".\nPrima parte.\nLa prima parte della nona stagione and\u00f2 in onda in prima visione su Rai 3 dal 25 dicembre 2006 fino al 15 giugno 2007.\nSeconda parte.\nLa seconda parte della nona stagione and\u00f2 in onda in prima visione su Rai 3 dall'8 ottobre 2007 fino al 29 novembre 2007.\nNote.\nEsplicativeFonti"}
{"id": "8312643", "revid": "287204", "url": "https://it.wikipedia.org/wiki?curid=8312643", "title": "Olio di ricino idrogenato", "text": "L'olio di ricino idrogenato, in sigla dall'inglese HCO, \u00e8 un grasso vegetale prodotto con indurimento dell'olio di ricino. Si presenta come un grasso solido a temperatura ambiente, sotto forma di scaglie di consistenza e aspetto ceroso. In molti paesi \u00e8 chiamato \"cera di ricino\" anche se \u00e8 composto prevalentemente da gliceridi. \nAll'olio di ricino idrogenato \u00e8 stato attribuito nome INCI: e numero CAS: 8001-78-3 \nProduzione.\nL'HCO \u00e8 derivato dall'olio di ricino, che ha la particolarit\u00e0 di essere composto da un percentuale relativamente alta di trigliceridi (97) dove il glicerolo \u00e8 esterificato quasi sempre da un solo acido grasso idrossilato, l'acido ricinoleico, che rappresenta l'85 - 90 % del totale di acidi grassi.\nL'olio di ricino viene stato sottoposto a idrogenazione con un processo continuo o discontinuo. Nell'idrogenazione tipica l'olio viene riscaldato per ridurre la viscosit\u00e0 e i tempi di reazione e viene fatto reagire con idrogeno gassoso in un recipiente sotto pressione in presenza di nichel o di un altro catalizzatore metallico. I contaminanti metallici nel prodotto finito sono normalmente inferiori ai 5 ppm, \n\u00c8 possibile ed in certi casi conveniente utilizzare anche l'idrogenazione per trasferimento dove come cessore di idrogeno si utilizza un composto organico che fungendo anche da solvente pu\u00f2 consentire processi di idrogenazione a temperature e pressioni pi\u00f9 basse.\nCaratteristiche chimico-fisiche.\nLe caratteristiche chimico fisiche del HCO variano conseguenza delle variazioni intrinseche della materia prima da cui viene ricavato e del processo di idrogenazione.\nL'Indice di rifrazione a varia in funzione del grado di insaturazione e del numero di iodio risultando pi\u00f9 basso (\u22481,453) rispetto a quello dell'olio non idrogenato (\u22481,465).\nPunto di fusione : 83-\nNumero di iodio : \u2264 5\nNumero di saponificazione : 176-182\nDensit\u00e0 relativa a : 0.97 g/cm\u00b3 \nNumero di ossidrile: 154-162\nAcidit\u00e0 : \u22644\nL'olio di ricino idrogenato \u00e8 insolubile in acqua (50 \u00b5g/L a - 100g/L a ) e nella maggior parte dei solventi organici, ma \u00e8 solubile in solventi organici caldi come etere e cloroformio. Questa insolubilit\u00e0 \u00e8 tra le buone qualit\u00e0 che rendono l'HCO prezioso per la formulazione dei lubrificanti, per l'industria meccanica, a causa della resistenza all'acqua e del mantenimento della sua lubrificazione. Potendo intervenire sulla polarit\u00e0 e angolo di contatto di derivati del HCO sono possibili utilizzi sia come rivestimenti protettivi, lubrificanti, idrorepellenti, nell'industria della carta, dei cosmetici, dei farmaci, delle vernici, sia come tensioattivi.\nComposizione.\nL'olio di ricino idrogenato \u00e8 composto prevalentemente (oltre il 90%) da trigliceridi la maggioranza dei quali con 3 acili dell'acido 12-idrossistearico \nUtilizzo.\nL'olio di ricino utilizzato viene utilizzato come rivestimento lucidante, nei cosmetici, nei condensatori elettrici, nella carta carbone, nei grassi per lubrificazione dove \u00e8 richiesta resistenza all'umidit\u00e0. Contenendo tre gruppi ossidrile secondari pu\u00f2 essere facilmente etossilato legando pi\u00f9 molecole di glicole etilenico.\u00c8 cos\u00ec substrato per la produzione di tensioattivi non ionici utilizzati nella cosmesi, nei farmaci e nell'industria alimentare.\nIl pi\u00f9 conosciuto ha nome INCI: "}
{"id": "8312647", "revid": "122566436", "url": "https://it.wikipedia.org/wiki?curid=8312647", "title": "Puntate di Melevisione (decima stagione)", "text": "La decima stagione di Melevisione venne trasmessa tra il 2007 e il 2008 ed \u00e8 composta da 135 puntate.\nSi suddivide in due parti (1-109, 110-135).\nEpisodi.\nGli episodi evidenziati in giallo sono stati inclusi ne \"I Classici della Melevisione\". Gli episodi evidenziati in grigio appartengono alla rubrica \"Le cronache del Fantabosco\".\nPrima parte.\nLa prima parte della decima stagione and\u00f2 in onda in prima visione su Rai 3 dal 30 novembre 2007 fino al 13 giugno 2008. La Melevisione andava in onda regolarmente dal luned\u00ec al gioved\u00ec. Ogni venerd\u00ec, invece, andava in onda la rubrica \"Le cronache del Fantabosco\", dove il folletto raccontava, attraverso la Melevisione, un episodio avvenuto in passato nel Fantabosco. \nSeconda parte.\nLa seconda parte della decima stagione and\u00f2 in onda in prima visione su Rai 3 dall'6 ottobre 2008 fino al 24 novembre 2008. La Melevisione andava in onda regolarmente dal luned\u00ec al mercoled\u00ec. Invece, \"Le cronache del Fantabosco\" andavano in onda ogni gioved\u00ec."}
{"id": "8312652", "revid": "1543377", "url": "https://it.wikipedia.org/wiki?curid=8312652", "title": "Puntate di Melevisione (undicesima stagione)", "text": "L'undicesima stagione di Melevisione venne trasmessa su Rai 3 nel 2009 ed \u00e8 composta da 100 puntate. Si suddivide in due parti (1-57, 58-100).\nElenco episodi.\nPrima parte.\nLa prima parte della undicesima stagione and\u00f2 in onda in prima visione su Rai 3 dal 9 febbraio al 12 maggio 2009. La Melevisione andava in onda regolarmente dal luned\u00ec al gioved\u00ec. Ogni venerd\u00ec, invece, andava in onda la rubrica \"Melevisione racconta\", dove il folletto Milo Cotogno parlava di un tema ben preciso, attraverso due canzoni e una manualit\u00e0 fatte vedere dalla Melevisione.\nSeconda parte.\nLa seconda parte della undicesima stagione and\u00f2 in onda in prima visione su Rai 3 dal 5 ottobre 2009 fino al 10 dicembre 2009.\nNote.\nFontiEsplicative"}
{"id": "8312653", "revid": "1784938", "url": "https://it.wikipedia.org/wiki?curid=8312653", "title": "Ospedale Evangelico Internazionale", "text": "L'Ospedale Evangelico Internazionale di Genova, spesso abbreviato in OEI, e anche noto come Ospedale Evangelico, \u00e8 un Ente Ecclesiastico civilmente riconosciuto.\nL\u2019Ente \u00e8 attivo in due zone dell\u2019Area Metropolitana di Genova. La Sede storica dell\u2019Ospedale \u00e8 nel quartiere di Castelletto, e il Presidio ospedaliero si trova a Genova-Voltri.\nCollocazione istituzionale.\nL\u2019Ospedale Evangelico Internazionale \u00e8 un Ente Ecclesiastico civilmente riconosciuto di diritto privato, senza fini di lucro, e dotato di autonomia giuridico-amministrativa, ai sensi e per gli effetti dell\u2019art. 14 della legge n. 449, del 11 agosto 1984.\n\u00c8 inquadrato come istituto autonomo a statuto speciale nell\u2019ambito dell\u2019ordinamento dell\u2019Unione delle Chiese metodiste e valdesi.\nConformemente a quanto previsto dello Statuto dell\u2019Ente; sono organi di OEI: l\u2019Assemblea Generale; il Consiglio di Amministrazione; il Presidente; il Direttore Generale; il Collegio dei Revisori.\nL\u2019Ospedale Evangelico Internazionale svolge un ruolo attivo nel sistema dell\u2019assistenza sanitaria quale ente equiparato ai sensi dell\u2019articolo 41 della Legge 833/1978, e confermato successivamente dal D.Lgs 502/1992 e D.Lgs 229/1999. \u00c8 riconosciuto da Regione Liguria come parte integrante del Sistema Sanitario Ligure ove opera in virt\u00f9 della Convenzione siglata con l\u2019istituzione regionale. I rapporti giuridici ed economici sono regolati mediante Accordo per la fornitura di attivit\u00e0 assistenziale stipulato periodicamente tra l\u2019Ospedale Evangelico Internazionale e L\u2019Azienda Ligure Sanitaria della Regione Liguria (Alisa).\nMissione Aziendale.\nAlla met\u00e0 del XIX secolo, le Chiese Protestanti in Genova hanno fondato un istituto ospedaliero avente anche fini di culto, istruzione e beneficenza. La Missione originale prevedeva la fondazione di un Ospedale protestante che fornisse, sotto la benedizione di Dio, assistenza a tutti gli evangelici poveri e ammalati, di qualunque nazionalit\u00e0, sia residenti sia di passaggio a Genova. Dopo pochi anni dalla fondazione, si decise di accogliere qualunque individuo ne avesse bisogno, indipendentemente dalla religione, assicurando a tutti libert\u00e0 di coscienza e di culto.\nOggi, dopo altre 160 anni, le Chiese fondatrici dell\u2019Ospedale oggi esistenti (la Chiesa Anglicana di Genova, la Chiesa Evangelica Luterana di Genova, La Chiesa Evangelica Valdese di Genova), cui si sono aggiunte delle Chiese amministratrici (La Chiesa Evangelica Valdese di Genova - Sampierdarena, la Chiesa Battista di Genova, la Chiesa Evangelica Ispano Americano di Genova \"Iglesia Evang\u00e9lica Hispano Americana de G\u00e9nova\"), continuano ad amministrare quest\u2019opera del Signore\nSecondo quanto disposto dall\u2019articolo 1, comma 18 del D. Lgs. 30 dicembre 1992, n. 502, e s.m.i., l\u2019Ospedale Evangelico Internazionale concorre alla realizzazione dei doveri costituzionali di solidariet\u00e0, dando attuazione al pluralismo etico-culturale dei servizi alla persona, al pari delle istituzioni pubbliche, in quanto ad esse equiparato, erogando assistenza di natura e rilevanza pubblica.\nCostituisce obiettivo dell\u2019Ospedale Evangelico Internazionale assicurare adeguati livelli di assistenza sanitaria, sulla base della programmazione nazionale e regionale, attraverso l\u2019erogazione di prestazioni di prevenzione, cura e riabilitazione in maniera appropriata.\nLe attivit\u00e0 di ricovero e cure generali e specialistiche, sia in area medica sia chirurgica, sono rivolte a tutta la popolazione.\nStoria.\nL\u2019Ospedale Evangelico Internazionale \u00e8 stato fondato nel 1857 grazie all\u2019opera di un Comitato, composto da rappresentanti delle diverse Chiese evangeliche presenti a Genova (Anglicana inglese, Presbiteriana scozzese, Riformata svizzera, Valdese italiana), per offrire una struttura di accoglienza e cura per gli evangelici protestanti riformati, attuando cos\u00ec i principi di eguaglianza e libert\u00e0 proclamati dall'allora recente Statuto Albertino (1848) e superando le perduranti forme di discriminazione. In seguito nell'amministrazione dell'OEI sono entrate a far parte anche la Chiesa Libera Italiana (1861, oggi non pi\u00f9 esistente) e la Chiesa Luterana di origine tedesca (1869), ad integrazione del Comitato delle Chiese Fondatrici.\nDalla prima sede in Salita San Gerolamo, l\u2019Ospedale ha traslocato nel 1867 in Piazza San Bartolomeo degli Armeni (ora Salita Superiore San Rocchino) e dal 1871 l\u2019opera eroga assistenza a tutti i malati, indipendentemente dalla confessione religiosa e, quindi, con impregiudicata attenzione per la libert\u00e0 di coscienza e l\u2019uguaglianza. \nL\u2019Ospedale \u00e8 stato eretto in Ente Morale con Regio Decreto del 2 marzo 1876, conseguendo cos\u00ec personalit\u00e0 giuridica. L\u2019Ospedale ha festeggiato i suoi primi 100 anni nel 1957. Nel 1969, l\u2019Ente \u00e8 stato classificato come \u201cOspedale generale di zona\u201d ed ha iniziato la propria positiva azione nel panorama sanitario regionale, contrassegnata dalla firma, nel 1985, del Protocollo d\u2019Intesa tra la Tavola Valdese (in rappresentanza delle Chiese fondatrici) e la Regione Liguria. Dal 1997 con la firma della Convenzione con la Regione Liguria, e nel rispetto della propria autonomia giuridico-amministrativa, l\u2019Ospedale partecipa al perseguimento degli obiettivi e delle qualificazioni del Servizio Sanitario Regionale attraverso l\u2019inserimento nella programmazione dell\u2019ASL 3 \u201cGenovese\u201d. Dal 1998 l'OEI \u00e8 stato accolto nell'Ordinamento Valdese, quale Istituto autonomo a statuto speciale, nonch\u00e9 ente ecclesiastico senza fine di lucro. Nel 2006 la Tavola Valdese e la Regione Liguria hanno firmato un Protocollo Aggiuntivo per una migliore definizione dei loro rapporti e nel 2007 \u00e8 stata sottoscritta la nuova Convenzione con la Regione Liguria, che riconosce l\u2019Ospedale quale parte integrante del Sistema Sanitario Ligure e della programmazione regionale.\nDal maggio del 2011, l\u2019Ospedale Evangelico Internazionale, in attuazione degli accordi con Regione Liguria e ASL 3 \u201cGenovese\u201d, gestisce anche il Presidio ospedaliero di Genova Voltri, precedentemente ospedale pubblico, una realt\u00e0 importante nel centro/ponente dell\u2019area metropolitana genovese, e ci\u00f2 conferma i solidi legami tra l'OEI, Regione Liguria e tutte le Istituzioni della citt\u00e0, nonch\u00e9 il prezioso ruolo svolto dall'Opera Evangelica nel panorama della Sanit\u00e0 Ligure."}
{"id": "8312657", "revid": "1543377", "url": "https://it.wikipedia.org/wiki?curid=8312657", "title": "Puntate di Melevisione (dodicesima stagione)", "text": "La dodicesima stagione di Melevisione venne trasmessa in prima visione su Rai 3 dal 21 dicembre 2009 al 6 settembre 2010 ed \u00e8 composta da 128 puntate.\nLa Melevisione andava regolarmente in onda dal luned\u00ec al gioved\u00ec. Ogni venerd\u00ec, invece, andava in onda la rubrica \"Le merende di Balia Bea\", dove Balia Bea raccontava nella cucina del castello un episodio passato avvenuto al Fantabosco e nel frattempo preparava una squisita merenda."}
{"id": "8312659", "revid": "1480390", "url": "https://it.wikipedia.org/wiki?curid=8312659", "title": "Strada di Nanchino", "text": ""}
{"id": "8312661", "revid": "123648832", "url": "https://it.wikipedia.org/wiki?curid=8312661", "title": "Gestore di rifugio", "text": "Il gestore di rifugio o rifugista \u00e8 il lavoratore che gestisce il rifugio, nonch\u00e9 il custode del rifugio stesso.\nDescrizione.\nA seconda della struttura della quale \u00e8 responsabile, vive e lavora in rifugio da un minimo di 90 giorni durante la stagione estiva, fino tutto l'anno nei rifugi sempre aperti.\nSolitamente viene affiancato da collaboratori per offrire il miglior servizio ai turisti, ospiti, che siano alpinisti ed escursionisti o semplici frequentatori di montagna. Nei rifugi vengono offerti principalmente servizi di pernottamento e servizi di ristorazione, che trovandosi ad alta quota in condizioni poco agevoli, sono spesso essenziali e spartani, con una attenzione particolare al servizio di accoglienza ad alpinisti ed escursionisti che sono gli ospiti cui dedicare le attenzioni pi\u00f9 adeguate.\nIl rifugista \u00e8 un professionista della montagna che lavora in sinergia con altri: guide alpine, guida ambientale, maestro di sci, soprattutto con il soccorso alpino per i casi di pericolo ed emergenza]. \u00c8 di fondamentale importanza per chi frequenta la zona di montagna dove si trova il rifugio che gestisce, per chiedere consigli sulle condizioni meteo, sulle vie di accesso, sulle condizioni dei sentieri, sulle condizioni di neve e previsione valanghe nei periodi invernali e primaverili per lo scialpinista. \u00c8 la persona che vive il rifugio ed il territorio circostante, che sono per definizione presidi culturali che rispettano, proteggono e promuovono la montagna.\nIl rifugista pu\u00f2 essere il proprietario dell'immobile del rifugio, oppure pu\u00f2 esserne gestore semplice affittuario per un proprietario privato. Nella maggior parte dei casi per\u00f2 la propriet\u00e0 \u00e8 di Enti pubblici, come amministrazioni comunali ed Enti regionali, Enti di aree protette oppure di soggetti privati senza scopo di lucro come le sezioni del Club Alpino Italiano. In tutti questi casi il gestore del rifugio diventa tale dopo aver partecipato ad un \"Bando di gestione\" , che \u00e8 lo strumento dal quale vengono selezionati i candidati tramite l'esperienza maturata, il curriculum vitae personale, il progetto di gestione, l'offerta economica, il colloquio durante la visita del rifugio, l'eventuale certificazione di requisiti specifici.\nIl rifugista \u00e8 un imprenditore autonomo a tutti gli effetti: considerato per le normative come un semplice commerciante che si occupa degli aspetti legati alla ristorazione, somministrazione di bevande e alimenti, e all'accoglienza turistica extra alberghiera. Nonostante la condizione \"speciale\" nella quale si trova a lavorare, non ha agevolazioni particolari per gli aspetti legati alla burocrazia e all'amministrazione della sua attivit\u00e0 economica-commerciale.\nNormativa.\nItalia.\nTutto l'aspetto normativo del settore turistico viene demandato alle singole regioni, le quali legiferano e organizzano su ci\u00f2 che riguarda i rifugi, di concerto con altri attori protagonisti della montagna. Sulla Gazzetta Ufficiale delle singole Regioni si possono ricercare tutte le informazioni necessarie. In genere il soggetto al quale \u00e8 affidata la gestione del rifugio vene denominato \"gestore di rifugio\". Tra le varie normative locali si possono citare: \nFrancia.\nIn Francia esiste un diploma universitario per la formazione del \"gardien de refuge\" presso l'universit\u00e0 di Tolosa \"Universit\u00e9 Toulouse-Jean-Jaur\u00e8s\".. Il salario dei gestori varia tra lo smic e e i 3000 Euro mensili, nel caso dei rifugi di dimensioni maggiori.."}
{"id": "8312662", "revid": "599013", "url": "https://it.wikipedia.org/wiki?curid=8312662", "title": "Egbert Picker", "text": "Biografia.\nPicker entr\u00f2 a far parte dell'esercito imperiale tedesco il 10 agosto 1914 come cadetto dell'11\u00ba reggimento di fanteria. Prest\u00f2 servizio durante il primo conflitto mondiale, venendo ferito diverse volte. Nel periodo fra le due guerre, fece dapprima parte del \"freikorps\" \"Amberg\" e poi venne assunto nel Reichswehr.\nPicker comand\u00f2 la 3\u00aa divisione di fanteria da montagna nel 1943 durante la seconda guerra mondiale. Dal 1944 fu ufficiale di collegamento tra il comando con la divisione \"Monte Rosa\" degli alpini italiani, rimanendo tale sino alla fine del conflitto.\nDopo la resa della Germania venne fatto prigioniero dagli Alleati e portato negli Stati Uniti come prigioniero di guerra. Venne rilasciato nel 1947 e fece ritorno in Germania, stabilendosi ad Ingolstadt dove mor\u00ec nel 1960."}
{"id": "8312663", "revid": "1869172", "url": "https://it.wikipedia.org/wiki?curid=8312663", "title": "\u017darko Jovanovi\u0107", "text": "Biografia.\nJovanovi\u0107 \u00e8 nato a Batajnica, sobborgo di Belgrado, nel 1925. Durante la seconda guerra mondiale fu imprigionato in tre campi. Successivamente si un\u00ec ai partigiani jugoslavi. Al tempo della guerra, Jovanovi\u0107 perse gran parte della sua famiglia. Si trasfer\u00ec a Parigi il 21 febbraio 1964. \nJovanovi\u0107 fu noto come attivista dei rom. Partecip\u00f2 a due congressi del popolo roman\u00ec, uno nel 1971 vicino a Londra e l'altro nel 1978 a Ginevra. Nel secondo congresso rom fu nominato ministro della cultura rom. Era noto a Parigi per suonare una balalaika, uno strumento tradizionale russo. \nMor\u00ec a Parigi nel 1985. "}
{"id": "8312671", "revid": "793215", "url": "https://it.wikipedia.org/wiki?curid=8312671", "title": "MSYS2", "text": "MSYS2 \u00e8 una piattaforma di distribuzione e sviluppo software per Microsoft Windows che aiuta a distribuire codice dal mondo Unix su Windows.\nMSYS2 condivide questo obiettivo di portare il codice Unix su macchine Windows con altri progetti, in particolare Cygwin e Windows Subsystem per Linux (WSL). Cygwin fornisce un ambiente POSIX completo in cui le applicazioni vengono eseguite come in Unix. WSL consente ai binari Linux di funzionare su Windows, con supporto limitato per le chiamate del kernel e limitazioni significative nelle applicazioni grafiche. Al contrario, MSYS2, insieme al porting del compilatore Mingw-w64, traduce il codice Unix in binari Windows nativi. Questo ha il vantaggio che gli utenti del software trasferito possono rimanere su Windows, invece di passare da un sistema operativo all'altro.\nMSYS2 fornisce un gestore pacchetti (\"Pacman\" da Arch Linux), una shell bash e altri programmi Unix che eseguono \"nativamente\" (senza intermedi POSIX emulazione) su Windows. Il software in esecuzione in MSYS2 supporta i nomi di file in stile Unix. Ad esempio, \u00e8 possibile utilizzare il comando \"start notepad++ /c/Users/John/file.txt \" per avviare un editor che aprir\u00e0 il file con il percorso di Windows \"C:\\Users\\John\\file.txt\".\nAl fine di supportare l'emulazione POSIX, ove necessario, MSYS2 include una libreria di runtime \"msys-2.0.dll\" derivata dalla runtime di Cygwin, \"cygwin1.dll\". La runtime di MSYS2 viene regolarmente aggiornata per tenere traccia dello sviluppo di Cygwin.\nMSYS2 e Mingw-w64 sono una riscrittura indipendente di MSYS e MinGW. Il fork ha avuto luogo nel 2005 -2008 perch\u00e9 MSYS non ha tenuto il passo con lo sviluppo di Cygwin e non supportava 64 bit. La terminologia non \u00e8 sempre chiara: a volte, il i termini \"MSYS\" e \"MinGW\" vengono utilizzati in modo errato per abbreviare \"MSYS2\" e \"Mingw-w64\"."}
{"id": "8312676", "revid": "1005847", "url": "https://it.wikipedia.org/wiki?curid=8312676", "title": "Episodi speciali di Melevisione", "text": "Gli episodi speciali di \"Melevisione\" sono stati creati nel corso degli anni con il patrocinio dei Ministeri dei trasporti, della pubblica istruzione, della sanit\u00e0 e dell'ambiente, nonch\u00e9 di Amnesty International.\nPubblicazioni.\nAlcuni di questi episodi speciali sono stati inseriti nella collana \"Storie del Fantabosco\", realizzata secondo i principi della NPO (Narrativa Psicologicamente Orientata) e finalizzata alla promozione dell'educazione emotiva in et\u00e0 evolutiva. La collana, edita da Erickson, \u00e8 stata creata dagli scrittori-psicologi Alberto Pellai e Barbara Tamborini con la collaborazione del programma:\nNote.\nFonti:Esplicative:"}
{"id": "8312679", "revid": "1305887", "url": "https://it.wikipedia.org/wiki?curid=8312679", "title": "Appuntamenti del pesced\u00ec", "text": ""}
{"id": "8312680", "revid": "287204", "url": "https://it.wikipedia.org/wiki?curid=8312680", "title": "Ritorno di Ges\u00f9 in Galilea", "text": "Il ritorno di Ges\u00f9 in Galilea \u00e8 un episodio riportato dai vangeli canonici, in cui si afferma che Ges\u00f9, dopo essere stato battezzato da Giovanni Battista, ritorn\u00f2 in Galilea, dove diede inizio al suo ministero pubblico.\nRacconto evangelico.\nNel vangelo di Marco il ritorno di Ges\u00f9 in Galilea avviene dopo l'arresto di Giovanni Battista, direttamente dal deserto dove Cristo aveva vissuto un periodo di solitudine e tentazione.\nNel vangelo di Matteo, il racconto suggerisce che dopo il suo battesimo, Ges\u00f9 trascorse un periodo di tentazione nel deserto, nella \"citt\u00e0 santa\" (Gerusalemme) e in una zona montuosa, prima di tornare in Galilea. Lasci\u00f2 quindi Nazaret dove era cresciuto, dopo aver appreso dell'arresto di Giovanni Battista e venne a vivere a Cafarnao, situato vicino al Mare di Galilea. Il ritorno di Ges\u00f9 in Galilea segna l'inizio del suo \"ministero pubblico\", poich\u00e9 inizia a predicare l\u00ec. Questo ritorno \u00e8 anche interpretato nel Vangelo di Matteo come l'adempimento della profezia di Isaia:\n\"Il paese di Z\u00e0bulon e il paese di N\u00e8ftali, sulla via del mare, al di l\u00e0 del Giordano, Galilea delle genti; il popolo immerso nelle tenebre ha visto una grande luce; su quelli che dimoravano in terra e ombra di morte, una luce si \u00e8 levata\". \nIl vangelo di Luca racconta che Ges\u00f9 torn\u00f2 in Galilea manifestando la potenza dello Spirito Santo; la sua fama si diffuse, cominci\u00f2 ad insegnare nelle sinagoghe e tutti facevano grandi lodi di lui. Luca pone in questa fase il rifiuto di Ges\u00f9 a Nazaret da parte dei suoi concittadini, mentre gli altri due vangeli sinottici lo pongono in una fase successiva del suo ministero. \nIl vangelo di Giovanni riferisce che Ges\u00f9, rientrato temporaneamente in Galilea, dopo il miracolo delle nozze di Cana e un breve soggiorno a Cafarnao torn\u00f2 in Giudea, ma lasci\u00f2 questa regione dopo essere venuto a conoscenza che i farisei dicevano che egli faceva pi\u00f9 discepoli e battezzava pi\u00f9 di Giovanni Battista- sebbene non fosse Ges\u00f9 in persona che battezzava, ma i suoi discepoli. Giovanni racconta il viaggio di Ges\u00f9 attraverso la Samaria, intrapreso per raggiungere la Galilea, descrivendo il suo incontro con una donna samaritana nel pozzo di Sicar in Samaria."}
{"id": "8312681", "revid": "773636", "url": "https://it.wikipedia.org/wiki?curid=8312681", "title": "Superserien 2020", "text": "La Superserien 2020 \u00e8 la 36\u00aa edizione del campionato di football americano di primo livello, organizzato dalla SAFF.\nIl 17 marzo \u00e8 stato annunciato il rinvio dell'inizio del campionato a causa della pandemia di COVID-19 del 2019-2021.\nStagione regolare.\nClassifica.\nLa classifica della regular season \u00e8 la seguente:\nPasser rating.\nLa classifica tiene in considerazione soltanto i quarterback con almeno 10 lanci effettuati."}
{"id": "8312689", "revid": "889336", "url": "https://it.wikipedia.org/wiki?curid=8312689", "title": "Botrivier", "text": "Botrivier \u00e8 una cittadina sudafricana situata nella municipalit\u00e0 distrettuale di Overberg nella provincia del Capo Occidentale. Sorge sulle rive del fiume Bot, dal quale prende il nome."}
{"id": "8312692", "revid": "1534511", "url": "https://it.wikipedia.org/wiki?curid=8312692", "title": "Denys Wilkinson", "text": "Denys Wilkinson studi\u00f2 le propriet\u00e0 dei nuclei con un basso numero di nucleoni e fu uno dei primi fisici a testare sperimentalmente del numero quantico isotopico nucleare dell'isospin.\nGi\u00e0 fellow della Royal Society di Londra, fu nominato presidente dell'Electronic Experiments Committee del CERN di Ginevra. Sempre come estensione di tale ambito, applic\u00f2 i concetti della fisica allo studio della navigazione degli uccelli.\n\u00c8 anche noto per l'invenzione di uno speciale convertitore analogico-digitale, a supporto del suo lavoro di laboratorio, che da lui prese nome.\nBiografia.\nDopo aver frequentato la Loughborough Grammar School, nel 1943 si laure\u00f2 al Jesus College di Cambridge. Durante la Seconda guerra mondiale collabor\u00f2 con le autorit\u00e0 britanniche e canadesi a programmi di ricerca nell'ambito dell'energia atomica. Ritornato a Cambridge nel '46, l'anno successivo fu premiato con un dottorato di ricerca che gli permise di ricoprire una serie di incarichi culminati con la posizione di lettore in fisica nucleare, detenuta dal '56 al '57.\nDal 1944 al 1959, fu membro del Jesus College di Cambridge, e, a partire dal '56, fu eletto fellow della Royal Society di Londra.\nNel '57 fu nominato professore di fisica nucleare all'Universit\u00e0 di Oxford, dove vinse la medaglia e il premio intitolati alla memoria del fisico Fernand Holweck. Due anni pi\u00f9 tardi, divenne ordinario di fisica sperimentale a Oxford, e dal '62 al '76, direttore del Dipartimento di Fisica Nucleare.\nMentre era ordinario a Oxford, era allo stesso tempo fellow del Christ Church College locale.\nDenys Wilkinson fu il presidente sia del Comitato di Fisica III che del comitato di esperimenti elettronici del CERN di Ginevra. Lasciata Oxford nel '76, assunse la carica di vice-cancelliere dell'Universit\u00e0 del Sussex fino al 1987, quando fu nominato professore emerito di fisica in occasione del pensionamento.\nSi spense il 22 aprile 2016, all'et\u00e0 di 93 anni. I suoi lavori sono conservati presso il Churchill Archives Centre di Cambridge. \nIl Nuclear Physics Laboratory dell'Universit\u00e0 di Oxford, che aveva contribuito a creare, fu ribattezzato Denys Wilkinson Building in suo onore. L'edificio fu progettato dall'architetto britannico Philip Dowson nel '67, socio dell'allora studio Arup Associates. All'interno dell'area scientifica di Oxford, \u00e8 parte del cosiddetto Keble Road Triangle, un complesso in stile neobrutalista, che idealmente unisce Banbury Road (a ovest), Keble Road (a sud) con il Thom Building, sede del dipartimento di Ingegneria edificata negli anni '60. Il Denys Wilkinson Building ospita il generatore di Van de Graaff dell'ateneo."}
{"id": "8312693", "revid": "599013", "url": "https://it.wikipedia.org/wiki?curid=8312693", "title": "Nick Allegretti", "text": "Carriera.\nKansas City Chiefs.\nAllegretti fu scelto dai Kansas City Chiefs nel corso del settimo giro (216\u00ba assoluto) del Draft NFL 2019. Debutt\u00f2 come professionista subentrando nella settimana 6 contro gli Houston Texans e chiuse la sua stagione da rookie con 7 presenze, nessuna delle quali come titolare. Il 2 febbraio 2020 scese in campo nel Super Bowl LIV contro i San Francisco 49ers che i Chiefs vinsero per 31-20, conquistando il primo titolo dopo cinquant'anni."}
{"id": "8312695", "revid": "599013", "url": "https://it.wikipedia.org/wiki?curid=8312695", "title": "Bernhard Uebersch\u00e4r", "text": "Biografia.\nBernhard Uebersch\u00e4r era figlio di un farmacista ed entr\u00f2 a far parte dell'esercito imperiale tedesco il 16 marzo 1916 dopo aver completato la sua formazione come cadetto nel 51\u00ba reggimento di fanteria e venne promosso al grado di tenente il 15 ottobre di quello stesso anno. Dopo la fine della prima guerra mondiale, il 31 maggio 1920 si ritir\u00f2 dal servizio attivo.\nPer i successivi otto anni lavor\u00f2 come tecnico commerciale di una fabbrica di Striegau. Il 1\u00ba luglio 1934 venne richiamato in servizio attivo come capitano nel Reichswehr con brevetto datato al 1\u00ba aprile 1934. Venne nominato comandante di una compagnia del reggimento di fanteria di Breslavia il 1\u00ba ottobre 1934, quando il Reichswehr pass\u00f2 a divenire la Wehrmacht. Il 15 ottobre 1935 divenne comandante di una compagnia del 49\u00ba reggimento di fanteria. Guid\u00f2 quindi la 14\u00aa compagnia anticarro nell'estate del 1939.\nAll'inizio della seconda guerra mondiale guid\u00f2 la sua compagnia nella campagna in Polonia. Il 15 ottobre 1939, venne nominato comandante di un battaglione del 49\u00ba reggimento di fanteria. Il 1\u00ba dicembre 1939 venne promosso al grado di maggiore, venendo trasferito in quello stesso giorno all'Alto Comando dell'esercito tedesco, nel dipartimento dell'esercito con la responsabilit\u00e0 dell'organizzazione delle ronde di controllo sul campo. Il 1\u00ba marzo 1942, venne promosso tenente colonnello. Il 1\u00ba aprile 1943 venne nominato comandante dell'83\u00ba reggimento cacciatori che guid\u00f2 in alcune battaglie nel settore nord del fronte orientale e nell'area di Leningrado. Guid\u00f2 quindi il suo reggimento nella ritirata nella Prussia orientale. L'11 febbraio 1945 ottenne il comando della 129\u00aa divisione di fanteria con la quale combatt\u00e9 nuovamente i russi nella Prussia orientale. Il 15 aprile 1945, venne promosso al grado di maggiore generale, mantenendo il comando della sua divisione. Dopo la resa della Germania, venne catturato dagli inglesi il 9 maggio 1945, venendo rilasciato nel giugno del 1947.\nDopo la guerra lavor\u00f2 per qualche tempo come rappresentante per un'azienda. Dall'ottobre del 1948 venne impiegato come operaio a Harlingerrode e poi alla Unterharzer Berg- und H\u00fcttenwerke. Dopo un anno venne prescelto come impiegato commerciale (15 ottobre 1949) presso la Unterharzer Berg- und H\u00fcttenwerke di Goslar."}
{"id": "8312696", "revid": "599013", "url": "https://it.wikipedia.org/wiki?curid=8312696", "title": "Walter Tortoroglio", "text": "Carriera.\nTortoroglio nel 1996 divenne campione nazionale Sport Production classe 125, per poi fare il suo esordio in una competizione mondiale nel 1997 partecipando, in qualit\u00e0 di wild card, al Gran Premio d'Italia in sella ad una Aprilia del team Italia. Chiude l'evento al diciannovesimo posto.\nNel 1998 \u00e8 pilota titolare nel Campionato mondiale Supersport. In sella ad una Suzuki del team Sacchi Corse conquista quattordici punti e chiude al ventitreesimo posto. Nel 1999 si trasferisce al team Gi Motor Sport col quale ottiene quindici punti ed il ventunesimo posto in classifica piloti. Nel 2000 passa al team D.F.X. Corse, alla guida di una Ducati 748. Conquista un punto iridato a Hockenheim.\nNel 2001 si trasferisce nella Superstock 1000 FIM Cup. Con una Suzuki GSX 1000R del team DMR Suzuki Italia concorre per il titolo. Termina la stagione al secondo posto, staccato di soli cinque punti da James Ellison. In questa stagione Tortoroglio, oltre a vincere due Gran Premi, conquista sei pole position su nove gare in calendario. Nella stessa stagione disputa alcune gare nei campionati italiani Supersport e Stock 1000 conquistando un podio ed una pole. Nel 2002 passa al Team Rumi, alla guida di una Honda CBR 900RR. Chiude nuovamente al secondo posto vincendo il Gran Premio di Germania a Oschersleben.\nNel 2003 \u00e8 pilota titolare nel Campionato mondiale Superbike. Con una Honda VTR 1000 SP2 del team White Endurance chiude la stagione al trentacinquesimo posto. Nel 2004 torna al mondiale Supersport dove conquista qualche punto, parallelamente alle gare mondiali partecipa al Campionato Italiano Velocit\u00e0. Nel 2005, alle prese con le prove del Gran Premio di Monza nel CIV, rimane vittima di un infortunio che lo porter\u00e0 a prendere la decisione di ritirarsi dalle corse nel 2007."}
{"id": "8312701", "revid": "827882", "url": "https://it.wikipedia.org/wiki?curid=8312701", "title": "Rheingau (disambigua)", "text": ""}
{"id": "8312703", "revid": "685869", "url": "https://it.wikipedia.org/wiki?curid=8312703", "title": "Prendimi/Mettiti con me", "text": "Prendimi/Mettiti con me \u00e8 un singolo di Rita Pavone, pubblicato dalla RCA Italiana nel 1979.\nIl singolo \u00e8 stato pubblicato anche in versione promo white label.\nPrendimi.\n\"Prendimi\" era la sigla finale della seconda edizione del variet\u00e0 della domenica sera della Rete 2 \"Che combinazione\", scritta da Leo Chiosso, Marcello De Martino, Roberto Righini, Sergio D'Ottavi, Pino Pellegrino, Bruno Grumeri e la stessa Pavone in veste di autrice.\nMettiti con me.\n\"Mettiti con me\" era la sigla iniziale del programma, curiosamente inserita come lato B del singolo, scritta dagli stessi autori."}
{"id": "8312707", "revid": "827882", "url": "https://it.wikipedia.org/wiki?curid=8312707", "title": "Malecon", "text": ""}
{"id": "8312708", "revid": "1543377", "url": "https://it.wikipedia.org/wiki?curid=8312708", "title": "Ricombinazione omologa non allelica", "text": " \nLa ricombinazione omologa non allelica (nota con l'acronimo NAHR dall'inglese \"Non-allelic homologous recombination\") \u00e8 una forma di ricombinazione omologa che si verifica tra due sequenze di DNA con elevata similarit\u00e0, ma che non sono alleli dello stesso gene. \nGeneralmente NAHR si verifica tra sequenze di DNA che hanno subito un processo di duplicazione derivante dall'evoluzione e che, pertanto, hanno basse ripetizioni di copia (LCR). Questi elementi ripetuti in genere hanno una lunghezza stimata tra i 10 e i 300 kb e condividono un'identit\u00e0 di sequenza del 95-97%. Durante la meiosi o la mitosi, gli LCR possono disallinearsi e il successivo crossing-over pu\u00f2 provocare un inatteso riarrangiamento genetico. Quando si verifica una ricombinazione omologa non allelica tra diversi LCR, possono verificarsi delezioni o ulteriori duplicazioni del DNA. Ci\u00f2 pu\u00f2 dare origine a rari disturbi genetici, causati dalla riduzione o dall'aumento del numero di copie dei geni all'interno della regione eliminata o duplicata. Pu\u00f2 anche contribuire alla variazione del numero di copie osservata in alcuni cluster genetici. \nPoich\u00e9 gli LCR si trovano spesso negli \"hotspot\" del genoma umano (ovvero regioni ad alto tasso di mutazioni), alcune regioni cromosomiche sono particolarmente inclini alla NAHR. I riarrangiamenti pi\u00f9 ricorrenti sono delle variazioni particolari della sequenza nucleotidica che sono state riscontrate in pi\u00f9 individui. Esse condividono sia la dimensione delle sequenze ricombinate, sia la posizione dei punti di interruzione. Pertanto, diversi pazienti possono manifestarsi con delezioni o duplicazioni simili, ricadendo cos\u00ec nella descrizione delle sindromi genetiche. Esempi di questi includono la sindrome da microdelezione NF1, la sindrome da microdelezione ricorrente 17q21.3 o la sindrome da microdelezione 3q29. "}
{"id": "8312709", "revid": "827882", "url": "https://it.wikipedia.org/wiki?curid=8312709", "title": "Malec\u00f3n", "text": ""}
{"id": "8312728", "revid": "599013", "url": "https://it.wikipedia.org/wiki?curid=8312728", "title": "Andre Green", "text": "Caratteristiche tecniche.\n\u00c8 un'ala sinistra.\nCarriera.\nCresciuto nel settore giovanile dell', ha esordito in prima squadra il 13 marzo 2016 disputando l'incontro di Premier League perso 2-0 contro il .\nImpiegato sia con la prima squadra che con la formazione Under-23 per le successive due stagioni, il 29 agosto 2018 \u00e8 stato ceduto in prestito al . Impiegato solamente in 6 occasioni, nel gennaio seguente \u00e8 rientrato alla base dove ha giocato con continuit\u00e0 fino al termine della stagione.\nIl 1\u00ba agosto seguente \u00e8 passato in prestito annuale al . Dato lo scarso impiego nel corso della prima parte di stagione, nel mercato di gennaio ha fatto rientro ai \"Villans\" per poi essere girato in prestito fino al termine della stagione al . In seguito gioca allo .\nNella stagione 2021-2022 gioca nello , club della prima divisione slovacca, con cui esordisce anche nelle competizioni UEFA per club, prendendo parte alla fase a gironi della Conference League.\nStatistiche.\n\"Statistiche aggiornate al 29 gennaio 2020\"."}
{"id": "8312729", "revid": "1005847", "url": "https://it.wikipedia.org/wiki?curid=8312729", "title": "Chiesa dei Santi Andrea e Lucia", "text": ""}
{"id": "8312734", "revid": "1522738", "url": "https://it.wikipedia.org/wiki?curid=8312734", "title": "Etiopia socialista", "text": ""}
{"id": "8312745", "revid": "486946", "url": "https://it.wikipedia.org/wiki?curid=8312745", "title": "I\u017ema\u0161", "text": ""}
{"id": "8312755", "revid": "1842072", "url": "https://it.wikipedia.org/wiki?curid=8312755", "title": "Kalashnikov Group", "text": ""}
{"id": "8312757", "revid": "1842072", "url": "https://it.wikipedia.org/wiki?curid=8312757", "title": "Kalashnikov Concern", "text": ""}
{"id": "8312760", "revid": "287204", "url": "https://it.wikipedia.org/wiki?curid=8312760", "title": "Philip Dowson", "text": "Nel 1993 fu nominato presidente della Royal Academy of Arts, carica che mantenne fino al 1999, quando gli succedette Phillip King.\nBiografia.\nDopo aver frequentato la Gresham's School di Holt, nel Norfolk, nel 1942 si iscrisse alla Facolt\u00e0 di matematica dell'Universit\u00e0 di Oxford, per la quale poco pi\u00f9 tardi avrebbe progettato i blocchi delle case delle studente che si affacciano su Staverton Road (durante la Seconda Guerra Mondiale). Abbandon\u00f2 al primo anno di frequenza per arruolarsi nella Royal Navy, dove rimase come ufficiale in servizio fino al '47.\nDal 1947 al 1950 studi\u00f2 arte al Clare College di Cambridge, e, successivamente, all'Architectural Association School of Architecture di Londra. Tre anni dopo si mise in societ\u00e0 con l'ingegner Ove Arup, col quale fond\u00f2 l'Arup Associates, futuro gruppo Arup, del quale divenne partner senior e direttore dell'area architetturale. Firm\u00f2 il progetto dei nuovi edifici di Oxford e Cambridge, fra i numerosi vari altri complessi da lui ideati.\nMor\u00ec il 22 agosto 2014, all'et\u00e0 di 90 anni.\nPremi e riconoscimenti.\nDowson fu anche nominato membro del comitato di fiduciari della National Portrait Gallery di Londra."}
{"id": "8312766", "revid": "1305772", "url": "https://it.wikipedia.org/wiki?curid=8312766", "title": "Selkirkia", "text": ""}
{"id": "8312768", "revid": "214753", "url": "https://it.wikipedia.org/wiki?curid=8312768", "title": "Skeleton ai II Giochi olimpici giovanili invernali - Singolo maschile", "text": "Nello skeleton ai II Giochi olimpici giovanili invernali la gara del singolo maschile si \u00e8 disputata il 19 febbraio a Lillehammer, in Norvegia, sulla pista Lillehammer Olympiske Bob- og Akebane.\nHanno preso parte alla competizione 20 atleti rappresentanti 15 differenti nazioni. La medaglia d'oro \u00e8 stata conquistata dal russo Evgenij Rukosuev, davanti al norvegese Alexander Hestengen, medaglia d'argento, e al tedesco Robin Schneider, bronzo.\nClassifica di gara.\nData: Domenica 19 febbraio 2016\nOra locale 1\u00aa manche: 09:40\nOra locale 2\u00aa manche: 11:30\nPista: Lillehammer Olympiske Bob- og Akebane\nLegenda:"}
{"id": "8312769", "revid": "1842072", "url": "https://it.wikipedia.org/wiki?curid=8312769", "title": "Ruchnoy pulemyot Kalashnikova", "text": ""}
{"id": "8312771", "revid": "1842072", "url": "https://it.wikipedia.org/wiki?curid=8312771", "title": "Makarov (pistola)", "text": ""}
{"id": "8312773", "revid": "1522738", "url": "https://it.wikipedia.org/wiki?curid=8312773", "title": "Stato di Eritrea", "text": ""}
{"id": "8312774", "revid": "1842072", "url": "https://it.wikipedia.org/wiki?curid=8312774", "title": "Makarov PM", "text": ""}
{"id": "8312775", "revid": "767487", "url": "https://it.wikipedia.org/wiki?curid=8312775", "title": "Ta\u00e7a de Portugal 1985-1986", "text": "La Ta\u00e7a de Portugal 1985-1986 fu la 46\u00aa edizione del torneo. Inizi\u00f2 il 13 ottobre 1985 e si concluse il 27 aprile 1986. Il biss\u00f2 il successo dell'edizione precedente e vinse il trofeo battendo in finale i concittadini del ."}
{"id": "8312776", "revid": "271907", "url": "https://it.wikipedia.org/wiki?curid=8312776", "title": "Vsevolod Zel'\u010denko", "text": ""}
{"id": "8312795", "revid": "1842072", "url": "https://it.wikipedia.org/wiki?curid=8312795", "title": "PP-19", "text": ""}
{"id": "8312798", "revid": "155634", "url": "https://it.wikipedia.org/wiki?curid=8312798", "title": "Superserien f\u00f6r damer 2020", "text": "La Superserien f\u00f6r damer 2020 \u00e8 la 9\u00aa edizione del campionato di football americano femminile di primo livello, organizzato dalla SAFF.\nNella prima versione del torneo erano previsti incontri tra le squadre di Superserien e quelle di Division 1.\nIl 17 marzo \u00e8 stato annunciato il rinvio dell'inizio del campionato a causa della pandemia di COVID-19 del 2019-2021.\nStagione regolare.\nClassifica.\nLa classifica della regular season \u00e8 la seguente:"}
{"id": "8312799", "revid": "404338", "url": "https://it.wikipedia.org/wiki?curid=8312799", "title": "Halle (Saale)", "text": ""}
{"id": "8312805", "revid": "446353", "url": "https://it.wikipedia.org/wiki?curid=8312805", "title": "Cratere Scoresby", "text": "Il Cratere Scoresby \u00e8 un cratere da impatto lunare - con diametro 56 Km. e profondit\u00e0 2,4 Km. - intitolato al sacerdote nonch\u00e9 scienziato ed esploratore artico inglese William Scoresby - situato nella parte settentrionale della faccia visibile della Luna. \nDescrizione.\nIl cratere Scoresby \u00e8 quasi attaccato al cratere Challis lungo il bordo nord-occidentale e si trova appena a nord della formazione del cratere Meton. \nA causa della sua posizione, questo cratere appare fortemente obliquo quando visto dalla Terra, apparendo di forma ellittica ma, tuttavia, quasi circolare se visto dall'alto.\nQuesta formazione ha delle pareti a spigoli scoscese che non sono state significativamente erose dal tempo. \nLe ampie pareti interne mostrano un aspetto terrazzato che \u00e8 stato degradato, nel tempo, da una moltitudine di impatti minori.\nGran parte del fondo interno di Scoresby \u00e8 pianeggiante tranne nel suo settore nord-est che \u00e8 invece solcato da un fondo accidentato. Al centro spicca una prominente formazione a picco centrale costituita da tre picchi montuosi. \n\u00c8 presente un piccolo cratere appena a ovest delle cime centrali e un altro cratere leggermente pi\u00f9 grande lungo la parete interna settentrionale."}
{"id": "8312814", "revid": "1842072", "url": "https://it.wikipedia.org/wiki?curid=8312814", "title": "PB 6P9", "text": ""}
{"id": "8312822", "revid": "1035751", "url": "https://it.wikipedia.org/wiki?curid=8312822", "title": "Cristoforo da Venezia", "text": "Biografia.\nFiglio dell'intagliatore Antonio da Venezia, nacque probabilmente tra il 1490 ed il 1500 a Cremona e prosegu\u00ec l'attivit\u00e0 del padre e quella di intarsiatore in quella citt\u00e0 e a Reggio Emilia nella prima met\u00e0 del Cinquecento. \nDel 1531 \u00e8 la commissione, con il cremonese Paolo del Sacca, del coro ligneo della chiesa di San Francesco a Cremona, in seguito incorporata nell'ospedale Maggiore, opera perduta. Morto il Sacca nel 1537, l'impresa fu portata avanti da Cristoforo con il figlio Giuseppe che forse la termin\u00f2 da solo molto pi\u00f9 tardi, nel 1559. Nel 1540 l\u2019artista si occup\u00f2 di spostare, per conto dei canonici del duomo di Cremona, il coro quattrocentesco di Giovanni Maria Platina nel presbiterio della chiesa, adattandolo alla nuova collocazione e forse modificandolo in parte. \nAl 1544 risale la commissione, da parte dei canonici della Basilica di San Prospero a Reggio Emilia per la realizzazione degli stalli del coro, poi collocati nel presbiterio dell basilica l'anno seguente. II coro \u00e8 formato da 63 stalli: i superiori presentano il postergale decorato con due riquadri intarsiati: in alto una serie di finestre ad arco, aperte su vedute urbane, ed in basso disegni geometrici o nature morte. \nL'opera \u00e8 firmata \"Xstophorus et Joseph filius Veneti da Cremona faciebant anno MDXLVI\" nel primo stallo a sinistra. Successivamente i canonici reggiani ordinarono agli artisti anche un grande leggio, ornato di sei figure di santi intarsiate ed eseguite su cartone dei pittore Prospero Patanazzo, e due panconi con 16 sedili. Il riferimento stilistico pi\u00f9 vicino \u00e8 al coro cremonese del Platina, il cui modello \u00e8 seguito da vicino e in alcune tarsie replicato.\nAlcuni riferimenti documentari hanno fatto ipotizzare l'esistenza di un coro del XV secolo nella chiesa reggiana, forse eseguito dai Lendinara e in parte riutilizzato da Cristoforo e Giuseppe nel coro ancora esistente, ma la questione non \u00e8 stata ancora definitivamente chiusa dalla critica.\nCristoforo mor\u00ec tra il 26 ed il 30 gennaio 1550."}
{"id": "8312825", "revid": "1005847", "url": "https://it.wikipedia.org/wiki?curid=8312825", "title": "Reimar Gilsenbach", "text": "Biografia.\nGilsenbach crebbe nei primi anni a Dinslaken nel Basso Reno e trascorse la sua giovinezza a F\u00f6rdergersdorf e Dresda. Reclutato nella Wehrmacht nel 1944 e schierato a Narwa sul fronte orientale, disert\u00f2 l'Armata Rossa. Impiegato brevemente in un gruppo antifascista, rifiut\u00f2 di sottomettersi alle strutture del comitato nazionale per la Germania libera che gli valsero la prigionia sovietica per diversi anni.\nFu solo nel 1948 che Gilsenbach torn\u00f2 in Germania e divenne giornalista per il \"S\u00e4chsische Zeitung\" di Dresda. Successivamente si indirizz\u00f2 professionalmente verso la conservazione della natura e divenne editore della nuova rivista \"Natur und Heimat\", una rivista mensile con le immagini della German Culture Association di Berlino, pubblicata dalla cosiddetta \"Commissione centrale per gli amici della natura e della patria\" e dalla casa editrice federale Urania a Lipsia e Jena. Dall'ottobre 1962 la rivista fu fusa con la pubblicazione \"Wissens und Leben\".\nNegli anni '50 Gilsenbach combatt\u00e9 per l'istituzione di un parco nazionale nella Svizzera sassone e critic\u00f2 apertamente il ministro dell'agricoltura della Repubblica Democratica Tedesca, che all'epoca ne era responsabile. Come scrittore, si dedic\u00f2 sempre di pi\u00f9 alle questioni ambientali. Il suo libro \"Die Erde d\u00fcrstet\" del 1961 si occupava gi\u00e0 della scarsit\u00e0 d'acqua a livello mondiale e richiedeva l'uso responsabile dell'acqua come risorsa.\nGilsenbach fu eletto nel consiglio centrale della \"Gesellschaft f\u00fcr Natur und Umwelt\" (\"Societ\u00e0 per la natura e l'ambiente\"). In questo ruolo, e trasferitosi nel villaggio di Brodowin, cre\u00f2 nel 1981 i \"colloqui di Brodowin\", discussioni fatte insieme ad artisti e scienziati della repubblica in cui le tematiche ambientali erano discusse apertamente e criticamente. Nel 1989 i tentativi di riforma della \"Societ\u00e0 per la natura e l'ambiente\" per\u00f2 fallirono.\nGilsenbach sostenne la protezione e i diritti delle persone in pericolo. Nella Repubblica Democratica Tedesca combatt\u00e9 per il riconoscimento di Sinti e Rom come vittime del regime nazista. Gilsenbach \u00e8 l'autore di due volumi di una \"Cronaca mondiale degli zingari\", per i quali studi\u00f2 per anni. Nell'Associazione per i popoli primitivi, lavor\u00f2 per migliorare le condizioni di vita degli ultimi popoli indigeni nella regione amazzonica.\nNel 1994 Gilsenbach ricevette il premio \"Erwin Strittmatter\" per la letteratura ambientale dallo stato di Brandeburgo. Soprattutto negli ultimi anni della sua vita, la maggior parte dei progetti sono stati realizzati con il supporto di sua moglie, la cantante e pubblicista Hannelore Kurth-Gilsenbach."}
{"id": "8312827", "revid": "122734337", "url": "https://it.wikipedia.org/wiki?curid=8312827", "title": "Jorge Maqueda", "text": ""}
{"id": "8312829", "revid": "729019", "url": "https://it.wikipedia.org/wiki?curid=8312829", "title": "Igor Kara\u010di\u0107", "text": ""}
{"id": "8312832", "revid": "599013", "url": "https://it.wikipedia.org/wiki?curid=8312832", "title": "Bence B\u00e1nhidi", "text": ""}
{"id": "8312834", "revid": "287204", "url": "https://it.wikipedia.org/wiki?curid=8312834", "title": "Ramadan (disambigua)", "text": ""}
{"id": "8312837", "revid": "1543377", "url": "https://it.wikipedia.org/wiki?curid=8312837", "title": "Morris Dees", "text": "Noto come attivista per i diritti civili, \u00e8 stato consigliere capo del Southern Poverty Law Center (SPLC) con sede a Montgomery, Alabama, che ha co-fondato nel 1971 insieme a Joseph J. Levin Jr. A Dees e ai suoi colleghi dell'SPLC \u00e8 stato attribuito \"il merito di aver escogitato metodi innovativi per paralizzare i gruppi di odio\" come il Ku Klux Klan, utilizzando in particolare lo strumento del risarcimento danni.\nIn seguito alle accuse di alcuni ex-dipendenti di complicit\u00e0 in molestie sessuali e discriminazione razziale, il 14 marzo 2019 l'SPLC ha annunciato il licenziamento di Morris Dees e l'ingaggio di una organizzazione esterna, al fine di valutare il reale clima lavorativo tra i dipendenti dell'SPLC.\nPrimi anni di vita.\nDees \u00e8 nato a Shorter, Alabama, da Morris Seligman Dees, Sr. e Annie Ruth Frazer, mezzadri coltivatori di cotone di confessione battista. Suo nonno chiam\u00f2 il padre di Morris Dees Jr. \"Morris Seligman\" in onore di un suo amico di religione ebraica. Dopo essersi laureato con lode presso la Facolt\u00e0 di giurisprudenza dell'Universit\u00e0 dell'Alabama nel 1960, Dees torn\u00f2 a Montgomery dove apr\u00ec uno studio legale.\nPratica legale in materia di diritti civili.\nNella sua autobiografia Dees scrisse che nel 1962, da giovane avvocato, rappresent\u00f2 il membro del Ku Klux Klan Claude Henley in una corte federale, accusato di aver aggredito i membri dei Freedom Riders in un incidente documentato da un fotografo della rivista \"Life\". Dees ottenne per Henley l'assoluzione, dichiarando successivamente di essersene pentito in seguito ad una \"epifania\".\nCausa con la YMCA\nNel 1969 Dees fece causa alla Young Men's Christian Association (YMCA) di Montgomery per conto dell'attivista afroamericana Mary Louise Smith, al figlio e al nipote della quale l'associazione rifiut\u00f2 l'iscrizione ad uno dei suoi campi estivi.\nL'YMCA era un'organizzazione privata (e quindi non vincolata dal Civil Rights Act del 1964, che proibiva la discriminazione razziale nelle strutture pubbliche.);\nDees scopr\u00ec che, al fine di evitare la desegregazione delle sue strutture ricreative, la citt\u00e0 di Montgomery aveva siglato un accordo (secretato) con la YMCA in base al quale quest'ultima le avrebbe gestite come strutture private per conto della citt\u00e0.\nDees esib\u00ec in tribunale le prove dell'accordo, contestando la costituzionalit\u00e0 della posizione della YMCA; la corte si pronunci\u00f2 in favore di Mary Louise Smith, stabilendo che l'accordo subordinava le strutture in questione alla municipalit\u00e0, assoggettandole quindi al quattordicesimo emendamento alla Costituzione degli Stati Uniti (e al Civil Rights Act) che obbligava la YMCA alla desegregazione delle sue strutture.\nLa Corte d'appello degli Stati Uniti per il Quinto circuito ha poi parzialmente confermato le sentenze del processo, annullando l'ordine che l'YMCA attuasse un'azione positiva al fine di riequilibrare la diversit\u00e0 razziale all'interno del suo consiglio di amministrazione.\nStrategia della \"causa civile\".\nDees \u00e8 stato uno dei primi attuatori della strategia di richiesta di ampi risarcimenti danni in sede di causa civile, contro organizzazioni responsabili di atti illeciti, con la possibilit\u00e0 del sequestro dei beni dell'organizzazione al fine di ottenere il pagamento della sentenza.\nProcesso UKA\nNel 1981 Dees vinse una causa contro i \"Klan Uniti d'America\" (UKA) con risarcimento di 7 milioni di dollari a favore della sua assistita, la madre di Michael Donald, un afroamericano che era stato linciato dai membri dello UKA in Alabama. Il pagamento della sentenza ha decretato il fallimento per bancarotta dello UKA, i cui beni vennero venduti per pagare il risarcimento.\nProcesso Metzger\nNel 1991 Dees ottenne un risarcimento di 12 milioni di dollari contro Tom e John Metzger e la Resistenza ariana bianca. Fu anche determinante nel garantire una sentenza di $ 6,5 milioni nel 2001 contro le Nazioni ariane.\nI casi pi\u00f9 famosi di Dees hanno comportato premi per danni determinanti nel condurre noti gruppi neo-nazisti alla bancarotta e successivo scioglimento.\nCritiche.\nIl \"Montgomery Advertiser\" ha descritto il lavoro di Dees con la SPLC come auto-promozionale, sostenendo che Dees esageri strumentalmente la minaccia dei gruppi di odio; ha inoltre pubblicato, nel 1994, una serie di articoli in cui si sosteneva che Dees discriminasse i dipendenti neri della SPLC, per la quale essi \"si sentivano minacciati ed esclusi\".\nUn articolo del 2000 di \"Harper's Magazine\" sosteneva che Dees avesse focalizzato la SPLC sulla lotta ai gruppi anti-minoranze, come il KKK, principalmente a causa del suo maggiore potenziale di raccolta fondi rispetto ad altre istanze. L'articolo affermava inoltre che l'SPLC \"investe in raccolta di fondi il doppio di quanto non spenda in servizi legali alle vittime di violazioni dei diritti civili\" ogni anno.\nUn'accesa polemica interna alla comunit\u00e0 dei diritti civili statunitense si \u00e8 scatenata quando Dees ha annunciato il suo sostegno a Edward E. Carnes, nella sua candidatura a giudice federale della Corte d'appello, poi eletto. Carnes era un noto sostenitore della pena di morte, che si \u00e8 dimostrato essere applicata in modo sproporzionato nelle sentenze riguardanti cittadini di etnia afro-americana di sesso maschile.\nLicenziamento dall'SPLC e accuse di molestie.\nNel 2019 l'SPLC ha licenziato Dees per ragioni imprecisate, affermando che la societ\u00e0 avrebbe assunto una \"organizzazione esterna\" per indagare sulle pratiche di Dees sul posto di lavoro. Prima del licenziamento due dozzine di dipendenti si erano lamentati con i dirigenti del timore di \"maltrattamenti, molestie sessuali, discriminazione di genere e razza\" che minacciavano l'autorit\u00e0 e l'integrit\u00e0 morale di SPLC. Un ex dipendente ha affermato che Dees \u00e8 stato espulso \"in seguito a una rivolta del personale per il maltrattamento dei dipendenti non bianchi e di sesso femminile\".\nOggetto di minacce.\nLe azioni legali di Dees contro i gruppi razzisti lo hanno reso bersaglio di numerose minacce di morte, da parte di alcune tra le suddette organizzazioni. Nel 2007 Dees ha dichiarato che pi\u00f9 di 30 persone sono state incarcerate in relazione a complotti per ucciderlo o far saltare in aria la sede dell'SPLC, sebbene un portavoce della polizia di Montgomery abbia dichiarato di non essere a conoscenza del fatto che l'SPLC avesse informato la polizia delle minacce. Il \"Montgomery Advertiser\" ha riferito, al riguardo, che una lettera di minacce datata 29 luglio 2007 fu inviata da Hal Turner (un conduttore di talk show radiofonico, informatore dell'FBI e suprematista bianco), dopo che l'SPLC cit\u00f2 in giudizio l'Imperial Klans of America (IKA) nella Contea di Meade, Kentucky. Durante il processo un ex membro dell'IKA sostenne che il capo del Klan gli aveva ordinato di uccidere Dees.\nAttivit\u00e0 politica.\nDees inizi\u00f2 la sua attivit\u00e0 politica lavorando nel 1958 per George Wallace, in seguito governatore dell'Alabama. Fu direttore finanziario nazionale della campagna presidenziale di George McGovern (1972), Georgia Jimmy Carter (1976) e Ted Kennedy (1980). Nel 2004 Dees fu candidato di protesta al consiglio del Sierra Club, qualificandosi per petizione.\nMedia.\nIl film TV \"Line of Fire: The Morris Dees Story\" del 1991 rappresenta le campagne di Morris Dees contro i gruppi di suprematisti bianchi. Nel 2008, parte del lavoro di Dees contro i gruppi suprematisti bianchi \u00e8 stato raccontato nella serie \"\" del National Geographic."}
{"id": "8312838", "revid": "1543377", "url": "https://it.wikipedia.org/wiki?curid=8312838", "title": "DS 4S", "text": "La DS 4S \u00e8 un'autovettura di segmento C prodotta dal 2015 al 2020 dalla casa automobilistica francese DS Automobiles per il solo mercato cinese tramite la joint venture Changan-PSA.\nCaratteristiche.\nLa vettura \u00e8 stata presentata il 20 novembre 2015 al Salone di Canton e la produzione \u00e8 partita nel dicembre dello stesso anno nel nuovo stabilimento di Shenzhen realizzato dalla joint venture Changan-PSA.\nSi tratta di una berlina a 2 volumi recante tutte le caratteristiche stilistiche delle vetture commercializzate in Cina con il marchio DS. Derivata dalla berlina DS 5LS la vettura possiede una carrozzeria di tipo hatchback a 5 porte e va a sostituire sul mercato cinese la precedente Citro\u00ebn DS4 europea che veniva importata. Frontalmente \u00e8 quindi presente la grande calandra esagonale a sviluppo orizzontale, nonch\u00e9 i tipici fari tagliati al centro dalle cosiddette \"DS Wings\", ossia due appendici della calandra stessa che penetrano all'interno della sagoma dei fari e che rendono pi\u00f9 particolare lo stile della parte anteriore della vettura. Molto elaborato ed aggressivo il disegno del paraurti anteriore dotato di luci supplementari a led e di faretti fendinebbia. \nInternamente la \"DS 4S\" \u00e8 caratterizzata da finiture con rivestimenti in pelle; la plancia \u00e8 la stessa della berlina DS 5LS.\nIl pianale e meccanica della DS 4S sono direttamente derivati da quelli utilizzati dalle due generazioni della normale C4 (ovvero la piattaforma PF2): l'avantreno \u00e8 di tipo pseudo-MacPherson ed il retrotreno a traversa deformabile, con molle elicoidali, ammortizzatori idraulici telescopici e barre antirollio sui due assi. L'impianto frenante prevede freni a disco autoventilanti all'avantreno e pieni al retrotreno, con ripartitore di frenata, ABS, ESP, controllo di trazione ed assistente alla frenata di emergenza.\nLa gamma motori prevede tre unit\u00e0 a benzina tutte sovralimentate: \nIn tutti e tre i casi, il cambio \u00e8 del tipo automatico a 6 rapporti. Il pianale utilizzato \u00e8 invece quello della vecchia Peugeot 308, condiviso con numerosi altri modelli del Gruppo PSA (come ad esempio DS 4, Peugeot RCZ, ecc).\nCarriera commerciale.\nLa carriera commerciale della DS \"4S\" ha conosciuto solo poche tappe significative: nell'ottobre del 2017 rimane in listino solo la motorizzazione di livello intermedio: le altre due vengono pensionate anzitempo. Nell'aprile del 2019, invece, quest'ultima motorizzazione viene portata a 177 CV. La produzione della \"DS 4S\" cessa nel corso del 2020.\nTabella riepilogativa.\nDi seguito vengono riepilogate le caratteristiche relative alla gamma della DS \"4S\":"}
{"id": "8312839", "revid": "533647", "url": "https://it.wikipedia.org/wiki?curid=8312839", "title": "Wikipedia in asturiano", "text": "La Wikipedia in asturiano (asturiano: \"Wikipedia n'asturianu\"), spesso abbreviata in ast.wiki, \u00e8 l'edizione in lingua asturiana dell'enciclopedia online Wikipedia.\nStoria.\n\u00c8 stata aperta a luglio 2004.\nStatistiche.\nLa Wikipedia in asturiano ha voci, pagine, utenti registrati di cui attivi, amministratori e una di (al ).\n\u00c8 la 63\u00aa Wikipedia per numero di voci e, come \"profondit\u00e0\", \u00e8 la 62\u00aa fra quelle con pi\u00f9 di 100.000 voci (al 29 settembre 2021)."}
{"id": "8312847", "revid": "869733", "url": "https://it.wikipedia.org/wiki?curid=8312847", "title": "Womb", "text": ""}
{"id": "8312862", "revid": "767487", "url": "https://it.wikipedia.org/wiki?curid=8312862", "title": "Jan Everse (1954)", "text": "\u00c8 il figlio di Jan Everse, anch'egli calciatore."}
{"id": "8312865", "revid": "599013", "url": "https://it.wikipedia.org/wiki?curid=8312865", "title": "Heinrich Wittkopf", "text": "Biografia.\nFiglio di Heinrich Wittkopf, giudice distrettuale, e di sua moglie Mathilde, intraprese la carriera militare entrando come ufficiale nell'esercito imperiale tedesco dal 15 agosto 1914 e venendo poi assegnato al 166\u00ba reggimento di fanteria. Il 27 novembre 1915 venne promosso tenente. Durante la prima guerra mondiale venne impiegato col suo reggimento come comandante di plotone e poi di compagnia.\nIl 1 ottobre 1919, a guerra terminata, venne trasferito nel Reichswehr nel 22\u00ba reggimento di fanteria. Il 1\u00ba ottobre 1920, venne assegnato al 15\u00ba reggimento di fanteria ed il 1\u00ba maggio 1923 venne promosso primo tenente; il 1\u00ba aprile 1928 successivo venne promosso capitano e contestualmente ottenne il comando di una compagnia del 2\u00ba reggimento di fanteria. Il 25 febbraio 1927, spos\u00f2 Gisela Bartholdy. Promosso al rango di maggiore dal 1\u00ba febbraio 1935, Wittkopf divenne insegnante alla scuola di fanteria di Doberitz. Dopo essere stato promosso al grado di tenente colonnello il 1\u00ba ottobre 1937, divenne comandante dell'11\u00ba battaglione mitraglieri.\nNel febbraio del 1940 prese il comando del 510\u00ba reggimento di fanteria. Dal 26 agosto 1940 fu comandante a Karlsruhe e nell'ottobre di quello stesso anno venne promosso colonnello. Il 15 novembre 1940 divenne comandante del 530\u00ba reggimento di fanteria. Il 29 settembre 1941 ottenne la croce di cavaliere dell'Ordine della Croce di Ferro ed il 28 febbraio 1943 ottenne la medaglia d'oro della Croce Tedesca. Dalla primavera del 1943 divenne consigliere per la fanteria nello staff delle fortificazioni dell'esercito tedesco ed il 1\u00ba aprile 1944 venne promosso al grado di maggiore generale .Il 1\u00ba novembre 1944, divenne comandante della scuola di fanteria di D\u00f6beritz ed il 30 marzo 1945, venne posto al comando della 402\u00aa divisione di riserva.\nDopo l'armistizio tedesco, venne fatto prigioniero e mor\u00ec a Ostenda, in Belgio, in prigionia, il 12 febbraio 1946. Venne sepolto nel cimitero di guerra di Lommel, in Belgio."}
{"id": "8312872", "revid": "380453", "url": "https://it.wikipedia.org/wiki?curid=8312872", "title": "University of Cincinnati Women's Volleyball", "text": "La University of Cincinnati Women's Volleyball \u00e8 la squadra pallavolo femminile appartenente alla University of Cincinnati, avente sede a Cincinnati (Ohio): milita nella American Athletic Conference della NCAA Division I.\nStoria.\nIl programma di pallavolo femminile della University of Cincinnati viene fondato nel 1972. Nel corso degli anni sono diversi gli avvicendamenti in panchina. Nel 1980 le \"Bearcats\" si affiliano alla Metropolitan Collegiate Athletic Conference, di cui diventano campionesse un anno dopo, accedendo al torneo NCAA Division I, a cui si erano appena affiliate, nella sua prima edizione, uscendo al primo turno.\nNegli anni seguenti il programma continua a cambiare spesso allenatore, trasferendosi inoltre da una conference all'altra: dopo un quadriennio nella Great Midwest Conference, approdano in Conference USA, si cui si laureano campionesse nel 1999, uscendo nuovamente di scena al primo turno del torneo NCAA. Con il nuovo millennio le \"Bearcats\" trovano stabilit\u00e0 grazie all'arrivo in panchina di Reed Sunahara, raggiungendo diverse volte la post-season, ma senza mai andare oltre il secondo turno, e vincendo durante l'ultimo anno di Sunahara in panchina il titolo della Big East Conference.\nNel 2012 Molly Alvey raccoglie il timone del programma, che nel 2019 raggiunge per la prima volta le \"Sweet Sixteen\"."}
{"id": "8312880", "revid": "599013", "url": "https://it.wikipedia.org/wiki?curid=8312880", "title": "Jhonatan Candia", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile del , ha esordito in prima squadra il 6 aprile 2013 disputando l'incontro di Primera Divisi\u00f3n Profesional pareggiato 1-1 contro il . Rimasto con il club della capitale fino al 2018, ha trascorso le successive due stagioni con e prima di passare agli argentini dell' nel gennaio 2020.\nStatistiche.\n\"Statistiche aggiornate al 29 gennaio 2020\"."}
{"id": "8312881", "revid": "110157", "url": "https://it.wikipedia.org/wiki?curid=8312881", "title": "Campionato sudamericano di club 1985 (hockey su pista)", "text": "Il Campionato sudamericano 1985 \u00e8 stata la 4\u00aa edizione della massima competizione sudamericana di hockey su pista riservata alle squadre di club. Il torneo ha avuto luogo dal 15 al 20 ottobre 1985 in Brasile a Sert\u00e3ozinho. Il titolo \u00e8 stato conquistato dai brasiliani del per la seconda volta nella loro storia classificandosi davanti agli argentini e campioni uscenti dell'.\nPrima fase.\nClassifica finale.\nLegenda:\nNote:\nFase finale.\nClassifica finale.\nLegenda:\nNote:"}
{"id": "8312883", "revid": "30445", "url": "https://it.wikipedia.org/wiki?curid=8312883", "title": "Distretto di Mandera", "text": ""}
{"id": "8312884", "revid": "11959", "url": "https://it.wikipedia.org/wiki?curid=8312884", "title": "Dara Sukoh", "text": ""}
{"id": "8312896", "revid": "827882", "url": "https://it.wikipedia.org/wiki?curid=8312896", "title": "Vil Coyote (brano musicale)", "text": "Vil Coyote \u00e8 un brano musicale di Eugenio Finardi tratto dall'album \"Il vento di Elora\" del 1989.\nStoria.\nLa genesi di \"Vil Coyote\" venne descritta da Finardi in una sua autobiografia: Dopo essere apparso per la prima volta nell'album \"Il vento di Elora\" del 1989, \"Vil Coyote\" venne nuovamente incisa in altre pubblicazioni dell'artista quali \"Acustica\" (1993), \"La forza dell'amore 2\" (2001), \"Un uomo\" (2007) e \"Un uomo Tour 2009\" (2009).\nDescrizione.\nBrano dalle sonorit\u00e0 blues aggressive, \"Vil Coyote\" dichiara che, esattamente come il personaggio di Willy il Coyote che fallisce ripetutamente nell'intento di catturare il velocissimo Beep Beep, gli uomini non si arrendono mai di fronte alle difficolt\u00e0 e sono pronti a rialzarsi pur di perseguire i loro obiettivi. Il brano vuole anche insegnare che ci\u00f2 che conta non \u00e8 tanto il traguardo a cui si ambisce quanto il percorso intrapreso pur di raggiungerlo. Oltre a citare il noto personaggio dei Looney Tunes, \"Vil Coyote\" crea altre associazioni fra la vita reale e diversi personaggi della Banda Disney fra cui Topolino, Paperino, Pietro Gambadilegno, Zio Paperone ed Eta Beta."}
{"id": "8312901", "revid": "287204", "url": "https://it.wikipedia.org/wiki?curid=8312901", "title": "Petit col Ferret", "text": "Il Petit Col Ferret (o \"Col du Petit Ferret\") \u00e8 un valico alpino che collega Orsi\u00e8res nel Vallese con Courmayeur in Valle d'Aosta, sul confine fra Svizzera e Italia, congiungendo geograficamente la val Ferret svizzera con la val Ferret italiana.\nDescrizione.\nIl \"Petit col Ferret\" si apre sulla Catena principale alpina ad una altezza di 2.490\u00a0m. Esso riveste una particolare importanza perch\u00e9 separa le Alpi Occidentali dalle Alpi Centrali (tradizionalmente le Alpi Graie dalle Alpi Pennine), nonch\u00e9 il Massiccio del Monte Bianco dal ben pi\u00f9 basso gruppo del Grand Golliaz. \nNonostante questa peculiarit\u00e0, \u00e8 meno noto e frequentato del \"Col du Grand Ferret\" (spessoe indicato col toponimo di \"Col Ferret\"'), che sorge a sud del \"Petit col Ferret\" ed \u00e8 posto lungo il percorso del Giro del Monte Bianco. \nI due valichi sono separati da una modesta elevazione piramidale di erba e sfasciumi: la \"T\u00eate de Ferret\" (2714\u00a0m).\nAccesso.\nIl colle si trova sull'itinerario per il bivacco Cesare Fiorio che serve la conca del ghiacciaio di Pr\u00e9 de Bar. L'accesso \u00e8 meno agevole da entrambi i lati rispetto a quella al Col du Grand Ferret, per via del terreno ripido."}
{"id": "8312904", "revid": "114741621", "url": "https://it.wikipedia.org/wiki?curid=8312904", "title": "Laurent Duvernay-Tardif", "text": "Carriera.\nKansas City Chiefs.\nI Kansas City Chiefs scelsero Duvernay-Tardif nel corso del sesto giro (200\u00ba assoluto) del Draft NFL 2014.. Dopo non essere mai sceso in campo nella sua prima stagione, nella successiva disput\u00f2 tutte le 16 partite, di cui 13 come titolare. Il 28 febbraio 2017 firm\u00f2 un rinnovo quinquennale del valore di 42,36 milioni di dollari, di cui 20 milioni garantiti e 10 milioni di bonus alla firma.\nNel 2018 Duvernay-Tardif part\u00ec come guardia destra titolare le prime 5 partite, prima di rompersi il perone nel quinto turno. Fu cos\u00ec inserito in lista infortunati, in cui rimase fino al 15 gennaio 2019, quando fu attivato prima della finale della AFC contro i New England Patriots.\nIl 2 febbraio 2020 Duvernay-Tardif part\u00ec come guardia destra titolare nel Super Bowl LIV contro i San Francisco 49ers che i Chiefs vinsero per 31-20, conquistando il primo titolo dopo cinquant'anni.\nIl 25 luglio 2020, a seguito della Pandemia di COVID-19 del 2020 negli Stati Uniti d'America, tramite il suo profilo Twitter annuncia che non prender\u00e0 parte alla stagione successiva: la scelta \u00e8 dettata dalla volont\u00e0 del giocatore di scendere in prima linea per aiutare i malati di COVID-19 in qualit\u00e0 di medico, rinunciando cos\u00ec ad un contratto da 2,75 milioni di dollari."}
{"id": "8312929", "revid": "47767", "url": "https://it.wikipedia.org/wiki?curid=8312929", "title": "Chiesa di San Nicol\u00f2 Vescovo (Pellizzano)", "text": "La chiesa di San Nicol\u00f2 Vescovo, o chiesa di San Nicol\u00f2 nuova o ancora chiesa dei Santi Nicol\u00f2 e Giorgio, \u00e8 la parrocchiale di Termenago, frazione di Pellizzano in Trentino. Risale al XIX secolo.\nStoria.\nLa chiesa di San Nicol\u00f2 Vescovo sostitu\u00ec nel ruolo di parrocchiale l'antica Chiesa di San Nicol\u00f2 del quattrocento poich\u00e9 il paese aveva bisogno di un luogo di culto pi\u00f9 adatto alle esigenze dell'accresciuto numero di abitanti. Eretta attorno alla met\u00e0 del XIX secolo a breve distanza dall'altra, fu fortemente voluta dal parroco don Stefano Pontara e il progetto fu di Giuseppe Tonazzi da Comasine.\nLa consacrazione venne celebrata nel 1851 dal vescovo di Trento Giovanni Nepomuceno de Tschiderer che vi si rec\u00f2 in visita pastorale.\nLa torre campanaria venne eretta nel 1866, distaccata dall'edificio della chiesa. Nel decennio successivo continu\u00f2 l'attivit\u00e0 di rifinitura ed in particolare, con un lavoro che prosegu\u00ec sino al 1925, vennero decorate con dipinti murali le volte della sala.\nDurante il primo conflitto mondiale la torre campanaria venne utilizzata dall'esercito austro-ungarico come punto di osservazione militare.\nOttenne dignit\u00e0 parrocchiale nel 1919, distaccandosi cos\u00ec dalla pieve di Pellizzano, la chiesa della Nativit\u00e0 di Maria.\nA partire dagli anni sessanta e sino al 2007 l'edificio \u00e8 stato oggetto di vari restauri conservativi che hanno riguardato in particolare le superfici decorate con dipinti, un'operazione di risanamento delle strutture murarie con la posa di un nuovo sistema drenante esterno e la sistemazione del sagrato con una scalinata.\nDescrizione.\nNella sala \u00e8 presente la Via Crucis opera di Giovanni Battista Dalla Torre."}
{"id": "8312930", "revid": "729019", "url": "https://it.wikipedia.org/wiki?curid=8312930", "title": "Novochochlovskaja", "text": "Novochochlovskaja () \u00e8 una stazione dell'anello centrale di Mosca inaugurata nel 2016. La fermata serve il quartiere di Ni\u017eegorodskij nel distretto amministrativo sud-orientale della capitale russa.\nA poca distanza della stazione si trova l'omonima stazione posta sulla linea 2 dei diametri centrali di Mosca, inaugurata nel novembre 2019.\nNel 2017, la stazione era mediamente frequentata da soli 3.000 passeggeri giornalieri.\nTuttavia, con l'apertura della vicina stazione posta sulla linea 2 dei diametri, pare che il flusso di passeggeri sia sensibilmente aumentato."}
{"id": "8312931", "revid": "110488790", "url": "https://it.wikipedia.org/wiki?curid=8312931", "title": "Col Petit Ferret", "text": ""}
{"id": "8312932", "revid": "767487", "url": "https://it.wikipedia.org/wiki?curid=8312932", "title": "Lito (calciatore 1956)", "text": ""}
{"id": "8312938", "revid": "1784938", "url": "https://it.wikipedia.org/wiki?curid=8312938", "title": "Paganeggiante", "text": ""}
{"id": "8312939", "revid": "599013", "url": "https://it.wikipedia.org/wiki?curid=8312939", "title": "Aleksandr Samarin", "text": "Biografia.\nSamarin inizia a pattinare nel 2002. \u00c8 dodicesimo ai campionati nazionali russi juniores del 2011, e a partire dalla stagione 2012-13 comincia a partecipare ai suoi primi eventi del Junior Grand Prix. Termina all'ottavo posto alla sua prima apparizione ai campionati nazionali russi senior, mentre si aggiudica la medaglia d'argento ai campionati juniores; conclude la stagione 2012-13 disputando a Milano i Mondiali juniores, dove si piazza all'ottavo posto.\nRaggiunge l'apice della propria carriera juniores nel corso della stagione 2016-17, quando vince la medaglia d'argento nella Finale Grand Prix juniores, dietro il connazionale Dmitrij Aliev, e il bronzo ai Mondiali juniores di Taipei, completando il podio dietro Vincent Zhou e lo stesso Aliev. Samarin vince inoltre la sua prima medaglia ai campionati nazionali russi senior, arrivando secondo alle spalle di Michail Koljada, e colleziona la sua prima presenza ai campionati europei classificandosi ottavo ad Ostrava 2017.\nVince la medaglia d'argento agli Europei di Minsk 2019 realizzando il suo nuovo record personale di 269.84 punti, collocandosi alle spalle di Javier Fern\u00e1ndez (271.59 punti) e davanti a Matteo Rizzo (247.08 punti), con un doppio secondo posto sia nel programma corto sia in quello libero. Due mesi pi\u00f9 tardi disputa a Saitama i suoi primi campionati mondiali terminando al dodicesimo posto."}
{"id": "8312941", "revid": "81195", "url": "https://it.wikipedia.org/wiki?curid=8312941", "title": "Alexander Samarin", "text": ""}
{"id": "8312943", "revid": "110157", "url": "https://it.wikipedia.org/wiki?curid=8312943", "title": "Campionato sudamericano di club 1986 (hockey su pista)", "text": "Il Campionato sudamericano 1986 \u00e8 stata la 5\u00aa edizione della massima competizione sudamericana di hockey su pista riservata alle squadre di club. Il torneo ha avuto luogo dal 22 al 26 ottobre 1986 in Argentina a San Juan. Il titolo \u00e8 stato conquistato dagli argentini del per la seconda volta nella loro storia sconfiggendo in finale i connazionali dell'. Il , grazie alla vittoria nella competizione, si qualific\u00f2 per la Coppa Intercontinentale 1987.\nPrima fase.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:"}
{"id": "8312945", "revid": "33689", "url": "https://it.wikipedia.org/wiki?curid=8312945", "title": "Valentine Simmes", "text": "Biografia.\nNon sono note informazioni biografiche circa la sua storia personale. A partire dal 1585, le fonti attestano l'apertura di un'attivit\u00e0 tipografica a Londra, che si afferm\u00f2 come una delle migliori stamperie della sua generazione, al punto da ottenere da l'incarico di produrre vari in quarto delle prime opere di William Shakespeare.\nNegli otto anni che vanno dal 1585 al 1604, furono stampati nove quarti su commissione della Worshipful Company of Stationers and Newspaper Makers e di alcuni librai londinesi:\nInoltre, Simmes stamp\u00f2 i seguenti testi teatrali del teatro elisabettiano:\nIn quel periodo, lo stampatore e il libraio/editore erano di solito due professioni distinte, sebbene alcuni individui come William Jaggard praticassero entrambi. Sempre Simmes si ciment\u00f2 sporadicamente nell'attivit\u00e0 di editore con il primo quarto dell\"Humorous Day's Mirth\" di George Chapman e le \"Shoemaker's Holiday\" di Thomas Dekker.\nCostantemente nei guai per la stampa di opere non autorizzate, nel 1622 gli fu proibito di lavorare come primo stampatore.\nMalgrado la qualit\u00e0 e la fama attribuita ai lavori di Simmes, il primo quarto del Riccardo II presenta 69 errori tipografici, mentre la stampa del secondo quarto corresse 14 errori di battitura dello stesso tipo, introducendone contestualmente 123 nuovi.\nOltre alle pi\u00f9 note opere teatrali, Valentine Simmes si occup\u00f2 pi\u00f9 raramente di altri generi letterari come il poema \"Salve Deus Rex Judaeorum\" di Emilia Lanier, uno dei pochissimi libri attribuiti ad una donna dell'epoca, che fu stampato per il libraio Richard Bonian."}
{"id": "8312946", "revid": "2132575", "url": "https://it.wikipedia.org/wiki?curid=8312946", "title": "Governo di transizione dell'Etiopia", "text": "Il Governo di transizione dell'Etiopia venne stabilito nel 1991 in Etiopia a seguito della caduta della Repubblica Democratica Popolare d'Etiopia, causata della presa di potere del Fronte Democratico Rivoluzionario del Popolo Etiope, e termin\u00f2 nel 1995 con la nascita della Repubblica Federale Democratica d'Etiopia.\nIl presidente del governo di transizione fu Meles Zenawi, mentre il primo ministro fu Tamirat Layne.\nAntefatti.\nNel maggio del 1991 la Repubblica Popolare Democratica d'Etiopia (RPDE) fu rovesciata dal Fronte Popolare di Liberazione del Tigr\u00e8 (EPRDF) e dal Fronte Democratico Rivoluzionario del Popolo Etiope, con la promessa che la democrazia, la riabilitazione politica, la liberalizzazione economica e il riconoscimento dei diritti umani sarebbero presto seguiti. Il precedente regime era in realt\u00e0 dominata dai leader del Derg, una giunta militare guidata da Menghistu Hail\u00e9 Mari\u00e0m che conquist\u00f2 il potere detronizzando l'imperatore d'Etiopia Hail\u00e9 Selassi\u00e9 nel 1974. Il Derg e i suoi esponenti ristrutturarono drasticamente le istituzioni politiche ed economiche del paese (spesso tramite la repressione e la paura), trasformando il ruolo del governo centrale negli affari interni. Programmi come la villaggizzazione portata avanti in varie aree del paese vennero considerati come ulteriori prove dell'intenzione del regime di implementare riforme radicali. \nUna volta saliti al potere, i leader dell'RPDE continuarono a perseguire i loro obiettivi come ex esponenti del Derg, facendo riprendere programmi di reinsediamento forzati considerati impraticabili dai pi\u00f9 e che furono criticati considerevolmente a livello internazionale. Alcuni studiosi hanno evidenziato come il crollo dell'RPDE fu reso possibile in gran parte dalla perdita del sostegno sia finanziario che militare da parte dell'Unione Sovietica ormai in declino, che in passato appoggi\u00f2 il Derg dopo il colpo di stato del 1974. Il Fronte di Liberazione del Tigr\u00e8 sfrutt\u00f2 l'indebolimento e la scarsa popolarit\u00e0 della Repubblica Popolare e le forze ribelli presero il potere ufficialmente nel maggio del 1991.\nSubito dopo essersi assicurato il controllo della citt\u00e0, una \"Conferenza Nazionale sulla Pace e la Riconciliazione\" fu convocata ad Addis Abeba. Tenutasi nel luglio del 1991, l'obiettivo era definire una transizione a seguito del cambio di regime. Alla conferenza furono invitati alcuni importanti movimenti politici basasti sull'etnicit\u00e0 come il Fronte di Liberazione Oromo, il Fronte di Liberazione Afar e il Fronte di Liberazione della Somalia Occidentale. Ogni forma di organizzazione politica che avesse voluto partecipare alla conferenza avrebbe dovuto essere basata sull'etnicit\u00e0, e di conseguenza vennero create numerose organizzazioni politiche di questo tipo guidate dall'\u00e9lite urbana."}
{"id": "8312948", "revid": "88740", "url": "https://it.wikipedia.org/wiki?curid=8312948", "title": "Chiesa di San Martino (Nembro)", "text": "La chiesa di San Martino \u00e8 il principale luogo di culto cattolico di Nembro in provincia e diocesi di Bergamo, parrocchia gi\u00e0 dal 1530.\nStoria.\nUna chiesa dedicata al santo di Tours era presente gi\u00e0 nell'VIII secolo, tra le pi\u00f9 antiche della diocesi. Una pergamena del 1\u00ba agosto 830, riporta la dicitura: \"ecclesia Sancti Martini sita Nembro\".. Un'ulteriore citazione risale al 909, quando viene indicato un certo Gramoaldo arcidiacono, messo del vescovo Adalberto e indicato come \"de plebe Sancti Martini scita Nembro\". La chiesa era, per la sua posizione, la pieve pi\u00f9 importante della Val Seriana inferiore. Il 17 marzo 1304 la chiesa con i suoi prelati, era presenta al sinodo bergamasco voluto da Giovanni da Scanzo, risultano infatti registrati: \"presbiter Albertus archipresbiter, presbiter Iacobus de Triscurio et Alexander de Cumis, canonici ecclesie Sancti Martini de Nembro\". NEL 1360 era inserita nell'elenco \"nota ecclesiarum\" voluto da Bernab\u00f2 Visconti oer conoscere le taglie e le decime imposte al clero dal papa e dai Viasconti.\nDella prima chiesa non rimane nessuna testimonianza. Venne modificata e riedificata pi\u00f9 volte, rimane dell'edificio quattrocentesco una chiave di volta del 1424, anno in cui il 19 maggio iniziarono i lavori di rifacimento. Testimonianza della chiesa \u00e8 la bolla pontificia del 1468 di papa Paolo II che conferiva alla chiesa di Nembro benefici assieme a quella di San Bernardino a Lallio. Gli atti della visita pastorale del vescovo Pietro Lippomano avvenuta il 30 maggio 1520 la definiscono gi\u00e0 parrocchia.\nSi susseguirono poi le visite degli altri vescovi: il 4 luglio 1546 Vittore Soranzo che verr\u00e0 inquisito e processato a Roma, il vescovo Federico Corner il 23 ottobre 1564, fino alla visita del 1575 del cardinale san Carlo Borromeo che ne ha fatto una descrizione dettagliata. La vicinanza con Bergamo port\u00f2 la chiesa a essere visitata da molti vescovi della diocesi.\nL'aumento della popolazione richiese l'edificazione di una nuova chiesa. Fu progettata dall'architetto di Lugano Luca Lucchini. Venne demolita quella antica con la posa della prima pietra il 23 aprile del 1752. Il nuovo edificio di grandi dimensioni, occupava lo spazio che in precedenza vedeva la canonica, parte di un bosco e la vecchia chiesa, annullando cos\u00ec la possibilit\u00e0 di rilevare la sua esatta antica ubicazione. La nuova costruzione richiese la partecipazione attiva di tutti gli abitanti la comunit\u00e0 che dovettero estratte il materiale dalla cava di pietra, questo veniva spostato alla piazza di Santa Maria in Borgo con la chiesetta che temporaneamente fungeva da parrocchia, e dove il materiale poteva scivolare sul piano inclinato e raggiungere il cantiere. Nei pressi fu costruita anche una fornace per poter cuocere i mattoni atti alla costruzione, con le terre estratte nella zona di Viana. \nLa nuova chiesa fu terminata nel 1777 e consacrata dal vescovo di Bergamo Giovanni Paolo Dolfin con il rito della dedicazione al vescovo san Martino di Tours il 14 maggio 1790.\nDescrizione.\nEsterno.\nLa chiesa, preceduta da un grande sagrato in porfido, ha il classico orientamento a est. La facciata \u00e8 divisa su tre ordini da due cornicioni pi\u00f9 importante quello inferiore con la trabeazione in pietra sagomata, mentre quello superiore pi\u00f9 esile. Verticalmente la facciata \u00e8 divisa in cinque scomparti da lesene e contro-lesene con alto basamento in ceppo, con le parti centrali avanzate rispetto alle due laterali. La facciata presenta anche delle nicchie completate dalle statue realizzate da Nicola Pirovano nel 1820. Quelle inferiori rappresentano i santi vescovi Fulgenzio, Agostino, Simpliciano e Tommaso da Villanova. Il secondo ordine oltre alla grande finestra centrale culminante col il timpano curvilineo, vi sono due nicchie con le statue di san Nicola da Tolentino e Giuliano, mentre lateralmente sul cornicione quelle di santa Monica e Chiara. Il timpano completa la facciata con la croce ferrea.\nSono otto le campane presenti all'interno della cella campanaria del campanile e sono state fuse dalla Fonderia \u201cAngelo Ottolina\u201d di Bergamo nell'anno 1952; sono di tonalit\u00e0 \"La crescente\". Le campane sono state restaurate nel 2019 e quella maggiore \u00e8 indicata con il diametro di 169 cm e il peso di 2647 chilogrammi.\nInterno.\nL'interno dell'aula \u00e8 a croce greca, i quattro bracci si presentano con la medesima lunghezza sovrastati dalla grande cupola al loro incrocio. La gradinata di sette gradini accompagna sul presbiterio sovrastato da una cupola di misure inferiori. Sotto il presbiterio vi \u00e8 lo scurolo, mentre la pala d'altare, \u00e8 opera del clusonese Antonio Cifrondi e raffigura \"Mos\u00e8 che fa zampillare l'acqua dalla roccia\". Il grande dipinto su tavola degli \"Ognissanti\" era stato considerato lavoro di Antonio e Mattia Zamasin del 1490, ma ultimamente si \u00e8 considerata la possibilit\u00e0 che possa essere lavoro della bottega Marinoni di Albino, che ne avrebbero poi realizzati altri aventi il medesimo soggetto. Alcuni lavori di Enea Salmeggia nativo della frazione nembrese di Salmezza: la tela \"Madonna col Bambino e santi\", i \"Misteri del Rosario\" del 1611, \"Vita di Maria\", \"Cristo crocifisso con santi Bernardino e Francesco e donatore\" datato 1615."}
{"id": "8312960", "revid": "599013", "url": "https://it.wikipedia.org/wiki?curid=8312960", "title": "Karl Fabiunke", "text": "Biografia.\nKarl Fabiunke entr\u00f2 nell'esercito imperiale tedesco il 20 aprile 1911. Il 1\u00ba aprile 1914 venne trasferito al 5\u00ba reggimento d'artiglieria a piedi. Il 27 febbraio 1915, dopo lo scoppio della prima guerra mondiale, venne promosso vice sergente ed il 25 giugno di quello stesso anno raggiunse il grado di sergente. Il 28 giugno 1917 fu comandante del deposito di artiglieria del carcere di Spandau ed il 5 dicembre 1917 venne trasferito sul posto. Il 23 dicembre 1918, venne trasferito al ministero della guerra, ufficio munizioni.\nDopo la fine della prima guerra mondiale, il sergente Fabiunke venne assunto nel Reichswehr ed il 26 giugno 1919 venne reintegrato nel 5\u00ba reggimento d'artiglieria. Il 22 settembre 1919, ottenne il comando della scuola di guerra di Potsdam, tornando poi al 5\u00ba reggimento d'artiglieria dal 18 ottobre 1920 e passando poi al 3\u00ba reggimento d'artiglieria dal 1\u00ba gennaio 1921. Il 1\u00ba aprile 1922 venne promosso sottotenente ed il 31 luglio 1925 raggiunse il grado di tenente. Il 1\u00ba ottobre 1929, venne trasferito al 6\u00b0 dipartimento trasporti dove venne promosso \"rittermeister\" il 1\u00ba febbraio 1930 (corrispondente al grado di capitano in cavalleria). Gi\u00e0 al 1\u00ba aprile 1930, torn\u00f2 al 3\u00ba reggimento d'artiglieria e comand\u00f2 la scuola di artiglieria. Il 1\u00ba febbraio 1932, venne trasferito al 1\u00b0 dipartimento trasporti ed il 1\u00ba ottobre 1934 al dipartimento di Ponath. Dall'ottobre del 1935 all'ottobre dell'anno successivo, fu consigliere d'artiglieria in Cina dove si rec\u00f2 per la durata di un anno per tale proposito. Il 1\u00ba novembre 1935, venne promosso maggiore. Dopo il suo ritorno dalla Cina, venne trasferito nello staff del 1\u00b0 dipartimento come osservatore ed il 6 ottobre 1936 ottenne il comando del 2\u00b0 dipartimento. Il 1\u00ba ottobre 1938, venne promosso al grado di tenente colonnello.\nDal 1\u00ba marzo 1939 ottenne il comando del 74\u00ba reggimento d'artiglieria. Il 15 settembre 1941, venne promosso colonnello il suo reggimento venne ridenominato come 74\u00ba reggimento panzer il 23 marzo 1942. Il 25 aprile 1943, rinunci\u00f2 al comando del reggimento e venne trasferito in riserva. Frequent\u00f2 un corso per comandante di divisione e venne affidato al gruppo d'armate centrale a met\u00e0 settembre del 1943. Il 25 settembre 1943 ottenne la guida della 129\u00aa divisione di fanteria, venendo promosso contestualmente al grado di maggiore generale. Trasferito in riserva dal 1\u00ba febbraio 1944, rimase ferito il 22 marzo di quello stesso anno, venendo ospedalizzato. Dopo la convalescenza, venne posto nella riserva dei trasporti ove rimase sino alla fine della guerra. Catturato dagli Alleati, venne liberato il 25 giugno 1947."}
{"id": "8312965", "revid": "547034", "url": "https://it.wikipedia.org/wiki?curid=8312965", "title": "The Lost EP", "text": "The Lost EP (anche The Lost Chills EP) \u00e8 un extended play dei The Chills pubblicato in Nuova Zelanda dalla Flying Nun Records nel 1985. Il titolo deriva dal fatto che le registrazioni che compongono l'EP si pensavano fossero andate perdute. Tutti i brani dell'EP sono stati poi ripubblicati all'interno della compilation di \"Kaleidoscope World\". "}
{"id": "8312967", "revid": "228587", "url": "https://it.wikipedia.org/wiki?curid=8312967", "title": "Raphael Meade", "text": "\u00c8 nato nel Borgo metropolitano di Islington, Londra."}
{"id": "8312968", "revid": "729019", "url": "https://it.wikipedia.org/wiki?curid=8312968", "title": "Anatoly Shapiro", "text": "Biografia.\nVenne premiato con due Ordini della Stella Rossa, due ordini della guerra patriottica di 1\u00b0 grado, per la liberazione di Cracovia, l'Ordine della Guerra Patriottica di 2\u00b0 grado e numerose altre medaglie.\nMentre l'Armata Rossa avanzava verso ovest vicino a O\u015bwi\u0119cim, i nazisti rafforzarono notevolmente le loro difese, sperando di guadagnare tempo per cancellare i loro crimini nel campo di concentramento di Auschwitz. La divisione appositamente addestrata di 900 uomini di Shapiro guid\u00f2 questa avanzata e sub\u00ec pesanti perdite dalla ritirata della Wehrmacht negli ultimi 32 chilometri, raggiungendo le strade protette dalle mine contro Auschwitz il 27 gennaio 1945, dopo avere perso met\u00e0 della sua divisione nei precedenti giorni di azione."}
{"id": "8312969", "revid": "135224", "url": "https://it.wikipedia.org/wiki?curid=8312969", "title": "Stabilit\u00e0 del core", "text": "La stabilit\u00e0 del core consiste nell'abilit\u00e0 di stabilizzare il proprio corpo. Con il termine core ci si riferisce alla zona del tronco. Con stabilit\u00e0, in questo contesto ci si riferisce all'abilit\u00e0 di controllo della posizione e del movimento del corpo. Infatti, migliore \u00e8 la stabilit\u00e0 del core di una persona, maggiore sar\u00e0 il suo livello di controllo del movimento di questa parte del corpo. Il core \u00e8 spesso coinvolto nel supporto al movimento di altre parti del corpo, come gli arti. Si ritiene che migliorando la stabilit\u00e0 del core di una persona si migliorino anche altri movimenti, come l'esecuzione della corsa. Per la regione del core ci si riferisce al tronco o torso. I muscoli principali utilizzati nella stabilit\u00e0 del core sono il pavimento pelvico, il trasverso dell'addome, il multifido, gli obliqui interni ed esterni, il retto dell'addome, il sacrospinale, il lunghissimo ed il diaframma. I muscoli secondari sono il gran dorsale, il grande gluteo ed il trapezio. La postura ed il movimento attraverso il core possono essere significativamente influenzati dalla respirazione con l'azione del diaframma. Questo avviene soprattutto con inspirazioni ed espirazioni profonde. In questo modo, la respirazione pu\u00f2 avere effetti sull'abilit\u00e0 di controllo del core.\nAlcune ricerche hanno studiato la pressione intra-addominale e come questa possa essere di supporto al rachide lombare. La pressione intra-addominale viene attivata dalla contrazione dei muscoli del core, specialmente il trasverso dell'addome. Un modo per aumentare la pressione \u00e8 con l'utilizzo della respirazione diaframmatica profonda. In questo modo, come riportato da Hans Lindgren \"Il diaframma esegue la sua funzione respiratoria quando si abbassa in una posizione inferiore, permettendo una maggiore pressione intra-addominale\". Quindi una respirazione profonda pu\u00f2 migliorare la stabilit\u00e0 del core.\nSolitamente la posizione del core \u00e8 associato al baricentro, il centro di massa del corpo. Questo \u00e8 riconosciuto essere sopra la seconda vertebra sacrale. La stabilit\u00e0 \u00e8 invece associata alla forza isometrica, o statica. In questo contesto quindi, il rachide lombare \u00e8 responsabile della postura e della stabilit\u00e0, provvedendo inoltre a distribuire la forza necessaria a stabilizzare il corpo durante gli sport dinamici.\nPratica.\nOgni qual volta ci si muove, per sollevare qualcosa o per spostare un oggetto, la regione del core si tende ed attiva il suo tono muscolare. Questa tensione \u00e8 attivata inconsciamente ed \u00e8 collegata a cambiamenti nella respirazione. Se per esempio ci si siede su una sedia e si allunga per afferrare qualcosa di lontano si pu\u00f2 sentire la tensione sviluppata sul core. Questa tensione pu\u00f2 essere percepita semplicemente posizionando una mano sull'addome durante l'esecuzione del movimento.\nCon l'aumentare del carico durante il movimento, aumenta la contrazione dei muscoli del core. Questi contraendosi andranno a formare come una sfera in protezione alle viscere, con non possono subire compressione. Sulla regione del core le forze di contrazione si bilanciano in coordinazione al mantenimento della postura.\nSi ritiene che la stabilit\u00e0 del core sia essenziale per mantenere una postura verticale corretta, specialmente durante sollevamenti pesanti. Senza una buona stabilit\u00e0 la zona lombare non ha un sostegno efficace e pu\u00f2 essere soggetta ad infortuni durante l'attivit\u00e0. Una stabilit\u00e0 insufficiente pu\u00f2 portare anche ad infortuni agli arti inferiori.\nLa ricerca scientifica ha dato poca riprova sul modello della stabilit\u00e0 del core e sui benefici che questi metodi d'allenamento possono portare. Gli esercizi per la stabilit\u00e0 del core hanno gli stessi benefici di un allenamento generale, non specifico, o di pratiche comuni come la camminata. Esercizi specifici per il core, o per il tronco hanno fallito nel dimostrare di prevenire infortuni o di migliorare la performance sportiva.\nMetodi d'allenamento.\nAlcuni dei metodi d'allenamento per sviluppare e mantenere la stabilit\u00e0 del core sono:\nEsercizi di rinforzo per il rachide.\nLa colonna vertebrale, considerando il rachide cervicale, toracico e lombare, consta di 24 vertebre che hanno la funzione di proteggere il midollo spinale, e servono da sito di inserzione per diversi muscoli del corpo. Hanno inoltre la funzione di scaricare e distribuire il peso corporeo durante la stazione eretta. La maggior parte degli infortuni avvengono per incidenti stradali, cadute e attivit\u00e0 sportive o ricreative. Nonostante sia impossibile prevenire del tutto un infortunio \u00e8 per\u00f2 possibili minimizzare rischi quali ernie o strappi muscolari lavorando sull'aumento della pressione intra-addominale e sul rinforzo della muscolatura del rachide.\nPressione intra-addominale.\nLa correlazione tra la forza del core e la salute fisica della colonna \u00e8 stata spesso documentata in passato. Alcuni di questi studi hanno potuto quantificare gli effetti che i muscoli antagonisti dell'addome hanno sulla stabilit\u00e0 della lombare. L'aumento della pressione intra-addominale permette di mantenere una curva lombare neutra ed evita complicazioni durante l'attivit\u00e0, anche solo con l'utilizzo di semplici tecniche come la manovra di Valsalva. Un esercizio comune per rinforzare la parte addominale (retto dell'addome, obliqui, trasverso) \u00e8 il plank, un esercizio di tenuta statica di una posizione in isometria.\nRinforzo muscolare della schiena.\nIl rischio d'infortuni alla schiena \u00e8 facilmente riducibile con semplici lavori di mantenimento della curvatura neutra della colonna e con l'aumento della pressione intra-addominale, prima di eseguire movimenti. Alcuni esercizi a corpo libero di semplice esecuzione sono utili sia per rinforzare e stabilizzare la muscolatura della colonna. Uno di questi esercizi a corpo libero \u00e8 il bird dog."}
{"id": "8312971", "revid": "686936", "url": "https://it.wikipedia.org/wiki?curid=8312971", "title": "Austin Reiter", "text": "Carriera professionistica.\nWashington Redskins.\nReiter fu scelto nel corso del settimo giro (222\u00ba assoluto) nel Draft NFL 2015 dai Washington Redskins. L'8 maggio firm\u00f2 un contratto quadriennale. Fu svincolato il 4 settembre prima dell'inizio della stagione regolare, ma rifirm\u00f2 con la squadra di allenamento il 29 settembre. Il 13 settembre 2016 fu nuovamente svincolato. Il giorn\u00f2 successivo rifirm\u00f2 per la squadra di allenamento.\nCleveland Browns.\nIl 20 settembre 2016, Reiter firm\u00f2 con i Cleveland Browns. Il 2 ottobre disput\u00f2 la prima gara come titolare per i Browns ma durante la partita si ruppe il legamento crociato anteriore. Fu inserito in lista infortunati il 10 ottobre 2016.\nReiter fu svincolato dai Browns il 2 settembre 2018.\nKansas City Chiefs.\nIl 3 settembre 2018, Reiter firm\u00f2 con i Kansas City Chiefs. Il 6 dicembre dello stesso anno firm\u00f2 firm\u00f2 un rinnovo contrattuale biennale. Il 2 febbraio 2020 part\u00ec come centro titolare nel Super Bowl LIV contro i San Francisco 49ers che i Chiefs vinsero per 31-20, conquistando il primo titolo dopo cinquant'anni."}
{"id": "8312972", "revid": "486946", "url": "https://it.wikipedia.org/wiki?curid=8312972", "title": "SAFF Championship", "text": ""}
{"id": "8312977", "revid": "125202569", "url": "https://it.wikipedia.org/wiki?curid=8312977", "title": "Episodi di Healin' Good Pretty Cure", "text": "Lista degli episodi di \"Healin' Good \u2665 Pretty Cure\", diciassettesima serie anime di \"Pretty Cure\", trasmessa in Giappone su TV Asahi dal 2 febbraio 2020 al 21 febbraio 2021. In Italia \u00e8 inedita.\nLa sigla originale di apertura, , \u00e8 cantata da Rie Kitagawa, mentre quelle di chiusura, per gli ep. 1-19 da Machico e per gli ep. 20-45 da Kanako Miyamoto.\nAlla fine di ciascun episodio \u00e8 presente lo , un corto nel quale viene eseguito ogni volta un mini-gioco diverso."}
{"id": "8312978", "revid": "729019", "url": "https://it.wikipedia.org/wiki?curid=8312978", "title": "Friedrich-Wilhelm von Loeper", "text": "Biografia.\nFiglio di un ufficiale, entr\u00f2 sin da giovane nella scuola per cadetti dell'esercito imperiale tedesco. Prest\u00f2 quindi servizio come ufficiale in varie funzioni dal 1908, divenendo comandante di battaglione del 1\u00ba reggimento granatieri col quale prese parte alla prima guerra mondiale. Dal 1917 venne impiegato presso il ministero della guerra. Dopo la guerra pass\u00f2 al Reichswehr e fu comandante di altre unit\u00e0. Dal 1933 al 1935 comand\u00f2 l'area di addestramento militare di Sennelager.\nEntrato nella Wehrmacht fu, tra le altre cose, comandante della 6\u00aa Panzer Division (agosto 1938 - ottobre 1939), dell'81\u00aa divisione di fanteria (dicembre 1939 - ottobre 1940) ed il 1\u00ba settembre 1940 venne promosso tenente generale. Comand\u00f2 la 10\u00aa divisione di fanteria (ottobre 1940 - aprile 1942), con la quale prese parte alla campagna sul fronte orientale. Ottenne quindi il comando della 178\u00aa divisione panzer finendo poi in riserva dall'ottobre del 1944. Dall'ottobre del 1944 sino al febbraio 1945 comand\u00f2 la Panzer Division \"Tatra\" che venne impiegata contro la rivolta nazionale slovacca scoppiata in quell'anno. Da marzo ad aprile del 1945 rimase in servizio, venendo in seguito catturato dagli alleati e rilasciato nel 1947."}
{"id": "8312981", "revid": "1842072", "url": "https://it.wikipedia.org/wiki?curid=8312981", "title": "7,62 \u00d7 41 mm", "text": ""}
{"id": "8312982", "revid": "1087849", "url": "https://it.wikipedia.org/wiki?curid=8312982", "title": "Cima Pedum", "text": "La Cima Pedum o Monte Pedum(' (2111 metri s.l.m.) \u00e8 un rilievo isolato situato tra i comuni di Cossogno e Malesco, nella Provincia del Verbano-Cusio-Ossola, appartenente alle Alpi Lepontine (che si sviluppano a nord e ad est), poco lontano dalle Alpi Pennine (localizzate a sud e ad ovest).\nCaratteristiche.\nLa montagna si trova al centro della Val Grande, spostata in direzione nord-ovest rispetto alla catena Laurasca-Cima Sasso, che divide l'intera valle a met\u00e0.\n\u00c8 formata da tre cime separate da profonde spaccature, di cui quella pi\u00f9 a ovest risulta la pi\u00f9 alta. I versanti risultano formati da roccia compatta, strapiombi e da canaloni impervi dalla folta vegetazione. Il versante ovest si apre a ventaglio formando numerose vallette che terminano a ridosso del torrente San Bernardino. Il versante nord, che scende fino al Pizzo Lazzaretto, e quello sud, che inizia dalla Val Caur\u00ec, formano l'area pi\u00f9 selvaggia dell'intera Val Grande. Quest'area \u00e8 la prima Riserva naturale integrale dell'arco alpino, istituita nel 1967.\nCome punto di appoggio per l'ascesa alla vetta viene usato il Bivacco Bocchetta di Campo che si trova poco distante.\nGeologia.\n\u00c8 costituito da rocce scure come anfiboliti, serpentiti e peridotiti dall'elevato peso specifico che le rende resistenti agli agenti atmosferici.\nStoria.\nIl Pedum vanta una storia alpinistica dovuta alla sua imperviet\u00e0 e dalla conseguente ricerca di vie estreme per raggiungere le sue vette. La prima ascesa documentata alla cima fu compiuta nel 1882 dai fondatori del CAI Verbano Carlo Sutermeister ed Enrico Weiss, a cui si susseguono altri numerosi alpinisti. Le pareti nord e sud sono state scalate, per la prima volta, rispettivamente nel 1976 e 1977."}
{"id": "8312984", "revid": "287204", "url": "https://it.wikipedia.org/wiki?curid=8312984", "title": "L'Arialda", "text": "L'Arialda \u00e8 un'opera teatrale (una \"tragedia popolare\") di Giovanni Testori, scritta nel 1960 e andata in scena - \npreceduta e seguita da accese polemiche e dopo una prima presentazione a Modena il 12 novembre - al Teatro Eliseo di Roma il 22 dicembre 1960, con un testo sottoposto a una settantina di sforbiciate al termine di una dura battaglia con la censura governativa che l'aveva giudicato osceno. La regia era di Luchino Visconti e facevano parte del cast gli attori Rina Morelli, Paolo Stoppa, Umberto Orsini, Pupella Maggio e Lucilla Morlacchi.\nLo spettacolo venne vietato ai minori di 18 anni e, dopo una cinquantina di repliche nella Capitale, approd\u00f2 a Milano il 23 febbraio 1961 al Teatro Nuovo, ma pot\u00e9 essere rappresentato una sola volta a causa dell'immediato blocco ordinato dal Procuratore della Repubblica Carmelo Spagnuolo, lo stesso giudice che aveva censurato il film di Visconti \"Rocco e i suoi fratelli\". Spagnuolo fece togliere l'opera dal cartellone \u00abper turpitudine e trivialit\u00e0\u00bb, sequestr\u00f2 il copione e sia Testori che l'editore Carlo Feltrinelli vennero denunciati. La vicenda legale dur\u00f2 quattro anni e si concluse con l'assoluzione.\nTrama.\nPeriferia di Milano, fine anni Cinquanta. La non pi\u00f9 giovanissima camiciaia Arialda Repossi vive in una modesta casa con la madre vedova e il bellissimo fratello Eros, coinvolto in un giro di prostituzione maschile e tormentato dall'intera comunit\u00e0 per il suo amore omosessuale nei confronti del tenero Lino.\nDopo la morte del'impotente fidanzato Luigi, Arialda cerca un suo riscatto a un presente misero e a un futuro senza grandi aspettative tramite il matrimonio con il vedovo Amilcare Candidezza, padre di Gino e Stefano (detto Quattretti), che conducono una vita fatta di ricatti e tradimenti reciproci. Ma l'avvenente Gaetana (\"terrona spiantata\") ruba il fidanzato all'Arialda che - esasperata dal niente che si ritrova in mano - decide di vendicarsi di Gaetana mandando la sua amica Mina, un'affascinante prostituta, a far innamorare Amilcare. Gaetana, disperata, finir\u00e0 per suicidarsi; Lino morir\u00e0 in un incidente con la moto che gli aveva regalato l'amato Eros; Arialda, che rester\u00e0 sola e dilaniata dai rimorsi, pronuncia la battuta finale: \"E adesso venite gi\u00f9, o morti. Venite. Perch\u00e9, se i vivi sono cosi, meglio voi. Meglio la vostra compagnia. Venite tutti. E portateci nelle vostre casse. L\u00e0 almeno queste quattro ossa avranno finito di soffrire e riposeranno in pace. Venite. Venite\".\nPoetica.\nQuarto capitolo de \"I segreti di Milano\", quest'opera mette in scena una \"tragedia plebea\" in cui anche i morti hanno un peso importante nella stesura drammaturgica: si lasciano rimpiangere, ma al contempo contribuiscono a consumare la tempra dei vivi, ne fiaccano i nervi, ne biasimano scelte, ne plasmano rinnovati desideri, ne acuiscono ventate di repentino malumore, portano a scatti d'ira veementi. Per la prima volta in Italia, veniva posto al centro della trama la legittimit\u00e0 dell'amore omosessuale, provocando uno scontro con la mentalit\u00e0 allora dominante nel Paese. I cattolici accusarono l'autore di essere fissato con l'eros, la stampa conservatrice insorse e appoggi\u00f2 la tesi del magistrato che aveva sequestrato lo spettacolo: l'omosessuale era per definizione un \u00abperverso\u00bb, senza la capacit\u00e0 di amare in modo puro. Dalla parte opposta, dagli ambienti di Sinistra vennero mosse accuse di moralismo e persino di giansenismo. In tempi pi\u00f9 recenti, alcuni critici hanno definito omofoba quest'opera (definita \"tragedia cattolica\"), in quanto ai personaggi omosessuali \u00e8 riservato un destino tragico: il desiderio d'amore e di appagamento sessuale non potr\u00e0 mai venire soddisfatto, per una sorta d'imperdonabile peccato originale. \nL'idea di omosessualit\u00e0 come condizione tragica dell'individuo verr\u00e0 ripresa da Testori in anni successivi in modo pi\u00f9 palese, in parallelo all'apertura della societ\u00e0 italiana al movimento per i diritti degli omosessuali: \"\u00c8 come se qualcuno mi avesse calcato il dito sulla fronte mentre nascevo: il segno dell'unzione e insieme il segno del male\". [...] \"Vivevo la mia diversit\u00e0 come dannazione ed espiazione, come destino che non potevo accettare\". [...] \"Ho accettato la mia omosessualit\u00e0 con dolore e disperazione\". "}
{"id": "8312985", "revid": "144796", "url": "https://it.wikipedia.org/wiki?curid=8312985", "title": "Friedrich-Wilhelm von L\u00f6per", "text": ""}
{"id": "8312986", "revid": "481666", "url": "https://it.wikipedia.org/wiki?curid=8312986", "title": "Jane (film 1915)", "text": ""}
{"id": "8312987", "revid": "594360", "url": "https://it.wikipedia.org/wiki?curid=8312987", "title": "Bonsang", "text": ""}
{"id": "8312988", "revid": "686936", "url": "https://it.wikipedia.org/wiki?curid=8312988", "title": "Andrew Wylie", "text": "Carriera.\nIndianapolis Colts.\nWylie firm\u00f2 con gli Indianapolis Colts dopo non essere stato scelto nel Draft NFL 2017. Fu svincolato il 2 settembre e rifirm\u00f2 per la squadra di allenamento due giorni dioi. Fu svincolato definitivamente il 26 settembre 2017.\nCleveland Browns.\nWylie firm\u00f2 con la squadra di allenamento dei Cleveland Browns il 9 ottobre 2017 ma fu svincolato il 15 dicembre.\nLos Angeles Chargers.\nWylie firm\u00f2 con la squadra di allenamento dei Los Angeles Chargers il 19 dicembre 2017 da cui fu svincolato otto giorni dopo.\nKansas City Chiefs.\nWylie firm\u00f2 con i Kansas City Chiefs il giorno successivo e fu promosso nel roster attivo l'8 gennaio 2018. Debutt\u00f2 nella NFL l'8 settembre 2018 nella prima gara della stagione contro i Los Angeles Chargers. La prima partita come titolare fu il 21 ottobre 2018 contro i Cincinnati Bengals. Complessivamente disput\u00f2 tutte le 16 partite della stagione regolare, incluse le ultime 10 come titolare dopo l'infortunio di Laurent Duvernay-Tardif. A fine anno la squadra lo premi\u00f2 come miglior giocatore al primo anno con la franchigia.\nWylie part\u00ec come titolare nelle prime 11 gare della stagione 2019, perdendo le ultime 5, oltre a quelle dei playoff, per un infortunio alla caviglia. Il 2 febbraio 2020 conquist\u00f2 da inattivo il Super Bowl LIV contro i San Francisco 49ers che i Chiefs vinsero per 31-20, conquistando il primo titolo dopo cinquant'anni."}
{"id": "8312993", "revid": "1442080", "url": "https://it.wikipedia.org/wiki?curid=8312993", "title": "Ramadan (nome)", "text": "Origine e diffusione.\nRiprende il nome del Ramadan, il nono mese del calendario islamico durante i quali i fedeli musulmani praticano il digiuno; etimologicamente, il termine deriva dal sostantivo arabo \u0631\u0645\u0636 (\"ramad\"), che significa \"arsura\", \"bruciatura\", \"grande calura\"."}
{"id": "8313000", "revid": "298055", "url": "https://it.wikipedia.org/wiki?curid=8313000", "title": "Brave Words", "text": "Brave Words \u00e8 il primo album in studio long playing del gruppo The Chills, pubblicato nel 1987 in Nuova Zelanda e in Europa dalla Flying Nun Records e negli Stati Uniti d'America dalla Homestead Records."}
{"id": "8313004", "revid": "287204", "url": "https://it.wikipedia.org/wiki?curid=8313004", "title": "Ramazan", "text": ""}
{"id": "8313011", "revid": "47767", "url": "https://it.wikipedia.org/wiki?curid=8313011", "title": "Ramzan", "text": ""}
{"id": "8313020", "revid": "214753", "url": "https://it.wikipedia.org/wiki?curid=8313020", "title": "Skeleton ai I Giochi olimpici giovanili invernali - Singolo femminile", "text": "Nello skeleton ai I Giochi olimpici giovanili invernali la gara del singolo femminile si \u00e8 disputata il 21 gennaio a Innsbruck, in Austria, sulla pista Kunsteisbahn Bob-Rodel Igls, in un'unica discesa in quanto la prima manche venne annullata a causa delle avverse condizioni meteorologiche.\nHanno preso parte alla competizione 14 atlete rappresentanti 10 differenti nazioni. La medaglia d'oro \u00e8 stata conquistata dalla tedesca Jacqueline L\u00f6lling, davanti all'austriaca Carina Mair, medaglia d'argento, e alla canadese Carli Brockway, bronzo.\nClassifica di gara.\nData: Sabato 21 gennaio 2012\nOra locale 1\u00aa manche: 13:30 (annullata)\nOra locale 2\u00aa manche: 15:00\nPista: Kunsteisbahn Bob-Rodel Igls\nLegenda:"}
{"id": "8313032", "revid": "648716", "url": "https://it.wikipedia.org/wiki?curid=8313032", "title": "Osmocene", "text": "L'osmocene \u00e8 il composto metallorganico con formula , spesso abbreviata come . Appartiene alla categoria dei composti a sandwich e pi\u00f9 in particolare \u00e8 un metallocene. L'osmocene \u00e8 disponibile in commercio e in condizioni normali \u00e8 un solido di colore bianco. In questo composto l'osmio ha formalmente stato di ossidazione +2.\nStruttura.\nLa struttura dell'osmocene \u00e8 quella di un composto a sandwich, con l'atomo di osmio racchiuso tra due anelli ciclopentadienilici. \u00c8 una struttura analoga a quella del rutenocene, con i due anelli aromatici in configurazione eclissata (simmetria D5h), mentre nel ferrocene hanno configurazione sfalsata (simmetria D5d). \nIn solido l'osmocene mostra struttura cristallina ortorombica, gruppo spaziale \"Pnma\", con costanti di reticolo a = , b = e c = , quattro unit\u00e0 di formula per cella elementare. La distanza media Os-C risulta , molto simile a quella Ru-C del rutenocene (218,6 pm).\nSintesi.\nL'osmocene fu sintetizzato per la prima volta nel 1959 da Ernst Otto Fischer trattando tetracloruro di osmio con un eccesso di ciclopentadienuro di sodio. Si pu\u00f2 ottenere anche trattando tetrossido di osmio con acido bromidrico, e successiva reazione con zinco e ciclopentadiene. \nReattivit\u00e0.\nL'osmocene \u00e8 un composto stabile fino a 540\u00a0\u00baC. D\u00e0 luogo a reazioni di sostituzione elettrofila, analogamente a ferrocene e rutenocene. La reattivit\u00e0 cala nell'ordine ferrocene &gt; rutenocene &gt; osmocene. Di contro, dei tre \u00e8 l'osmocene quello che forma pi\u00f9 facilmente addotti con acidi di Lewis tipo .\nPer ossidazione dell'osmocene si forma un dimero contenente un legame osmio-osmio."}
{"id": "8313035", "revid": "76963", "url": "https://it.wikipedia.org/wiki?curid=8313035", "title": "Charles K. Bliss", "text": "Biografia.\nPrimi anni di vita.\nBliss, nato Karl Kasiel Blitz, nel 1897 a Chernivtsi, nell'Impero austro-ungarico (attuale Ucraina), era il maggiore di quattro figli di Michel Anchel e Jeanette Blitz. La famiglia, che si trovava in uno stato d'indigenza, fu sostenuta dall'anziano padre Blitz attraverso le attivit\u00e0 di ottico, meccanico e tornitore di legno.\nIn seguito Bliss disse che i simboli sugli schemi circuitali di suo padre avevano influito sulle sue scoperte successive come prototipo di \"linguaggio logico\". Allo stesso modo, i simboli chimici, che pensava potessero essere letti da chiunque indipendentemente dalla loro lingua madre erano stati fonte d'ispirazione.\nL'inizio della vita di Bliss fu difficile. Oltre a provenire da una famiglia povera, le sue origini ebraiche lo misero da subito nelle condizioni di subire discriminazioni antisemite.\nQuando Bliss aveva otto anni, la Russia perse la guerra russo-giapponese, i pogrom russi contro gli ebrei si intensificarono e i rifugiati arrivarono nella citt\u00e0 di Bliss dalla vicina citt\u00e0 russa di Kishinev. Sempre nel 1905 Bliss vide una presentazione della spedizione austro-ungarica del Polo Nord di Weyprecht e Payer. Questo episodio fu un incentivo che lo port\u00f2 a studiare ingegneria con il fine di migliorare le tecnologie destinate alla gente comune.\nNel 1914 Bliss partecip\u00f2 nella prima guerra mondiale, prima come aiutante per l'ambulanza da campo della Croce Rossa, poi come soldato nell'esercito. Dopo la guerra si iscrisse all'universit\u00e0, dove nel 1922 si laure\u00f2 presso l'Universit\u00e0 tecnica di Vienna come ingegnere chimico. Successivamente entr\u00f2 a far parte di Telefunken, una societ\u00e0 tedesca di apparecchi televisivi e radiofonici dove divent\u00f2 capo del dipartimento brevetti.\nDetenzione e seconda guerra mondiale.\nNel marzo del 1938, il Terzo Reich annetteva l'Austria attraverso l'Anschluss e Bliss, in quanto ebreo, fu mandato nel campo di concentramento di Dachau. Successivamente fu trasferito nel campo di concentramento di Buchenwald. Sua moglie Claire, cattolica tedesca, fece costanti sforzi per farlo rilasciare. Fu liberato nel 1939 ma venne costretto a lasciare immediatamente il paese per rifugiarsi in Inghilterra.\nIn Inghilterra, Bliss cerc\u00f2 di farsi raggiungere da sua moglie, ma lo scoppio della seconda guerra mondiale nel settembre del 1939 lo imped\u00ec. Fu in queste circostanze, quando il bombardamento nazista dell'Inghilterra fu chiamato \"blitz\", che decise di cambiare il suo cognome in Bliss.\nBliss fece in modo che Claire fuggisse dalla Germania attraverso la sua famiglia a Cern\u0103u\u021bi, in Romania (ora chiamata Chernivtsi e in Ucraina). Claire prosegu\u00ec la sua fuga attraverso la Grecia dove rimase in salvo, fino all'ottobre del 1940 quando con la campagna italiana di Grecia si vede costretta a fuggire nuovamente. La coppia finalmente si riun\u00ec alla vigilia del Natale 1940 a Shanghai.\nDopo che i giapponesi occuparono Shanghai, Bliss e sua moglie furono rinchiusi nel ghetto di Hongkew. Claire, in quanto tedesca e cristiana, avrebbe avuto la possibilit\u00e0 di rivendicare la sua cittadinanza tedesca, chiedere il divorzio ed essere liberata. Non lo fece, ma accompagn\u00f2 Bliss nel ghetto.\nA Shanghai, Bliss studi\u00f2 i caratteri cinesi, imparando a leggere le insegne dei negozi ed i giornali. Con un certo stupore, un giorno si rese conto di aver letto i simboli non in cinese, ma nella sua lingua, il tedesco. Ispirato dai caratteri cinesi, Bliss inizi\u00f2 a sviluppare un sistema di scrittura per simboli. A quel tempo Bliss non era a conoscenza dell'analogo esperimento fatto dal filosofo tedesco Gottfried Wilhelm von Leibniz nel 1666, il quale attraverso un \"simbolismo universale\" aveva tentato di dare vita ad un linguaggio matematico-logico comprensibile da tutti.\nAustralia.\nDopo la guerra, nel luglio del 1946, Bliss e sua moglie emigrarono in Australia. Le sue sperimentazioni sulla semiotica incontrarono per lo pi\u00f9 un rifiuto generale. Bliss, in mancanza di titoli di studio e certificazioni australiane o del Commonwealth, dovette lavorare come operaio per sostenere la sua famiglia. Continu\u00f2 comunque con tenacia a lavorare sul suo sistema di simboli di notte e nei fine settimana. Alla fine, Bliss e sua moglie riuscirono a diventare cittadini australiani.\nIn origine Bliss aveva definito il suo sistema \"World Writing\" perch\u00e9 lo scopo era quello di stabilire una serie di simboli che potessero essere compresi da tutti, indipendentemente dalla lingua. Ben presto per\u00f2, Bliss ritenne che un nome in lingua inglese sarebbe stato facilmente fraintendibile, oltre che in contraddizione con la volont\u00e0 di non avere riferimenti linguistici specifici, e chiam\u00f2 il suo sistema Semantografia. A Sydney nel 1949 Bliss pubblic\u00f2 \"Semantografia internazionale\" in tre volumi: una scrittura di simboli non alfabetica leggibile in tutte le lingue in cui veniva illustrata la logica e la semantica di Charles basate su 100 elementi simbolici. Sebbene il suo sistema di semantografia sia stato esaminato e commentato favorevolmente da personaggi illustri dell'epoca come Bertrand Russell, la pubblicazione non ebbe grandi riscontri, e per i successivi quattro anni la moglie Claire invi\u00f2 6.000 lettere a educatori e universit\u00e0, senza tuttavia ottenere risultati migliori.\nNel 1961, dopo anni di malattia, Claire mor\u00ec.\nNel 1965 Bliss pubblic\u00f2 una seconda edizione del suo lavoro, \"Semantography (Blissymbolics)\".\nUn successo parziale.\nFu in questo periodo che la crescita del turismo internazionale convinse molti dell'utilit\u00e0 di un linguaggio simbolico comprensibile da tutti. Bliss si assicur\u00f2 che la sua idea fosse legata al suo nome, e riformulo il sistema come Blissymbolics (\"Linguaggio Bliss\").\nNel 1971, Bliss apprese che dal 1965 un particolare centro in Canada utilizzava i suoi simboli per insegnare a bambini diversamente abili, in particolare affetti da paralisi cerebrale, a comunicare. Inizialmente accolse con entusiasmo la sperimentazione e si rec\u00f2 in Canada per verificare egli stesso l'applicazione del suo sistema, ma successivamente, resosi conto che il centro aveva esteso in maniera arbitraria il suo set di simboli con il fine di insegnare ad usare parole parlate e scritte in una lingua tradizionale, e preoccupato dell'uso improprio della sua scoperta, si impose fermamente per il riconoscimento del copyright sui suoi simboli. Cos\u00ec, nel 1975 raggiunse una mediazione, concedendo una licenza mondiale esclusiva per l'uso dei suoi simboli con bambini diversamente abili alla Blissymbolics Communication Foundation in Canada, mentre tutti gli altri diritti erano riservati a se stesso.\nRiconoscimenti.\nBliss, inizialmente candidato per il premio Nobel, \u00e8 stato successivamente nominato membro dell'Ordine dell'Australia (AM) nel 1976 per \"servizi alla comunit\u00e0, in particolare ai bambini diversamente abili\".\nSulla base del riconoscimento della natura innovativa del suo lavoro, Bliss \u00e8 stato nominato Honorary Fellow in Linguistica presso l'Universit\u00e0 Nazionale Australiana, dal capo della ANU School of Linguistics, il professor Bob Dixon, nel 1979.\nCharles Bliss mor\u00ec all'ospedale Prince of Wales, a Randwick, il 13 luglio 1985 dopo una breve malattia."}
{"id": "8313038", "revid": "1310927", "url": "https://it.wikipedia.org/wiki?curid=8313038", "title": "Far\u00e8s Brahimi", "text": "Carriera.\nHa giocato nella massima serie dei campionati bulgaro ed algerino."}
{"id": "8313048", "revid": "287204", "url": "https://it.wikipedia.org/wiki?curid=8313048", "title": "Submarine Bells", "text": "Submarine Bells \u00e8 il secondo album in studio long playing del gruppo The Chills, pubblicato nel 1990 in Nuova Zelanda dalla Flying Nun Records e negli Stati Uniti d'America, Europa, Giappone, Europa e Regno Unito dalla Slash Records. Tutti i brani sono stati scritti da Martin Phillipps.\nFu il primo album che ebbe una distribuzione internazionale grazie al contratto firmato con la Slash Records, etichetta della Warner Bros.. L'album raggiunse la prima posizione nelle classifiche degli album della Nuova Zelanda e venne trasmesso in maniera significativa dalle radio universitarie americane. Viene considerato uno degli album che definirono il Dunedin sound. Fu premiato come miglior album del 1990 ai New Zealand Music Awards, e il brano \"Heavenly Pop Hit\" vinse come singolo dell'anno e raggiunse la seconda posizione in classifica."}
{"id": "8313049", "revid": "599013", "url": "https://it.wikipedia.org/wiki?curid=8313049", "title": "Demone Harris", "text": "Carriera.\nTampa Bay Buccaneers.\nHarris firm\u00f2 con i Tampa Bay Buccaneers dopo non essere stato scelto nel Draft NFL 2018. Fu svincolato il 1\u00ba settembre e rifirm\u00f2 per la squadra di allenamento il giorno successivo. Fu promosso nel roster attivo il 10 ottobre e fece il suo debutto nella NFL il 14 ottobre giocando 4 snap con gli special team contro gli Atlanta Falcons. Fu svincolato il 16 per poi firmare di nuovo con la squadra di allenamento. \nIl 5 ottobre 2019, Harris fu svincolato dai Buccaneers e rifirm\u00f2 per la squadra di allenamento. Fu svincolato definitivamente il 15 ottobre.\nBaltimore Ravens.\nIl 22 ottobre 2019, Harris firm\u00f2 con la squadra di allenamento deiBaltimore Ravens dopo l'infortunio di Pernell McPhee.\nKansas City Chiefs.\nIl 21 novembre 2019, Harris firm\u00f2 con i Kansas City Chiefs. Gioc\u00f2 la prima partita con la nuova maglia l'8 dicembre al Gillette Stadium e mise a segno il suo primo placcaggio su Rex Burkhead dei New England Patriots."}
{"id": "8313056", "revid": "76963", "url": "https://it.wikipedia.org/wiki?curid=8313056", "title": "Archibald Napier, I Lord Napier", "text": " \nBiografia.\nEra il figlio del matematico Nepero, e della sua prima moglie, Elizabeth Stirling. \nCarriera.\nDurante la sua carriera politica ha ricoperto numerosi incarichi. Tra questi c'erano:\nInoltre, fu uno dei portatori del baldacchino nella processione di stato del 1633. Fu nominato Baronetto della Nuova Scozia il 2 maggio 1627 e cavaliere da Carlo I d'Inghilterra con il titolo di Lord Napier di Merchiston il 5 maggio 1627. \nMatrimonio.\nSpos\u00f2, il 15 aprile 1619, Margaret Graham (?-1626), figlia di James Graham, I marchese di Montrose. Ebbero quattro figli:\nMorte.\nNel 1640 sostenne, insieme al figlio, Carlo I contro i covenanti. Il figlio di Napier fugg\u00ec, ma Lord Napier e il resto della sua famiglia furono imprigionati nel castello di Edimburgo e dovettero pagare una multa di \u00a3 10.000. Furono trasferiti a Linlithgow ma suo figlio riusc\u00ec a organizzare la loro fuga. Sia Lord Napier che suo figlio si unirono al Marchese di Montrose (cognato di Lord Napier) e combatterono con lui nella battaglia di Philiphaugh, sebbene Lord Napier avesse pi\u00f9 di 70 anni. Montrose e i suoi seguaci persero a Philiphaugh e Montrose fugg\u00ec nelle Highlands con Lord Napier e suo figlio. Lord Napier mor\u00ec a Fincastle, nel Perthshire, nel novembre 1645.\nScrisse \"Memoirs of Archibald, First Lord Napier: Written by Himself\" come una difesa contro le accuse di inadeguatezza finanziaria che in seguito furono giudicate false. Le memorie furono successivamente pubblicate nel 1793 dall'ottavo Lord Napier."}
{"id": "8313063", "revid": "171091", "url": "https://it.wikipedia.org/wiki?curid=8313063", "title": "Fr\u00e9d\u00e9ric Chabod", "text": ""}
{"id": "8313074", "revid": "16758", "url": "https://it.wikipedia.org/wiki?curid=8313074", "title": "Acero americano della chiesa parrocchiale di Laives", "text": ""}
{"id": "8313076", "revid": "344646", "url": "https://it.wikipedia.org/wiki?curid=8313076", "title": "Marvin R. Wilson", "text": "Biografia.\nWilson ha conseguito il Bachelor of Arts Wheaton al \"Wheaton College\" e il Master of Divinity ad Hamilton alla \"Gordon Divinity School\", proseguendo gli studi alla Brandeis University, dove ha conseguito il Master of Arts; nella stessa universit\u00e0 ha completato i suoi studi nel 1963 con il conseguimento del Ph.D in orientalistica e studi semitici. Ordinato pastore battista, nel 1963 \u00e8 entrato come insegnante al \"Barrington College\" a Barrington. Nel 1971 \u00e8 entrato a Wenham come insegnante di Antico Testamento e Storia e cultura giudaica al \"Gordon College\", dove \u00e8 rimasto fino al suo ritiro avvenuto nel 2018, dopo 55 anni di insegnamento. \nWilson ha lavorato come traduttore e curatore editoriale della New International Version della Bibbia per la parte riguardante l'Antico Testamento. \u00c8 stato inoltre autore e curatore editoriale di una decina di libri, ha scritto pi\u00f9 di duecento articoli, ha tenuto numerose conferenze e ha partecipato a diversi programmi radiofonici e televisivi."}
{"id": "8313078", "revid": "767487", "url": "https://it.wikipedia.org/wiki?curid=8313078", "title": "Henk Duut", "text": ""}
{"id": "8313079", "revid": "31269", "url": "https://it.wikipedia.org/wiki?curid=8313079", "title": "Episodi di Balko (prima stagione)", "text": "La prima stagione della serie televisiva Balko \u00e8 stata trasmessa in anteprima in Germania dalla RTL Television tra il 19 marzo 1995 e il 4 luglio 1995."}
{"id": "8313080", "revid": "31269", "url": "https://it.wikipedia.org/wiki?curid=8313080", "title": "Episodi di Balko (seconda stagione)", "text": "La seconda stagione della serie televisiva Balko \u00e8 stata trasmessa in anteprima in Germania dalla RTL Television tra l'8 ottobre 1996 e il 18 marzo 1997."}
{"id": "8313081", "revid": "31269", "url": "https://it.wikipedia.org/wiki?curid=8313081", "title": "Episodi di Balko (terza stagione)", "text": "La terza stagione della serie televisiva Balko \u00e8 stata trasmessa in anteprima in Germania dalla RTL Television tra il 26 febbraio 1998 e il 9 luglio 1998."}
{"id": "8313082", "revid": "287204", "url": "https://it.wikipedia.org/wiki?curid=8313082", "title": "Episodi di Balko (quarta stagione)", "text": "La quarta stagione della serie televisiva Balko \u00e8 stata trasmessa in anteprima in Germania dalla RTL Television tra il 1\u00ba ottobre 1998 e il 6 maggio 1999."}
{"id": "8313084", "revid": "31269", "url": "https://it.wikipedia.org/wiki?curid=8313084", "title": "Episodi di Balko (quinta stagione)", "text": "La quinta stagione della serie televisiva Balko \u00e8 stata trasmessa in anteprima in Germania dalla RTL Television tra il 3 febbraio 2000 e il 25 maggio 2000."}
{"id": "8313087", "revid": "31269", "url": "https://it.wikipedia.org/wiki?curid=8313087", "title": "Episodi di Balko (sesta stagione)", "text": "La sesta stagione della serie televisiva Balko \u00e8 stata trasmessa in anteprima in Germania dalla RTL Television tra il 6 settembre 2001 e il 27 febbraio 2003."}
{"id": "8313088", "revid": "287204", "url": "https://it.wikipedia.org/wiki?curid=8313088", "title": "Episodi di Balko (settima stagione)", "text": "La settima stagione della serie televisiva Balko \u00e8 stata trasmessa in anteprima in Germania dalla RTL Television tra il 19 febbraio 2004 e il 17 novembre 2005."}
{"id": "8313089", "revid": "31269", "url": "https://it.wikipedia.org/wiki?curid=8313089", "title": "Episodi di Balko (ottava stagione)", "text": "L'ottava stagione della serie televisiva Balko \u00e8 stata trasmessa in anteprima in Germania dalla RTL Television tra il 16 febbraio 2006 e il 27 aprile 2006."}
{"id": "8313092", "revid": "298055", "url": "https://it.wikipedia.org/wiki?curid=8313092", "title": "Kaleidoscope World (The Chills)", "text": "Kaleidoscope World \u00e8 una compilation del gruppo neozelandese The Chills, pubblicata nel 1986 in Nuova Zelanda dalla Flying Nun Records, nel Regno Unito dalla Creation Records e, con integrazione di altri brani, negli Stati Uniti d'America dalla Homestead Records nel 1987. Contiene brani provenienti dai primi tre singoli e dall'ep \"Dunedin Double\".\nTracce.\nLato A\nLato B"}
{"id": "8313093", "revid": "767487", "url": "https://it.wikipedia.org/wiki?curid=8313093", "title": "Luigi Mele (regista)", "text": ""}
{"id": "8313094", "revid": "88740", "url": "https://it.wikipedia.org/wiki?curid=8313094", "title": "Kaleidoscope World", "text": ""}
{"id": "8313100", "revid": "729019", "url": "https://it.wikipedia.org/wiki?curid=8313100", "title": "Margareta Hasbj\u00f6rnsdatter", "text": "Margareta era la figlia dello \"jarl\" Asbj\u00f6rn Ulfsen, zio dello stesso Aroldo; era quindi cugina del suo sposo. Non si hanno testimonianze certe che la coppia ebbe figli.\nDopo la morte di Aroldo, suo fratello Canuto prese il trono, che confermerebbe la teoria della mancanza di discendenza maschile di Aroldo e Margareta.\nNel 2003 \u00e8 stato effettuato un test del DNA sui resti che si credeva fossero appartenuti alla principessa Estrid Svendsdatter (la nonna di Margareta, in quanto madre di Asbj\u00f6rn nonch\u00e9 del re Sweyn II di Danimarca) e conservati in un pilastro nella parte nordorientale della cattedrale di Roskilde, in Danimarca, di fianco alla sepoltura di Sweyn II. Le analisi hanno mostrato che i resti appartengono ad una donna senza relazioni familiari dirette con il re e non pi\u00f9 vecchia di 35 anni, mentre documenti storici indicano che Estrid mor\u00ec all'et\u00e0 di circa 70 anni. Una nuova teoria sembra prevalere, secondo la quale Sweyn II fu sepolto di fianco alla nipote e nuora Margareta (anch'essa portava il nome Estrid, a giustificazione dell'iscrizione alla base della tomba), anzich\u00e9 accanto alla madre."}
{"id": "8313104", "revid": "635893", "url": "https://it.wikipedia.org/wiki?curid=8313104", "title": "Margareta Asbj\u00f6rnsdatter", "text": ""}
{"id": "8313128", "revid": "767487", "url": "https://it.wikipedia.org/wiki?curid=8313128", "title": "The Pattern of Painful Adventures", "text": "The Pattern of Painful Adventures \u00e8 un'opera di prosa composta nel 1576, della quale esiste una versione intermedia datata al 1595, attribuita all'autore inglese Lawrence Twine che tradusse in prosa il poema \"Confessio Amantis\" di John Gower. \nGower aveva a sua volta reso in lingua inglese media un testo di Apollonio di Tiro, forse influenzato anche da una traduzione del filosofo greco in francese.\nNel 1607, Valentine Simmes stamp\u00f2 una nuova edizione dell'opera che trasmise all'editore Nathaniel Butter, destinata a Shakespeare per il suo \"Pericle, principe di Tiro\". Secondo William Henry Schofield, il romanzo del maestro inglese fu influenzato da entrambe le fonti."}
{"id": "8313136", "revid": "686936", "url": "https://it.wikipedia.org/wiki?curid=8313136", "title": "Mike Pennel", "text": "Carriera.\nGreen Bay Packers.\nDopo non essere stato scelto nel Draft NFL 2014, Pennel firm\u00f2 con i Green Bay Packers il 12 maggio. Nella sua stagione da rookie disput\u00f2 13 partite con 8 tackle. Nel 2015 scese in campo in tutte le 16 partite, di cui 5 come titolare, con 24 tackle, un sack e un fumble forzato.\nIl 19 febbraio 2016 Pennel fu sospeso per quattro partite per essere risultato positivo a un test antidoping. Nel corso della stagione fu poi sospeso un'altra volta saltando le ultime 4 partite. Nelle 8 gare del 2016, Pennel fece registrare 7 tackle e un passaggio deviato.\nIl 9 gennaio 2017, Pennel fu svincolato dai Packers.\nNew York Jets.\nIl 6 febbraio 2017, Pennel firm\u00f2 con i New York Jets. Quell'anno disput\u00f2 tutte le 16 partite con un nuovo primato personale di 35 tackle.\nIl 16 marzo 2018, Pennel sigl\u00f2 un'estensione contrattuale triennale con i Jets.\nIl 19 febbraio 2019, i Jets optarono per non sfruttare l'opzione di rinnovo sul contratto di Pennel, rendendolo free agent.\nNew England Patriots.\nIl 14 marzo 2019, Pennel firm\u00f2 un contratto biennale con i New England Patriots. Il 26 agosto 2019 fu svincolato.\nKansas City Chiefs.\nIl 19 ottobre 2019, Pennel firm\u00f2 con i Kansas City Chiefs. Il 19 gennaio 2020 si qualific\u00f2 per il suo primo Super Bowl contribuendo alla vittoria sui Tennessee Titans nella finale della AFC. Il running back avversario Derrick Henry, che veniva da una media di 185 yard corse a partita nei playoff, fu tenuto dalla difesa dei Chiefs a 69 yard corse. Il 2 febbraio 2020 scese in campo nel Super Bowl LIV contro i San Francisco 49ers che i Chiefs vinsero per 31-20, conquistando il primo titolo dopo cinquant'anni. Nella finalissima mise a segno un tackle e un passaggio deviato."}
{"id": "8313148", "revid": "1982553", "url": "https://it.wikipedia.org/wiki?curid=8313148", "title": "Fibrillina", "text": "La fibrillina \u00e8 una proteina ad alto peso molecolare implicata nel mantenimento dei legami tra le lamelle elastiche. \u00c8 il componente principale delle fibre collagene ed \u00e8 essenziale per la formazione delle fibre elastiche trovate nel tessuto connettivo.\nQueste fibre sono molto rappresentate nella matrice extracellulare del tessuto connettivo e sono molto importanti nel conferire resistenza e supporto. Infatti le fibre elastiche sono molto rappresentate nell'aorta.\nLa fibrillina mantiene, attraverso un meccanismo che coinvolge i legami di calcio, i microtubuli e le microfibrille all'interno della parete vasale.\nEsiste una malattia genetica che compromette la funzione di questa proteina, la sindrome di Marfan. Le mutazioni nei geni FBN1 e FBN2 (i geni che codificano rispettivamente la fibrillina-1 e la fibrillina-2) sono anche talvolta associate alla scoliosi idiopatica dell'adolescenza."}
{"id": "8313149", "revid": "1305772", "url": "https://it.wikipedia.org/wiki?curid=8313149", "title": "Bruno Fernandes (disambigua)", "text": ""}
{"id": "8313150", "revid": "126257", "url": "https://it.wikipedia.org/wiki?curid=8313150", "title": "Porto fluviale di Mediolanum", "text": ""}
{"id": "8313151", "revid": "751106", "url": "https://it.wikipedia.org/wiki?curid=8313151", "title": "Carbotanio", "text": "Il carbotanio \u00e8 una combinazione di titanio e carbonio, caratterizzata da una grande resistenza allo snervamento abbinata a moduli di elasticit\u00e0 . Quando la combinazione viene incollata in modo adesivo, entrambe le parti si avvicinano alla massima resistenza allo snervamento.\nPropriet\u00e0.\nI componenti del carbotanio; la fibra di carbonio e il titanio, sono tessuti insieme per formare un materiale forte e leggero, in grado di resistere molto bene a calore e tensione. Questo perch\u00e9 la fibra di carbonio ha il pi\u00f9 alto rapporto resistenza/densit\u00e0 di qualsiasi fibra, mentre il titanio ha il pi\u00f9 alto rapporto resistenza/densit\u00e0 di qualsiasi metallo attuale. Di conseguenza, il carbotanio pu\u00f2 resistere a temperature fino a circa 315 \u00b0C. Le sue propriet\u00e0 sono una miscela tra quelle di una lega di titanio e di una fibra di carbonio.\nProduzione.\nI compositi di titanio e carbonio sono combinati prima mediante levigazione del titanio da incollare, rivestendolo con platino. Il titanio viene quindi invecchiato riscaldando il campione in un forno a 500 gradi Celsius per diverse ore. Una vernice di base viene quindi spruzzata sul titanio. Successivamente, viene applicato del collante sul lato verniciato titani, e, infine, il carbonio viene applicato sul titanio. Ci\u00f2 consente al composito di carbonio di legarsi saldamente al titanio.\nUsi.\nIl carbotanio \u00e8 stato brevettato e inventato dalla Modena Design, il braccio di produzione e di consulenza in compositi di carbonio della casa automobilistica italiana Pagani . La Pagani ha applicato questo tessuto sulle loro supercar, come la Zonda R e la Huayra. Hanno anche usato altre varianti di compositi di metallo."}
{"id": "8313152", "revid": "1910023", "url": "https://it.wikipedia.org/wiki?curid=8313152", "title": "Carbotanium", "text": ""}
{"id": "8313153", "revid": "124123", "url": "https://it.wikipedia.org/wiki?curid=8313153", "title": "Eva-Lotta Kiibus", "text": "Biografia.\nKiibus inizia a pattinare nel 2007. Nel corso della stagione 2016-17 debutta a livello internazionale nella categoria juniores. Nel settembre 2018 comincia a partecipare alle sue prime competizioni senior. Nel febbraio 2019 prende parte al XIV Festival olimpico della giovent\u00f9 europea terminando ai piedi del podio con il quarto posto. Il mese seguente disputa dapprima i Mondiali juniores a Zagabria, non riuscendo ad accedere al programma libero dopo avere concluso il corto al 26\u00ba posto, e successivamente riesce a fare meglio ai Mondiali di Saitama 2019 concludendo in 22\u00aa posizione.\nKiibus disputa i Giochi olimpici giovanili di Losanna 2020 classificandosi quattordicesima. Agli Europei di Graz 2020 \u00e8 undicesima dopo il programma corto, ma grazie al nuovo record personale di 121.54 punti totalizzati nel programma libero riesce a risalire complessivamente al settimo posto."}
{"id": "8313154", "revid": "709565", "url": "https://it.wikipedia.org/wiki?curid=8313154", "title": "John Linley Frazier", "text": " \nBiografia.\nJohn Linley Frazier nacque in California il 26 gennaio 1946. A seguito di un incidente d'auto alla fine degli anni '60, divenne un fanatico religioso, assumendo un look da Hippie, trascorrendo buona parte della vita quotidiana nella capanna di un bosco e spesso consultando la Bibbia, travisando che la voce di Dio gli sussurrava di giustiziare il prossimo.\nIl 19 ottobre 1970, a Santa Cruz, Frazier entr\u00f2 nella casa dell'oftalmologo nippo-statunitense Victor Ohta; l\u00ec trov\u00f2 Ohta, sua moglie, i loro due figli e la loro segretaria. Attaccandoli deliratamente e credendo di essere stato mandato per diretta volont\u00e0 divina, leg\u00f2 le mani degli occupanti con sciarpe colorate, armato di pistola li uccise tutti e cinque ed infine gett\u00f2 i loro corpi nella piscina della casa.\nI vicini informarono prontamente la polizia di aver visto Frazier pattugliare i boschi della zona ed in possesso di arma da fuoco. Vi furono anche testimonianze di Frazier visto alla guida del van di Ohta. Quattro giorni dopo, fu arrestato mentre dormiva nella sua capanna.\nIl primo giorno del processo, Frazier apparve in tribunale con un nuovo look, rappresentando due lati: il lato sinistro del volto era completamente rasato, senza barba, capelli e sopracciglio, mentre il lato destro era rimasto immutato, con capelli e barba lunga. In seguito si ras\u00f2 completamente testa e viso. Frazier fu condannato a morte il 29 novembre 1971; tuttavia, nel 1972 la pena di morte fu abolita in California e la sua condanna fu commutata in ergastolo.\nMor\u00ec suicida il 13 agosto 2009 impiccandosi nella sua cella al Mule Creek State Prison di Ione, in California."}
{"id": "8313156", "revid": "126257", "url": "https://it.wikipedia.org/wiki?curid=8313156", "title": "Castra di Mediolanum", "text": ""}
{"id": "8313159", "revid": "122511558", "url": "https://it.wikipedia.org/wiki?curid=8313159", "title": "Delaminazione (geologia)", "text": "In geodinamica con delaminazione ci si riferisce al processo che porta al distacco e all'affondamento della porzione inferiore di litosfera da una placca tettonica.\nMeccanismo.\nLa regione esterna della Terra \u00e8 divisa in uno strato superiore e pi\u00f9 rigido, denominato litosfera, che ha uno spessore che va dai 70 ai 100\u00a0km, e da uno inferiore, denominato astenosfera, compreso tra i 100 e 300\u00a0km di profondit\u00e0, in cui le rocce sono parzialmente fuse. A sua volta, la litosfera pu\u00f2 essere considerata come composta da due parti, una pi\u00f9 superficiale, chiamata litosfera crostale, ossia la crosta terrestre, e una pi\u00f9 profonda, che corrisponde alla porzione pi\u00f9 superficiale del mantello superiore, chiamata, per l'appunto, mantello litosferico.In una tale situazione, la litosfera crostale si trova in una condizione di equilibrio instabile, poich\u00e9 il mantello litosferico, ad essa sottostante, ha una densit\u00e0 maggiore dell'astenosfera, posta ad un livello ancora inferiore. Tale differenza di densit\u00e0, dovuta sia alla differente espansione e contrazione termica degli strati, che alla loro composizione, porta quindi a un galleggiamento negativo della crosta continentale inferiore e del mantello litosferico che conduce alla delaminazione. In particolare, la causa principale che porta al galleggiamento negativo della parte inferiore della crosta \u00e8 la transizione metamorfica da una \"facies\" granulitica a una pi\u00f9 densa \"facies\" eglocitica che avviene nella parte inferiore della litosfera, causandone un'inversione di densit\u00e0 che porta allo scollamento della parte inferiore di crosta, la quale affonda quindi nel mantello sottostante. Perch\u00e9 la delaminazione possa avvenire e proseguire \u00e8 quindi necessario che la litosfera inferiore sia pi\u00f9 densa dell'astenosfera e che si verifichino intrusioni all'interno del mantello da parte della meno densa e pi\u00f9 calda astenosfera, la quale, una volta a contatto con la crosta, pi\u00f9 densa e fredda, rilascia energia, andando poi a rimpiazzare lo strato inferiore della litosfera che si distacca. Dato che le suddette inversioni di densit\u00e0 avvengono pi\u00f9 facilmente laddove siano presenti condizioni di elevata pressione del mantello, il fenomeno della delaminazione \u00e8 limitato ad ambienti come gli archi vulcanici, i margini di placca dove avvengono collisioni e le aree continentali soggette a estensione, ossia ad ambienti piuttosto instabili dove \u00e8 facile che si verifichino anche erosioni e aperture del mantello dovute alla risalita di materiale pi\u00f9 caldo causata da pennacchi, le quali, a loro volta, facilitano le intrusioni da parte dell'astenosfera.\nAnche un'instabilit\u00e0 convettiva pu\u00f2 agevolare il procedere della laminazione, con la convezione che pu\u00f2 semplicemente distaccare la parte inferiore della crosta o, a seconda dello scenario, portare allo sviluppo di un'instabilit\u00e0 di Rayleigh-Taylor. A causa dell'instabilit\u00e0 localizzata in determinate aree, la base della litosfera si spacca, distaccandosi in enormi pezzi che iniziano a discendere nel mantello alimentati da una crescente regione di litosfera diluita e che verranno sostituiti dal materiale dell'astenosfera in risalita.\nCon il proseguire della delaminazione, sempre pi\u00f9 materiale astenosferico risale a rimpiazzare il materiale litosferico in affondamento e tale processo porta a tre diversi cambiamenti che possono a loro volta avere effetti diversi sul processo di delaminazione:\nSe a dominare tra gli ultimi due processi, in evidente competizione tra loro, \u00e8 il raffreddamento del materiale astenosferico, allora il sistema \u00e8 stabile, se invece a dominare \u00e8 l'azione delle subsidenza, e quindi la separazione della parte inferiore della litosfera, il sistema \u00e8 instabile.\nEffetti geologici.\nI principali effetti geologici della delaminazione sono fondamentalmente due. Innanzitutto, dato che una vasta porzione di materiale denso viene rimosso dalla parte inferiore della crosta, la parte rimanente risulta soggetta a un sollevamento tettonico, il che porta alla conseguente formazione di catene e gruppi montuosi. In secondo luogo, quando il flusso di materiale caldo risalente dal mantello incontra una crosta sufficientemente sottile, ci\u00f2 porta spesso a una fusione della crosta e a una nuova fase di vulcanismo. Proprio in virt\u00f9 di questo, la delaminazione \u00e8 talvolta chiamata in causa nello studio dell'origine di alcune regioni vulcaniche un tempo attribuita soltanto all'azione dei pennacchi del mantello.\nRelazione con processi tettonici ed esempi geologici.\nConseguenze della delaminazione sono state osservate in corrispondenza di zone di convergenza tra placche, soprattutto laddove la collisione sia di tipo continentale, ossia avvenga tra due sezioni di crosta continentale appartenenti a placche diverse. Un esempio \u00e8 in questo caso dato dall'altopiano del Tibet, formato dalla collisione tra placca indiana e placca euroasiatica, che mostra tracce a supporto di un avvenuto processo di delaminazione quali un improvviso vulcanismo mafico e un'accelerazione nel suo sollevamento avvenuta tra i 14 e gli 11 milioni di anni fa.\nIl galleggiamento negativo della parte inferiore della litosfera influisce sulla delaminazione sia in ambienti di collisione che in ambienti di estensione crostale. \u00c8 stato osservato che, nel corso del collasso di una catena montuosa, anche le spesse radici crostali site al di sotto dell'area in cui si trovavano le montagne spariscono. Il processo alla base di tale dissoluzoine non \u00e8 ancora del tutto chiaro, tuttavia, plutoni granitici formati da forti impulsi di calore sono stati associati con essa, ed \u00e8 probabile che la delaminazione sia una possibile sorgente di tali forti impulsi. \nLo sviluppo tettonico di catene montuose collassate \u00e8 oggi ampiamente dibattuto. C'\u00e8 chi ritiene che la delaminazione causi un secondo sollevamento assieme a ispessimento crostale, riscaldamento e vulcanismo, e c'\u00e8 chi invece ha avanzato l'ipotesi che la delaminazione causi il collasso e un assottigliamento crostale. Secondo alcuni ricercatori, la Sierra Nevada, la provincia di Basin and Range e l'altopiano del Colorado, negli Stati Uniti d'America occidentali, esemplificherebbero proprio queste ultime conseguenze. Durante l'estensione crostale nella provincia di Basin and Range avvenuta 10 milioni di anni fa, infatti, la risalita del materiale astenosferico avrebbe assottigliato la litosfera. Il riscaldamento causato dalla risalita di tale materiale avrebbe cos\u00ec creato una zona crostale a bassa viscosit\u00e0 e la delaminazione sarebbe avvenuta ai fianchi della suddetta provincia, e proprio la perdita della densa litosfera inferiore avrebbe quindi portato all'innalzamento della Sierra Nevada, a ovest della provincia, e dell'altopiano del Colorado, a est di essa. Ci\u00f2 sarebbe anche avvalorato dal rinvenimento, all'interno della crosta della regione, di xenoliti di eclogite, a riprova dell'avvenuto cambiamento di fase metamorfica associato con l'inversione di densit\u00e0 della parte inferiore della crosta. \nSecondo alcuni, \u00e8 possibile che la Sierra Nevada statunitense sia oggi l'unico posto sulla Terra in cui del materiale denso sta venendo rimosso dalla crosta."}
{"id": "8313163", "revid": "8660", "url": "https://it.wikipedia.org/wiki?curid=8313163", "title": "Challenge F\u00e9minin 2020", "text": "Il Challenge F\u00e9minin 2020 \u00e8 la 6\u00aa edizione del campionato di football americano femminile di primo livello, organizzato dalla FFFA.\nCalendario.\nClassifica.\nLa classifica della regular season \u00e8 la seguente:"}
{"id": "8313170", "revid": "254401", "url": "https://it.wikipedia.org/wiki?curid=8313170", "title": "Olivagno", "text": ""}
{"id": "8313176", "revid": "1543377", "url": "https://it.wikipedia.org/wiki?curid=8313176", "title": "Hisatake Chikanobu", "text": "Biografia.\nHisatake Chikanobu era figlio di Hisatake Sh\u014dgen e vassallo di Ch\u014dsokabe Motochika. Nel 1577 Chikanobu fu reso responsabile della sottomissione dei distretti di Uma e Kita nella provincia meridionale di Iyo con il compito di sottomettere i clan locali. Due anni dopo, durante l'assedio del castello di Okamoto, nel distretto di Uma, fu colpito da un proiettile e ucciso. Suo fratello minore Hisatake Chikanao gli succedette come capo della famiglia Hisatake."}
{"id": "8313177", "revid": "348618", "url": "https://it.wikipedia.org/wiki?curid=8313177", "title": "Magnus J\u00f8ndal", "text": ""}
{"id": "8313179", "revid": "2140897", "url": "https://it.wikipedia.org/wiki?curid=8313179", "title": "Advice for the Young at Heart", "text": "Advice for the Young at Heart \u00e8 un singolo del gruppo britannico Tears For Fears, estratto dal loro terzo album The Seeds of Love.\nIl brano fu scritto da Roland Orzabal e dal tastierista Nicky Holland.\nLa voce principale \u00e8 quella di Curt Smith: questo \u00e8 l\u2019unico pezzo dell\u2019album da lui cantato."}
{"id": "8313183", "revid": "1543377", "url": "https://it.wikipedia.org/wiki?curid=8313183", "title": "Hisatake Chikanao", "text": "Biografia.\nChikanao fu un servitore di Ch\u014dsokabe Motochika e del figlio di quest'ultimo, Morichika. Assunse il controllo della famiglia quando suo fratello maggiore Hisatake Chikanobu fu ucciso combattendo nel castello di Okayama nella provincia di Iyo nel 1579. Chikanao, abile intrigante, si ingrazi\u00f2 Motochika ed ebbe un ruolo nella sua nomina come erede dei Ch\u014dsokabe nel 1587. Convinse Morichika a mettere a morte, nel 1600, Kira Chikazane, rivale di Chikanao e oppositore di Morichika, convincendolo che fosse in contatto con Tokugawa Ieyasu. Quando i Ch\u014dsokabe furono privati del loro dominio di Tosa dopo la sconfitta di Sekigahara, Chikanao, con disappunto di molti dei suoi compagni, and\u00f2 a servire il clan Kat\u014d nella provincia di Higo."}
{"id": "8313187", "revid": "110494077", "url": "https://it.wikipedia.org/wiki?curid=8313187", "title": "Densit\u00e0 di massa", "text": ""}
{"id": "8313191", "revid": "22475", "url": "https://it.wikipedia.org/wiki?curid=8313191", "title": "Travel and Tourism Competitiveness Report", "text": "Il Travel and Tourism Competitiveness Report venne pubblicato per la prima volta nel 2007 dal World Economic Forum. Presentava dati su 124 nazioni. Il report 2008 copre 130 nazioni, nel 2009 copriva 133 nazioni, e nel 2011 139 nazioni. L'indice misura i fattori che fanno da attrazione per il turismo in una nazione.\n2011.\nTop 10 per continente.\nIl numero in parentesi nel continente corrisponde alla posizione mondiale per il 2011.\n2009.\nTop 10 per continente.\nIl numero in parentesi nel continente corrisponde alla posizione mondiale per il 2009.\n2008.\nTop 10 per continente.\nIl numero in parentesi nel continente corrisponde alla posizione mondiale per il 2008."}
{"id": "8313192", "revid": "1543377", "url": "https://it.wikipedia.org/wiki?curid=8313192", "title": "DS 5LS", "text": "La DS 5LS \u00e8 un'autovettura prodotta dal 2014 al 2020 dalla Casa francese DS.\nStoria e profilo.\nDestinata inizialmente al solo mercato cinese, per il quale era stata espressamente progettata, la \"DS 5LS\" \u00e8 stata la prima autovettura di serie a recare il nuovo logo \"DS\" nella griglia frontale, logo registrato nel giugno 2014 e per la prima volta non pi\u00f9 affiancato dal marchio Citro\u00ebn, che tuttavia rimane presente sul retro del portellone. Questa vettura, \u00e8 stata comunque svelata gi\u00e0 il 19 dicembre 2013 al Carrousel du Louvre in presenza della stampa, sia francese che cinese, e la sua commercializzazione \u00e8 stata avviata il 28 marzo dell'anno successivo, come si \u00e8 gi\u00e0 detto, limitatamente al solo mercato cinese. \nCaratteristiche.\nCaratterizzata da un corpo vettura di tipo berlina a 3 volumi, la \"DS 5LS\" si presenta con un frontale ispirato alla concept Num\u00e9ro 9, in cui domina una grossa calandra esagonale a sviluppo orizzontale al cui centro si trova il logo del neonato marchio \"DS\". Dai lati della calandra partono due \"ali\" cromate che vanno a penetrare nella sagoma dei gruppi ottici quadrangolari. Si tratta di un tema stilistico noto appunto con il nome di \"DS Wings\", inaugurato proprio con la presentazione della \"Num\u00e9ro 9\". Il paraurti anteriore, dal disegno massiccio ma non pesante nelle linee, incorpora i fendinebbia alle due estremit\u00e0. La vista laterale pone in evidenza la linea cromata che percorre tutta la parte superiore delle superfici vetrate per terminare sull'estremit\u00e0 posteriore della coda. Qui spiccano i grossi gruppi ottici a sviluppo orizzontale e i due terminali di scarico dal disegno integrato in quello del paraurti.\nLa \"DS 5LS\" nasce sul pianale della Citro\u00ebn DS5 conosciuta anche nel Vecchio Continente, anzi, data anche la similitudine tra le denominazioni dei due modelli, il modello cinese viene considerato a tutti gli effetti come una variante a tre volumi della \"DS5\" europea. La sigla aggiuntiva \"LS\" sta per \"Luxury Sedan\". La base meccanica comune ai due modelli viene condivisa, con tutti i dovuti aggiornamenti del caso, anche dalla seconda generazione della C4, dalla DS 4 e dai modelli di segmento C presenti nel listino Peugeot. La trazione \u00e8 anteriore con motore anteriore in posizione trasversale. Il passo \u00e8 di 2,715 metri. Le sospensioni anteriori possiedono una geometria a ruote indipendenti di tipo MacPherson con barra stabilizzatrice mentre le posteriori sono di tipo semi indipendente a ruote interconnesse con ponte torcente e barra stabilizzatrice.\nLo scheletro della carrozzeria \u00e8 realizzato in acciai alto resistenziali misto ad acciai a deformazione programmata.\nAl suo debutto la \"DS 5LS\" era prevista in tre motorizzazioni:\nDue le varianti di trasmissione: la motorizzazione di base, ossia il 1.8 aspirato da 138 CV, \u00e8 previsto in abbinamento con un cambio manuale a 5 marce, mentre le altre due motorizzazioni sono abbinate ad un cambio automatico a 6 rapporti.\nEvoluzione.\nPoco dopo il suo lancio, \u00e8 stata presentata al Salone di Pechino una concept denominata \"DS 5LS R\", equipaggiata con un motore 1.6 turbo da ben 300 CV di potenza massima. Purtroppo, per\u00f2, la vettura rimarr\u00e0 solo allo stadio di concept. Nel febbraio 2015, invece, \u00e8 arrivato in listino un nuovo motore da 1.2 litri con turbocompressore e potenza massima di 134 CV. Tale motorizzazione affiancher\u00e0 ed in seguito sostituir\u00e0 il 1.8 aspirato.\nMa nel 2016 fu proprio il 1.2 turbo a lasciare a sua volta il listino, non pi\u00f9 sostituito da altri motori, e nella stessa occasione il 1.6 THP da 163 CV fu aggiornato e portato a 167 CV, mentre il 1.6 THP da 200 CV venne sostituito da un 1.8 THP di origine PSA-Dongfeng, quindi specifico per la produzione cinese, ed in grado di erogare fino a 204 CV di potenza massima. \nNell'ottobre del 2017 anche il 1.8 turbo da 204 CV lascer\u00e0 per\u00f2 il listino e a questo punto l'unica motorizzazione presente nella gamma della DS \"5LS\" sar\u00e0 il 1.6 THP da 167 CV, che permarr\u00e0 fino al 2020: nel corso di quest'anno, infatti, la produzione della berlina di origine francese viene fatta cessare. \nNel corso della sua carriera commerciale, la DS \"5LS\" fu proposta anche in alcuni altri mercati asiatici, tra cui l'Iran, ma mai in Europa.\nRiepilogo caratteristiche.\nDi seguito vengono riepilogate le caratteristiche relative alle varie versioni costituenti la gamma della \"DS 5LS\" in Cina:"}
{"id": "8313208", "revid": "380453", "url": "https://it.wikipedia.org/wiki?curid=8313208", "title": "University of Pittsburgh Women's Volleyball", "text": "La University of Pittsburgh Women's Volleyball \u00e8 la squadra pallavolo femminile appartenente alla University of Pittsburgh, avente sede a Pittsburgh (Pennsylvania): milita nella Atlantic Coast Conference della NCAA Division I.\nStoria.\nIl programma di pallavolo femminile della University of Pittsburgh viene fondato nel 1974. Nei primi anni della propria esistenza, il programma \u00e8 affiliato alla AIAW Division I, effettuando la transizione alla NCAA Division I nel 1982, anno in cui aderisce alla Big East Conference: in questo periodo, sotto la guida di Shelton Collier, conquista quattro titoli di conference e partecipa tre volte alla post-season, senza mai andare oltre il primo turno.\nCon l'arrivo in panchina di Susan Woodstra le \"Panthers\" conquistano altre quattro volte la Big East Conference e partecipano tre volte al torneo NCAA, dove, nel 1990, si spingono fino alle \"Sweet Sixteen\", ottenendo il miglior risultato della propria storia. Le succede Cindy Alvear, restando in carica per sette anni, duranti i quali arrivano ancora due titoli di conference e due partecipazioni alla post-season.\nNegli anni seguenti il programma viene affidato prima a Chris Beerman, che c'entra ancora un successo in conference e due partecipazioni al torneo NCAA, e poi Toby Rens, prima dell'arrivo in panchina di Daniel Fisher nel 2013: sotto la sua guida le \"Panthers\" emigrano nella Atlantic Coast Conference, conquistando tre titoli consecutivi. Nel 2021 raggiungono la prima \"Final-4\" della propria storia, perdendo in semifinale contro la . "}
{"id": "8313230", "revid": "1609015", "url": "https://it.wikipedia.org/wiki?curid=8313230", "title": "Chiesa di San Liberatore (Altamura)", "text": "La chiesa di San Liberatore, detta anche chiesa di San Salvatore e Liberatore, \u00e8 una chiesa di Altamura. \u00c8 addossata sul lato interno di Porta dei Martiri (detta comunemente \"la Porticella\") nonch\u00e9 del muro di cinta medievale della citt\u00e0, oggi quasi completamente demolito. \u00c8 situata a ridosso della chiesa della Madonna dei Martiri.\nLa chiesa fu probabilmente costruita in occasione della peste che infest\u00f2 la citt\u00e0 di Altamura nell'anno 1527. Come ringraziamento per essersi salvati dalla peste, gli altamurani superstiti demolirono una precedente costruzione e costruirono la chiesa di San Liberatore e Salvatore. Alcune informazioni sono fornite anche dall'iscrizione al di sopra dell'architrave della porta di ingresso. Nel sepolcreto sottostante alla chiesa e persino dietro la chiesa (in corrispondenza del lato interno del muro di cinta), furono sepolti i numerosi morti cagionati dalla peste (secondo le fonti furono circa 3000).\nLe dimensioni della chiesa sono abbastanza contenute, con una pianta a dado e una lunetta al di sopra dell'entrata. La copertura, invece, ha la forma di una cupola circolare, secondo il cosiddetto stile bizantino. La chiesa fu utilizzata fino al 1751; dopodich\u00e9 fu sconsacrata e utilizzata come abitazione privata fino agli anni ottanta del XX secolo.\nLa chiesa \u00e8 oggi in uno stato di degrado, e all'interno sono presenti alcuni affreschi difficilmente decifrabili.\nL'iscrizione.\nSull'architrave della porta di ingresso \u00e8 leggibile la seguente iscrizione:\nSugli stipiti destro e sinistro sono invece leggibili rispettivamente le due scritte in greco C\u0397\u03a1 (acronimo di C\u03a9\u03a4\u0397\u03a1\u0399\u0391, che significa \"salvezza\") e \u039b\u0395\u03a5\u0398\u0391\u0399\u03a1\u039fC\u0399C (forma corrotta di \u0395\u039b\u0395\u03a5\u0398\u0395\u03a1\u03a9C\u0399C, che significa \"liberazione\"). Una delle due iscrizioni in greco contiene alcuni errori di trascrizione."}
{"id": "8313236", "revid": "1522738", "url": "https://it.wikipedia.org/wiki?curid=8313236", "title": "Paro (robot)", "text": "Paro \u00e8 una foca robot terapeutica, pensata per essere molto carina e per avere dunque un effetto calmante e per suscitare risposte emotive nei pazienti degli ospedali, delle case di cura e delle case di riposo, dunque avendo gli stessi effetti della pet therapy, solo usando un robot.\nStoria.\nParo \u00e8 stato progettato da Takanori Shibata a inizio 1993, e il suo sviluppo \u00e8 arrivato a costare il cui costo \u00e8 stato di 15 milioni di dollari. \u00c8 stato esposto per la prima volta al pubblico alla fine del 2001, ed \u00e8 diventato un finalista del \"Best of COMDEX \" nel 2003, e le versioni fatte a mano sono state commercializzate dalla societ\u00e0 Shibata Intelligent System Co. dal 2004.\nParo \u00e8 disegnato sulla base delle foche della Groenlandia che Shibata vide in un campo di ghiaccio nel nord-est del Canada, dove registr\u00f2 anche le loro grida per di Paro.\nParo \u00e8 stato utilizzato principalmente nelle strutture di cura, soprattutto come forma di terapia per i pazienti affetti da demenza. Dopo che \u00e8 stato condotto uno studio per vedere gli effetti dei robot sui bambini con disturbo dello spettro autistico, \u00e8 emerso che ci sono numerosi benefici. I robot sono stati in grado di analizzare le specifiche del disturbo e quindi sono intervenuti creando ambienti controllati che hanno contribuito a ridurre l'ansia che pu\u00f2 derivare dal disturbo. Ci\u00f2 \u00e8 vantaggioso anche per i bambini, poich\u00e9 Paro \u00e8 un compagno sociale per coloro che interagiscono con esso. Lo studio ha scoperto che, come risultato dei test, \"sono stati trovati effetti incoraggianti come un maggiore coinvolgimento, un aumento dei livelli di attenzione e nuovi comportamenti sociali, come ad esempio l'attenzione congiunta e l'imitazione, quando i bambini interagiscono con i robot\". I robot avevano ruoli di compagno di giochi, attore sociale, terapista e contenevano la capacit\u00e0 di comportarsi come umani.\nDescrizione.\nParo \u00e8 dotato di doppi processori a 32 bit, tre microfoni, dodici sensori tattili che coprono la sua pelliccia, baffi sensibili al tocco e un delicato sistema di motori e attuatori che muovono silenziosamente gli arti e il corpo. Il robot risponde alle coccole muovendo la coda e aprendo e chiudendo gli occhi. Shibata lo ha progettato per cercare attivamente il contatto visivo, rispondere al tatto, coccolarsi con le persone, ricordare i volti e apprendere azioni che generano una reazione favorevole. Dice di Paro:Paro percepisce i suoni e pu\u00f2 imparare i nomi, incluso il proprio. Produce suoni simili a un vero cucciolo di foca e, a differenza di un vero cucciolo di foca, \u00e8 programmato per essere attivo durante il giorno e dormire la notte.\nPreoccupazioni etiche.\nBill Thomas, fondatore del Green House Project, che mira a sostituire l'assistenza a lungo termine nelle case di cura con piccoli ambienti domestici in cui le persone possono vivere una vita piena e interattiva, ha sollevato preoccupazioni sul fatto che fosse umano affidare il compito di supporto emotivo per gli esseri umani ai robot. Sherry Turkle, la direttrice dell\"'Iniziativa sulla tecnologia e il S\u00e9\" del MIT, ha sostenuto che robot come Paro forniscono l'illusione di una relazione, e coloro che trovano difficili le relazioni umane possono invece rivolgersi a robot per la compagnia.\nParo nella cultura di massa.\nNell'episodio di \"The Simpsons\" \" Replaceable You \", Bart Simpson e Martin Prince hanno creato dei sigilli robotici che hanno chiamato \"Robopets\". Si trattava essenzialmente di robot Paro progettati per rendere pi\u00f9 felici gli anziani nel castello di Springfield.\nParo \u00e8 apparso in \"Old People\", l'ottavo episodio della prima stagione dello show Netflix di Aziz Ansari, \"Master of None\"."}
{"id": "8313249", "revid": "125431244", "url": "https://it.wikipedia.org/wiki?curid=8313249", "title": "La balena/Settimo giorno", "text": "La balena/Settimo giorno \u00e8 un singolo di Orietta Berti, pubblicato dalla Cinevox nel 1980. Nonostante non venga accreditato tra gli autori dei brani, Pippo Baudo figura tra gli autori.\nLa balena.\n\"La balena\" era la sigla della trasmissione televisiva \"Domenica in\", scritto da Giorgio Calabrese e Pippo Caruso che ne \u00e8 anche l'arrangiatore, con la partecipazione del Piccolo Coro di Roma.\nL'anno successivo lo stesso brano fu inciso da Cristina d'Avena.\nSettimo giorno.\n\"Settimo giorno\" \u00e8 la canzone pubblicata sul lato B del singolo, scritta dagli stessi autori, era un brano che descrive la gioia del settimo giorno, la domenica, con chiaro riferimento alla trasmissione."}
{"id": "8313250", "revid": "124123", "url": "https://it.wikipedia.org/wiki?curid=8313250", "title": "Ma\u00e9-B\u00e9r\u00e9nice M\u00e9it\u00e9", "text": "Biografia.\nNata a Parigi, in Francia, da genitori di origini ivoriane e congolesi, Ma\u00e9-B\u00e9r\u00e9nice M\u00e9it\u00e9 inizia a pattinare all'et\u00e0 di cinque anni. Nel corso della stagione 2008-09 debutta a livello internazionale allo Junior Grand Prix ed \u00e8 dodicesima ai Mondiali juniores che si sono svolti a Sofia.\nA partire dalla stagione 2010-11 comincia a competere a livello senior e disputa i suoi primi campionati europei e mondiali. Prende parte alle Olimpiadi di piazzandosi al decimo posto, e l'anno successivo vince la medaglia d'argento alle Universiadi di Granada 2015. Alla sua seconda esperienza olimpica giunge al 19\u00ba posto a . Resta ai piedi del podio alle Universiadi di Krasnojarsk 2019 concludendo in quarta posizione."}
{"id": "8313252", "revid": "81195", "url": "https://it.wikipedia.org/wiki?curid=8313252", "title": "Ma\u00e9 B\u00e9r\u00e9nice M\u00e9it\u00e9", "text": ""}
{"id": "8313255", "revid": "767487", "url": "https://it.wikipedia.org/wiki?curid=8313255", "title": "Jacques Schlosser", "text": "Biografia.\nSchlosser si \u00e8 laureato in teologia all'universit\u00e0 di Strasburgo nel 1966 e nello stesso anno \u00e8 stato ordinato prete. Successivamente ha perfezionato i suoi studi a Roma al Pontificio Istituto Biblico, dove nel 1970 ha conseguito la licenza in Sacra Scrittura. Dal 1971 ha insegnato a Strasburgo all'Universit\u00e9 Marc Bloch, dove fra il 1986 e il 1991 \u00e8 stato decano. Nel 2004 si \u00e8 ritirato dall'insegnamento, diventando professore emerito. \nSchlosser \u00e8 autore di numerose pubblicazioni. I suoi studi hanno riguardato il Ges\u00f9 storico e il Nuovo Testamento."}
{"id": "8313256", "revid": "81195", "url": "https://it.wikipedia.org/wiki?curid=8313256", "title": "Mae Berenice Meite", "text": ""}
{"id": "8313257", "revid": "712828", "url": "https://it.wikipedia.org/wiki?curid=8313257", "title": "Kamen Rider Kuuga", "text": ""}
{"id": "8313259", "revid": "767487", "url": "https://it.wikipedia.org/wiki?curid=8313259", "title": "\u015eenol Fidan", "text": ""}
{"id": "8313267", "revid": "110496398", "url": "https://it.wikipedia.org/wiki?curid=8313267", "title": "Porticella", "text": ""}
{"id": "8313270", "revid": "81195", "url": "https://it.wikipedia.org/wiki?curid=8313270", "title": "Eva Lotta Kiibus", "text": ""}
{"id": "8313278", "revid": "2184720", "url": "https://it.wikipedia.org/wiki?curid=8313278", "title": "Tagliatelle/Stella di mare", "text": "Tagliatelle/Stella di mare \u00e8 un singolo di Orietta Berti, pubblicato dalla G &amp; G Records nel 1983. .\nTagliatelle.\n\"Tagliatelle\" era la sigla della trasmissione televisiva \"Domenica in\", scritto da Bruno Tibaldi, gi\u00e0 autore di molte sigle di cartoni animati e brani per bambini, con lo pseudonimo Fraski Muzak e Pippo Caruso che ne \u00e8 anche l'arrangiatore, con la partecipazione del Piccolo Coro di Roma.\nStella di mare.\n\"Stella di mare\" \u00e8 la canzone pubblicata sul lato B del singolo, scritta anch'essa da Tibaldi e da Antonietta Maria Merla con lo pseudonimo di \"Topazia\", su arrangiamento di Gianni Mazza."}
{"id": "8313281", "revid": "247222", "url": "https://it.wikipedia.org/wiki?curid=8313281", "title": "Katrina and the Waves (album)", "text": "Katrina and the Waves \u00e8 un album del gruppo musicale britannico omonimo, pubblicato nel marzo 1985.\nDescrizione.\nL'album, pubblicato dalla Capitol su LP, musicassetta e CD, \u00e8 prodotto dallo stesso gruppo con Pat Collier. Dei 10 brani, sono 8 quelli composti da Kimberley Rew, mentre \"Do You Want Crying\" e \"Mexico\" sono firmati da Vince de la Cruz, anch'esso membro della band.\nFatta eccezione per \"Red Wine and Whisky\", il disco contiene nuove versioni di canzoni gi\u00e0 inserite nei primi due album del gruppo: i brani 3, 4, 6, 7 erano stati pubblicati originariamente nel primo lavoro, gli altri nel secondo.\nDal disco vengono tratti 4 singoli, il primo dei quali \u00e8 il successo internazionale \"Walking on Sunshine\"."}
{"id": "8313282", "revid": "729019", "url": "https://it.wikipedia.org/wiki?curid=8313282", "title": "Battaglia di Memel", "text": "La battaglia di Memel (in tedesco Schlacht um Memel) o assedio a Memel si svolse tra il 15 ottobre 1944 e il 27 gennaio 1945, fra le forze del primo fronte baltico di Ovanes Bagramjan e la 3\u00aa armata di Erhard Raus, nell'ambito della seconda guerra mondiale, nella cittadina di Memel oggi Klaip\u0117da, in Lituania.\nAntefatti.\nDopo la Prima Guerra Mondiale, Memel divenn\u00e8 una citt\u00e0 amministrata dalla Societ\u00e0 delle Nazioni. Nel 1923 il governo Lituano invase con il suo esiguo esercit\u00f2 la citt\u00e0, portandola sotto il suo controllo. Il Partito Nazista crebb\u00e8 in poco tempo perch\u00e9 la sua situazione era particolare: era parte del territorio lituano e le campagne erano abitate da lituani, ma la popolazione cittadina era per lo pi\u00f9 tedesca. Cos\u00ec, il 22 marzo 1939, il Memelland ritorn\u00f2 sotto controllo tedesco.\nDopo la battaglia di \u0160iauliai e l'offensiva del Baltico (luglio-ottobre 1944) la Wehrmacht si ritir\u00f2 dall'Estonia e dalla Lettonia, a parte da una fascia costiera denominata sacca di Curlandia. Quindi la citt\u00e0 divenne in breve tempo in prima linea.\nInvolontariamente Bagramjan spinse all'interno della citt\u00e0 la 4a, la 5a e la 7\u00aa armata panzer, che cos\u00ec contribuirono in modo esponenziale alla difesa dell'assedio.\nHitler era ben deciso di difendere la citt\u00e0 a ogni costo, perch\u00e9 ritenuta una citt\u00e0 appartenente al Reich tedesco.\nBattaglia.\nLe truppe tedesche del generale Erhard Raus, dopo il totale accerchiamento delle truppe sovietiche in citt\u00e0, si trincerarono in posizione fortificate, respingendo le divisioni russe e causando numerose perdite fra le loro file (grazie anche alla piccola corazzata L\u00fctzow e l'incrociatore pesante Prinz Eugen, che spararono potenti colpi di artiglieria contro i nemici) e con la mobilitazione dei primi battaglioni Volkssturm. Dopo 4 mesi e mezzo di assedio e durissime perdite da entrambe le file, Hitler decise di abbandonare Memel alla merc\u00e9 dei sovietici.\nLe truppe naziste scapparono attraverso la penisola dei curi per prepararsi alla imminente difesa di Konisberg e della Prussia Orientale.\nFu la prima battaglia su territorio tedesco della Seconda Guerra mondiale e attualmente Memel si chiama Klaip\u0117da nell'odierna Lituania."}
{"id": "8313284", "revid": "110497415", "url": "https://it.wikipedia.org/wiki?curid=8313284", "title": "Alizee Jacotey", "text": ""}
{"id": "8313285", "revid": "110497446", "url": "https://it.wikipedia.org/wiki?curid=8313285", "title": "Aliz\u00e9e Jacotey", "text": ""}
{"id": "8313288", "revid": "446353", "url": "https://it.wikipedia.org/wiki?curid=8313288", "title": "Classe K (sommergibile Unione Sovietica)", "text": "La classe K, anche detta classe Katjusa o Serie XIV, fu una classe di sommergibili della Marina militare sovietica, composta da undici unit\u00e0 entrate in servizio tra il 1939 e il 1944 (pi\u00f9 una dodicesima mai completata).\nLe unit\u00e0 subacquee di pi\u00f9 grandi dimensioni in servizio con la flotta sovietica durante la seconda guerra mondiale, i classe K furono assegnati alla Flotta del Nord (sei unit\u00e0) e alla Flotta del Baltico (cinque unit\u00e0), operando contro la Germania nazista nell'ambito delle operazioni del teatro dell'Artico e del teatro del Mar Baltico; cinque unit\u00e0, tutte della Flotta del Nord, andarono perdute per cause belliche nel corso del conflitto.\nI classe K superstiti furono radiati dal servizio tra gli anni 1950 e gli anni 1970 e avviati alla demolizione; una unit\u00e0, il \"K-21\", \u00e8 stata preservata come nave museo ed \u00e8 ancora in mostra a Murmansk.\nCaratteristiche.\nI classe K erano una versione migliorata e corretta dei precedenti battelli della classe Pravda del 1936-1937, giudicati come poco riusciti e affetti da gravi problemi tecnici che imposero una totale rivisitazione del loro progetto. Come i predecessori, i classe K erano grossi \"sommergibili incrociatori\", dotati di un potente armamento di artiglieria (per essere delle unit\u00e0 subacquee) e di velocit\u00e0 e autonomia sufficienti a operare a fianco delle navi di superficie della flotta; i classe K furono i pi\u00f9 grandi sommergibili prodotti nei cantieri sovietici nel periodo precedente la seconda guerra mondiale.\nI classe K avevano uno scafo lungo 97,7 metri e largo 7,4 metri, per un pescaggio di 4,51 metri; il dislocamento con il battello in emersione si aggirava sulle 1.503 tonnellate, che salivano a 2.128 con il battello in immersione. La profondit\u00e0 operativa massima era di 70 metri; l'equipaggio ammontava a 65 tra ufficiali e marinai.\nL'apparato propulsivo si basava su due motori diesel da 8.400 hp per la navigazione in superficie e due motori elettrici da 2.400 hp per la navigazione sott'acqua; la velocit\u00e0 massima toccava una punta di 22,5 nodi con il battello in emersione, mentre scendeva a 10 nodi con il battello in immersione. L'autonomia si aggirava sulle 15.000 miglia a 9 nodi di velocit\u00e0 in emersione, e a 160 miglia a 3 nodi in immersione.\nL'armamento di artiglieria dei classe K comprendeva due cannoni antinave calibro 100 mm, collocati a prua e poppa della massiccia torre di comando centrale; per la difesa antiaerea vi erano anche due cannoni da 45 mm. L'armamento siluristico verteva su otto tubi lanciasiluri da 533 mm con 22 siluri di scorta; era inoltre possibile imbarcare e rilasciare 20 mine navali.\nUnit\u00e0.\nTutte le unit\u00e0 furono assemblate a Leningrado, per la maggior parte nel cantiere dell'Ammiragliato tranne tre unit\u00e0 (\"K-21, K-22\" e \"K-23\") varate nel cantiere Sudomekh e tre (\"K-54, K-55\" e \"K-56\") nel cantiere del Baltico."}
{"id": "8313297", "revid": "2184761", "url": "https://it.wikipedia.org/wiki?curid=8313297", "title": "America in/Trippy", "text": "America in/Trippy \u00e8 un singolo di Orietta Berti, pubblicato dalla Cinevox nel 1982. .\nAmerica in.\n\"America in\" scritto da Corrado Conti, Daniele Pace e Mario Panzeri, su arrangiamernti di Beppe Cantarelli, era il brano con cui la cantante partecip\u00f2 in gara al \"Festival di Sanremo 1982\", non riuscendo a superare l'esibizione della prima serata e a qualificarsi per la finale. La cantante negli anni successivi, dato lo scarso successo, decider\u00e0 di eliminarlo dal proprio repertorio.\nTrippy.\n\"Trippy\" \u00e8 la canzone pubblicata sul lato B del singolo, scritta dagli stessi autori, incentrata sul personaggio immaginario omonimo, dedicata ai pi\u00f9 piccoli."}
{"id": "8313308", "revid": "599013", "url": "https://it.wikipedia.org/wiki?curid=8313308", "title": "Filipe da Costa", "text": "Carriera.\nClub.\nHa giocato nella massima serie dei campionati greco, bulgaro e cipriota."}
{"id": "8313313", "revid": "92723", "url": "https://it.wikipedia.org/wiki?curid=8313313", "title": "Stanislao Pointeau", "text": "Biografia.\nNasce a Firenze da Giovanna Piacenti e Jean Louis, un ricco commerciante di vini francese originario di Blois e proprietario di una rivendita di Bordeaux, attivit\u00e0 \"ufficiale\" di Stanislao.\nViene avviato alla pittura dai francesi di stanza a Firenze Auguste Gendron, amico di famiglia e allievo di Paul Delaroche, Charles Lefevre e soprattutto Auguste Lecomte de Roujon, il quale tra il 1849 e il 1851 lo educa alla raffigurazione paesaggista dal vero di scene rurali e campestri, in particolare in Val di Sieve e nel Mugello, sulla maniera degli artisti francesi della Scuola di Barbizon.\nNell\u2019ambiente fiorentino, dove frequenta anche la locale Accademia di belle arti con Telemaco Signorini, lega in particolare con Marcellin Desboutin, pittore e incisore residente a Villa dell'Ombrellino dove frequentemente ospita Edgar Degas (che lo ritrae nel rinomato L'assenzio) e da cui Pointeau viene definito \"amico e collaboratore\".\nDal 1855 diventa assiduo frequentatore del Caff\u00e8 Michelangiolo, ritrovo degli artisti che originano il movimento macchiaiolo e dove \u00e8 caricaturato nell'acquerello celebrativo di Adriano Cecioni insieme gli altri esponenti del movimento, fra i quali Nino Costa che esercita una notevole influenza sulla sua arte ma con il quale scatener\u00e0 un'accesa diatriba qualche anno dopo. \nDal 1856 al 1859 viaggia per ragioni lavorative, toccando le principali citt\u00e0 italiane e Marsiglia, nello stesso 1859 viene ritratto da Amos Cassioli e da Adolfo Feragutti Visconti, l'anno successivo posa per Stefano Ussi in \"Luglio 1343: la cacciata di Gualtieri di Brienne, duca d\u2019Atene\".\nDal 1860, \u00e8 ospite di Cristiano Banti nella propria tenuta di campagna a Montelupo Fiorentino, dove insieme a Telemaco Signorini, Odoardo Borrani e Adriano Cecioni riproduce paesaggi \"en plein air\" e lo stesso anno presenta alla Promotrice di Firenze opere che rimandano all'attenzione per la resa luministica e atmosferica delle ricerche macchiaiole, come \"Effetto di crepuscolo\", \"Effetto della mattina\" e \"Motivo dal vero preso a Montelupo\".\nNel 1861 espone alla Societ\u00e0 Promotrice di Firenze e alla Prima Esposizione Nazionale Artistica \"I renaioli\", indicativo del nuovo corso della sua pittura verso espressioni pi\u00f9 solenni e pacate, con studiata limpidezza atmosferica.\nNel 1862 \u00e8 a Ischia con l'amico Raffaello Sernesi, dove produce una delle sue opere pi\u00f9 note \"Il ciucciaro di Casamicciola\" (\"A cavallo del somarello\"), esposto nel 1863 all'esposizione della Societ\u00e0 Promotrice delle Belle Arti di Firenze; il dipinto ritrae un giovane ischitano (ciucciaro) a cavallo di un mulo sullo sfondo della Baia di San Montano dell'Isola d'Ischia.\nNel 1863 \u00e8 a Castiglioncello, ospite del critico Diego Martelli presso la sua tenuta e dove viene ritratto da Giuseppe Abbati.\nProprio con Abbati condivide alcuni tratti stilistici, quali la fluidit\u00e0 e la leggerezza delle pennellate: la veduta di San Gimignano di Pointeau, risalente a questo periodo, ha molti tratti di analogia con \"Le mura di San Gimignano\" di Abbati, presupponendo un'attivit\u00e0 comune negli stessi luoghi.\nNel 1867 si trasferisce a Pisa, al tempo estranea ai circuiti culturali toscani e abbandona la pittura proseguendo l'attivit\u00e0 commerciale e la passione della scherma, annullando in breve tutti i contatti con il mondo artistico.\nMuore nel 1907, probabilmente a causa della sifilide contratta tempo addietro."}
{"id": "8313314", "revid": "767487", "url": "https://it.wikipedia.org/wiki?curid=8313314", "title": "Stuck Mojo", "text": "Gli Stuck Mojo sono un gruppo musicale rap metal statunitense, formatosi ad Atlanta nel 1989.\nSono annoverati tra gli ispiratori dei generi rap metal e nu metal, con cui si sono fatti conoscere al pubblico a met\u00e0 degli anni novanta, acquistando una certa popolarit\u00e0 in ambito \"underground\". Sin dagli esordi il gruppo ha conosciuto problemi interni, che hanno dato luogo a pause e cambi di formazione continui.\nStoria del gruppo.\nGli inizi.\nIl gruppo fu fondato nel 1989 dal bassista Dwayne Fowler. Nei suoi primi anni di carriera fu criticato per la presenza di evidenti influssi hip hop nei brani, e dest\u00f2 sorpresa per il fatto di avere come cantante e rapper l'afroamericano Bonz, fatto insolito per la musica rock e metal dell'epoca.\nNel 1994 gli Stuck Mojo firmarono un contratto con l'etichetta discografica Century Media Records, per cui pubblicarono un anno dopo il loro album di debutto, \"Snappin' Necks\". L'autore di Allmusic Bret Love scrisse che \"Il loro eccesso di volume e testosterone, e la mancanza di andature funk, gli garantiva un buon seguito.\" Nell'ottobre del 1995 il gruppo si aggreg\u00f2 ai colleghi Machine Head e Slapshot per un tour di dieci settimane, in un caravan in affitto. In seguito cominciarono a intraprendere tour in Europa, e ricevettero un plauso da parte della divisione europea di MTV.\nL'8 ottobre 1996 il gruppo pubblic\u00f2 un secondo album di inediti, \"Pigwalk\". Stephen Thomas Erlewine scrisse che \"\"Pigwalk\" rappresenta il loro punto di partenza per intense esibizioni dal vivo, ma il gruppo non \u00e8 in grado di comporre brani memorabili, rendendo l'album un divertente, ma non soddisfacente, incrocio tra Pantera e Rage Against the Machine.\"\nIl 3 marzo 1998 gli Stuck Mojo pubblicarono un terzo album in studio, \"Rising\". Il disco raggiunse la posizione numero 48 della classifica \"Top Heatseekers\", della rivista \"Billboard\". L'autore di Allmusic Steve Huey scrisse che \"\"Rising\" rappresentava qualche passo in avanti rispetto al precedente album \"Pigwalk\", anche se in molte occasioni il gruppo perde i propri obiettivi di crescita artistica nella lista tracce.\"\n\"Southern Born Killers\" e \"The Great Revival\".\nIl gruppo si sciolse nel 2000, dopo la pubblicazione dell'album dal vivo, \"HVY1\", e del quarto album di inediti \"Declaration of a Headhunter\", per poi riformarsi nel 2005. Nel corso del loro periodo di inattivit\u00e0, Ward ha lavorato ai progetti collaterali Fozzy e Sick Speed. Nel 2006 gli Stuck Mojo hanno cominciato a registrare materiale per un nuovo album, col cantante originale Bonz. Il rapper Lord Nelson fu chiamato inizialmente per fornire voci aggiuntive, per poi sostituire il precedente cantante.\nIl gruppo ha pubblicato il proprio quinto album in studio, \"Southern Born Killers\", direttamente sul proprio sito web, senza etichetta e con libero scaricamento, mentre la versione su compact disc comprende un DVD bonus. Dopo aver firmato per la Napalm Records, \"Southern Born Killers\" fu pubblicato a livello nazionale negli Stati Uniti, con tre tracce bonus aggiuntive. Il 28 novembre 2008 gli Stuck Mojo hanno pubblicato il loro sesto album in studio, \"The Great Revival\".\nReunion (2014-).\nNell'ottobre del 2014 il gruppo ha annunciato il proprio ritorno in scena, il 26 dicembre dello stesso anno, al Masquerade in Atlanta, dove avevano registrato l'album dal vivo \"HVY1\". In quell'occasione si sono riuniti i membri originari Ward, Bonz, Lowery e Fontsere, per la prima volta dal 1998. Il gruppo ha anche messo in programma altri due ritorni all'inizio del 2015.\n\"Here Come the Infidels\" (2016).\nA marzo 2016 gli Stuck Mojo hanno dichiarato via stampa la pubblicazione, per conto di Pledge Music, del settimo album in studio \"Here Come the Infidels\". Il gruppo ha annunciato l'ingresso in formazione di due nuovi membri, il cantante Robby J. Fonts e il bassista Len Sonnier. Fonts \u00e8 originario del Canada, mentre Sonnier \u00e8 di Vinton, in Louisiana. Fonts ha suscitato controversie per le sue vedute politiche illiberali, soprattutto per le sue critiche nei confronti dell'aborto e della comunit\u00e0 transgender.\nNell'estate del 2016 gli Stuck Mojo hanno pubblicato video testuali, per promuovere l'album \"Here Come the Infidels.\" Il 24 giugno dello stesso anno hanno annunciato su Facebook la disponibilit\u00e0 dell'album su Apple Music e Amazon.\nStile e influenze.\nGli Stuck Mojo fondono parti strumentali metal, tipiche della parte sudorientale degli Stati Uniti, con strofe hip hop, e sono annoverati tra i pionieri dei generi rap metal e nu metal. Mark Jenkins di \"The Washington Post\" ha sostenuto che una loro canzone rimanda a vedute politiche conservatrici e reazionarie, mentre altre contengono forme pi\u00f9 generiche di ostilit\u00e0. Jenkins ha scritto che \"la [canzone] \"Crooked Figurehead\" inizia con polemiche nei confronti dell'ex presidente Bill Clinton, dando l'idea del gruppo come di una specie di rovescio speculare dei colleghi liberali Rage Against the Machine.\" Il gruppo cita come propri ispiratori Red Hot Chili Peppers, Run DMC, Faith No More, Pantera e Black Sabbath."}
{"id": "8313317", "revid": "125431278", "url": "https://it.wikipedia.org/wiki?curid=8313317", "title": "La barca non va pi\u00f9/Devi chiederlo a pap\u00e0", "text": "La barca non va pi\u00f9/Devi chiederlo a pap\u00e0 \u00e8 un singolo della cantante italiana Orietta Berti, pubblicato dalla Cinevox nel 1981.\nLa barca non va pi\u00f9.\n\"La barca non va pi\u00f9\" scritta da Bruno Lauzi e Pippo Caruso che ne \u00e8 anche arrangiatore, era la canzone con cui partecip\u00f2 in gara al \"Festival di Sanremo 1981\". Il brano riusc\u00ec a superare l'esibizione della prima serata e a qualificarsi per la finale, posizionandosi al tredicesimo posto nella classifica definitiva. Il singolo fu un buon successo di vendite, raggiungendo la tredicesima posizione dei brani pi\u00f9 venduti e l'ottantesima annuale.\nDevi chiederlo a pap\u00e0.\n\"Devi chiederlo a pap\u00e0\" \u00e8 la canzone pubblicata sul lato B del singolo, scritta dagli stessi autori, dedicata ai pi\u00f9 piccoli."}
{"id": "8313319", "revid": "110157", "url": "https://it.wikipedia.org/wiki?curid=8313319", "title": "Coppa dei Balcani 1961", "text": "La Coppa dei Balcani per club 1961 \u00e8 stata la prima edizione della Coppa dei Balcani, la competizione per squadre di club della penisola balcanica e Turchia.\n\u00c8 stata vinta dai romeni del , al loro primo titolo.\nSquadre partecipanti.\nLa rappresentante della Jugoslavia sarebbe dovuta essere la (2\u00aa classificata nella Prva Liga 1959-1960), ma ha preferito partecipare alla prima edizione della Coppa delle Coppe e non \u00e8 stata rimpiazzata.\nTorneo.\nRisultati.\nL' si \u00e8 ritirato dalla competizione dopo 4 partite, nelle rimanenti gli \u00e8 stata assegnata la sconfitta 0-3 a tavolino."}
{"id": "8313323", "revid": "121653345", "url": "https://it.wikipedia.org/wiki?curid=8313323", "title": "Niketamide", "text": "Formula molecolare: C10H14N2O \nLa niketamide o coramina \u00e8 una sostanza di sintesi che deriva dall'acido nicotinico, categorizzato come stimolante bulbare. \nViene utilizzato come analettico respiratorio in quanto ha un'azione stimolante sui recettori del glomo carotideo, costituendo uno stimolo indiretto per il centro respiratorio e vasomotorio bulbare. \nA dosi elevate pu\u00f2 anche determinare stimolazione nervosa a livello di corteccia e midollo spinale con manifestazione di convulsioni. \nQuesto farmaco, a differenza di altri stimolatori bulbari (come il Cardiazol o il Doxapram) non \u00e8 in grado di contrastare gli effetti depressivi di barbiturici o altri anestetici generali."}
{"id": "8313324", "revid": "124672570", "url": "https://it.wikipedia.org/wiki?curid=8313324", "title": "Leccedercetis longirostris", "text": "Leccedercetis longirostris \u00e8 un pesce osseo estinto, appartenente agli aulopiformi. Visse nel Cretaceo superiore (Campaniano - Maastrichtiano, circa 72 milioni di anni fa), e i suoi resti fossili sono stati ritrovati in Italia.\nDescrizione.\nQuesto pesce \u00e8 noto solo per un cranio e per un frammento della parte anteriore del corpo; il fossile \u00e8 sufficiente tuttavia a permettere una ricostruzione dell'animale, grazie al raffronto con generi simili e ben conosciuti quali \"Dercetis\" e \"Rhynchodercetis\". Come questi ultimi, si suppone che \"Leccedercetis\" possedesse un corpo allungato e sottile simile a quello di un'aguglia. Il cranio era lungo circa 3,5 centimetri, e terminava in un rostro allungatissimo e sottile; la mascella superiore era lunga circa il doppio della mandibola, una caratteristica che si riscontra anche in \"Rhynchodercetis\". Altre caratteristiche di \"Leccedercetis\" includono il mesetmoide a forma di V, e la mascella priva di senza denti. \n\"Leccedercetis\" \u00e8 un rappresentante degli aulopiformi, un gruppo di pesci attualmente piuttosto diffusi ma che nel corso del Cretaceo erano ancor pi\u00f9 differenziati rispetto alle forme attuali. In particolare, \"Leccedercetis\" \u00e8 un rappresentante dei Dercetidae, una famiglia di aulopiformi estinti dal corpo estremamente allungato e dal muso sottile. \n\"Leccedercetis longirostris\" venne descritto per la prima volta da Louis Taverne nel 2008, sulla base di un fossile ritrovato nei pressi di Nard\u00f2, in provincia di Lecce."}
{"id": "8313325", "revid": "22356", "url": "https://it.wikipedia.org/wiki?curid=8313325", "title": "Leccedercetis", "text": ""}
{"id": "8313329", "revid": "22356", "url": "https://it.wikipedia.org/wiki?curid=8313329", "title": "Nardoichthys francisci", "text": "Il nardoittide (Nardoichthys francisci) \u00e8 un pesce osseo estinto, appartenente ai perciformi. Visse nel Cretaceo superiore (Campaniano - Maastrichtiano, circa 72 milioni di anni fa) e i suoi resti fossili sono stati ritrovati in Italia.\nDescrizione.\nQuesto pesce era di piccole dimensioni, e non doveva superare i 3 centimetri di lunghezza. Era dotato di un corpo compatto e di una testa larga e alta. \"Nardoichthys\" era caratterizzato dalla presenza di 25 vertebre, un\u2019unica pinna dorsale composta da sette spine e dodici raggi, una pinna anale composta solo da dieci raggi, una pinna pelvica posta sotto la zona pettorale composta da circa cinque raggi; le scaglie che ricoprivano il corpo erano sottili, grandi e cicloidi.\nClassificazione.\n\"Nardoichthys\" \u00e8 un rappresentante dei perciformi, il pi\u00f9 grande gruppo di pesci teleostei attualmente viventi. In particolare, \"Nardoichthys\" \u00e8 stato ascritto a una famiglia a s\u00e9 stante (Nardoichthyidae), e rappresenta uno dei pi\u00f9 antichi perciformi noti, assieme all'affine \"Zorzinperca\" e a \"Johnsonperca\"; tutti questi pesci provengono dal giacimento di Nard\u00f2, in provincia di Lecce. \"Nardoichthys francisci\" venne descritto per la prima volta da Sorbini e Bannikov nel 1991, e rappresenta uno dei primi pesci descritti scientificamente provenienti dal giacimento. Un possibile parente di questo animale \u00e8 l'enigmatico \"Asineops\", dell'Eocene del Nordamerica."}
{"id": "8313331", "revid": "22356", "url": "https://it.wikipedia.org/wiki?curid=8313331", "title": "Nardoichthys", "text": ""}
{"id": "8313332", "revid": "92723", "url": "https://it.wikipedia.org/wiki?curid=8313332", "title": "Episodi di Babylon Berlin (terza stagione)", "text": "La terza stagione della serie televisiva Babylon Berlin \u00e8 stata trasmessa in Germania su Sky 1 dal 24 gennaio al 28 febbraio 2020.\nIn Italia la stagione \u00e8 andata in onda in prima visione sul canale satellitare Sky Atlantic dal 1\u00ba aprile al 6 maggio 2020."}
{"id": "8313333", "revid": "110157", "url": "https://it.wikipedia.org/wiki?curid=8313333", "title": "Chiesa di San Rocco (Pergine Valsugana, Canezza)", "text": "La chiesa di San Rocco \u00e8 la parrocchiale a Pergine Valsugana, nella frazione di Canezza, in Trentino. Risale al XV secolo.\nStoria.\nLa prima citazione relativa alla chiesa, pervenuta a livello documentale, risale al 1522, e quasi certamente l'edificio esisteva sin dal XV secolo.\nAttorno alla fine del XVI secolo fu oggetto di interventi per la decorazione dei suoi interni con affreschi e, alcuni anni dopo, venne eretta la torre campanaria.\nSubito dopo il 1623, su precise disposizioni ricevute durante una visita pastorale, gli affreschi dipinti pochi decenni prima vennero imbiancati (saranno recuperati solo in tempi recenti, durante un restauro).\nVerso la fine del XVII secolo furono effettuati lavori di ristrutturazione e, nel 1717, la chiesa ebbe la concessione del fonte battesimale.\nDurante la prima met\u00e0 del XIX secolo l'intera struttura venne riedificata e della chiesa primitiva rimase solo la parte che fu utilizzata come nuova sacrestia. Il progetto venne quasi certamente affidato all'architetto Claricini e durante il periodo nel quale rimase aperto il cantiere venne rimaneggiata anche la torre campanaria.\nLa consacrazione venne celebrata nel 1852 dal vescovo di Trento Giovanni Nepomuceno de Tschiderer che vi si rec\u00f2 in visita pastorale. I lavori strutturali terminarono tuttavia solo nel 1864 mentre la torre campanaria, entro la fine del secolo, venne in parte demolita e ricostruita.\nDurante il XX secolo le nuove parti absidali e presbiteriali vennero decorate ad affresco, e in epoca successiva tali dipinti furono imbiancati.\nOttenne dignit\u00e0 parrocchiale nel 1943 inoltre, tra gli anni sessanta ed il 2000, Canezza divenne sede di decanato.\nCon gli adeguamenti liturgici vennero rimosse le balaustre e contemporaneamente gli interni furono imbiancati. Verso la fine del secolo fu necessario riparare la torre campanaria danneggiata da eventi atmosferici e con tale intervento vennero riviste le coperture e rinnovati gli impianti. Gli ultimi restauri sono stati realizzati nel 2004, quando si \u00e8 protetta la pavimentazione dalle infiltrazioni di acqua e si \u00e8 installato un nuovo impianto di riscaldamento.\nDescrizione.\nSulla fiancata \u00e8 murata un monumento funebre con due medaglioni a ricordo di Cristoforo Morelli e della consorte Massenza Pintarelli. La pala d'altare \u00e8 attribuita a De Guarneri."}
{"id": "8313348", "revid": "6923", "url": "https://it.wikipedia.org/wiki?curid=8313348", "title": "Bonum defendentis ex integra causa, malum ex quolibet defectu", "text": "Bonum defendentis ex integra causa, malum ex quolibet defectu \u00e8 una locuzione latina. Alla lettera significa \"Il bene del difensore viene da una causa integra, il male da un qualsiasi difetto. Il senso \u00e8 che il successo del difensore viene da una causa buona sotto ogni aspetto, ma basta una qualsiasi difetto per l'insuccesso."}
{"id": "8313352", "revid": "72396", "url": "https://it.wikipedia.org/wiki?curid=8313352", "title": "Acido psillico", "text": "Lacido psillico o ceromellissico \u00e8 un acido grasso saturo composto da 33 atomi di carbonio. La sua notazione delta \u00e8 33:0\nIdentificato da Ernst E. Sundvik nel 1989 nella cera psilla, una cera che riveste la \"Psylla alni\", un afide conosciuto come pulce dell'ontano. \u00c8 stato individuato poi da Chibnal nel 1934 anche nelle cere dello \"Ceroplastes pseudoceriferus\" e del \"Ceroblastes japonicus\".\nSali alcalini.\nI sali alcalini dell'acido psillico vengono fatti precipitare quando si mescolano soluzioni alcoliche dell'acido e un idrossido alcalino. I sali di argento e bario possono essere ottenuti aggiungendo soluzioni acquose alcoliche di nitrato d'argento e cloruro di bario a soluzioni alcoliche dell'acido. Sono stati analizzati i seguenti sali: C33H65O2Na, C66H130O4Ba e C33H65O2Ag. La sua cera \u00e8 idrolizzata dall'idrossido di potassio alcolico e dall'acido bromidrico.\nFonti nutrizionali.\nL'acido psillico \u00e8 presente nelle bacche di Goji."}
{"id": "8313353", "revid": "125733617", "url": "https://it.wikipedia.org/wiki?curid=8313353", "title": "Juan Minuj\u00edn", "text": "Carriera.\nSi \u00e8 formato come attore con Cristina Banegas, Julio Ch\u00e1vez, Alberto Ure, Pompeyo Audivert e Guillermo Angelelli. Nel 1996 ha iniziato a lavorare nel teatro. Tra il 1997 e il 1998 si trasfer\u00ec a Londra, dove ha completato la sua formazione come attore. Dal 2000 lavora come guest star nel gruppo El Descueve con il quale partecipa ai tour in America Latina e in Europa.\nPremi e riconoscimenti.\nAsociaci\u00f3n de Cronistas Cinematogr\u00e1ficos de la Argentina\nSur Awards\nTato Awards\nPremio Mart\u00edn Fierro"}
{"id": "8313356", "revid": "125049276", "url": "https://it.wikipedia.org/wiki?curid=8313356", "title": "Giuseppe Bonito (regista)", "text": "Biografia.\nAvvicinatosi al cinema come aiuto regista, ha esordito alla regia nel 2012 con \"Pulce non c'\u00e8\", tratto da un romanzo di Gaia Rayneri. Il film ha partecipato in concorso al Festival internazionale del film di Roma 2012 vincendo il premio speciale della giuria di Alice nella Citt\u00e0, \u00e8 stato candidato al Nastro d'argento al miglior regista esordiente e ai Ciak d'oro come migliore opera prima nel 2013, e ha vinto il Premio \"Beppe Ciavatta\" al Bobbio Film Festival nel 2014.\nNel 2020 \u00e8 uscito \"Figli\", scritto da Mattia Torre e tratto dal suo monologo \"I figli invecchiano\", interpretato da Valerio Mastandrea, protagonista anche nella pellicola cinematografica. Torre, morto di malattia nel 2019 prima dell'inizio delle riprese, ne ha affidato la realizzazione a Bonito, che era stato suo assistente alla regia in \"Boris\"."}
{"id": "8313359", "revid": "547034", "url": "https://it.wikipedia.org/wiki?curid=8313359", "title": "The Dream Academy (album)", "text": "The Dream Academy \u00e8 il primo album del gruppo musicale britannico omonimo, pubblicato dalla Blanco y Negro Records e dalla Warner nel novembre 1985.\nDescrizione.\nProdotto da Nick Laird-Clowes, David Gilmour, George Nicholson, Gary Langan e, solo per il brano \"The Love Parade\", da Alan Tarney, venne pubblicato dapprima in LP e musicassetta e pi\u00f9 tardi stampato su CD, l'album di debutto dei Dream Academy \u00e8 una commistione suggestiva di folk-rock e dream pop dove vengono impiegati strumenti sino allora piuttosto inconsueti nella musica pop come l'oboe, il corno inglese, la fisarmonica e il sassofono.\nComposto da dieci brani, l'album riscosse lusinghiero successo di critica e pubblico soprattutto negli Stati Uniti, trainato dal singolo \"Life in a Northern Town\", pubblicato dieci mesi prima, piazzandosi alla posizione n. 20 della Billboard Hot 100, mentre nel Regno Unito raggiunse soltanto la posizione n. 58 della UK Albums Chart.\nDall'album vennero ricavati quattro singoli: oltre al primo, gi\u00e0 citato, segu\u00ec un 45 giri promozionale con il brano \"This World\" e, tra il novembre del 1985 e l'aprile 1986, il terzo singolo con la loro cover del brano degli Smiths \"Please, Please, Please Let Me Get What I Want\" che aveva come lato B \"In Places on the Run\", mentre il quarto singolo, \"The Love Parade\", che ottenne ancora un discreto successo di classifica negli Stati Uniti, aveva come lato B \"Girl in a Million\", brano dedicato a Edie Sedgwick, che non sar\u00e0 pubblicato in nessun album fino al 2014, quando comparve nella seconda antologia \"\".\nLa Warner realizz\u00f2 quattro video musicali dei brani dell'album, \"Life in a Northern Town\" e \"The Love Parade\" (entrambi in due versioni), \"This World\" e \"Please, Please, Please, Let Me Get What I Want\".\nBrani.\nIl brano d'apertura, \"Life in a Northern Town\", un'elegia al cantautore folk-rock Nick Drake, musicalmente unisce elementi classici a canti africani (evidenziati nel ritornello) e pop psichedelico. \"The Edge of Forever\" \u00e8 un brano in stile pop sofisticato molto ritmato che sar\u00e0 utilizzato nella colonna sonora del film \"Una pazza giornata di vacanza\".\nIl brano di chiusura del primo lato, \"This World\", inizia con effetti sonori ambientali cittadini di gente che si reca al lavoro (il cui video musicale fu girato a New York), e riflette le preoccupazioni di Laird-Clowes riguardanti il fatto che i suoi amici diventassero dipendenti da sostanze stupefacenti in un mondo sempre pi\u00f9 frenetico. Nel finale del brano \"The Party\" vennero utilizzati degli estratti di \"Life in a Northern Town\" e di \"The Edge of Forever\".\nFormazione.\nI crediti sono ripresi dalla pubblicazione originale."}
{"id": "8313360", "revid": "110157", "url": "https://it.wikipedia.org/wiki?curid=8313360", "title": "Damenbundesliga 2020", "text": "La Damenbundesliga 2020 \u00e8 la 31\u00aa edizione del campionato di football americano femminile di primo livello, organizzato dalla AFVD.\nStagione regolare.\nClassifica.\nLe classifiche della regular season sono le seguenti."}
{"id": "8313364", "revid": "729019", "url": "https://it.wikipedia.org/wiki?curid=8313364", "title": "Sergej Ignat'evi\u010d Rudenko", "text": "Biografia.\nFiglio di un calzolaio, entr\u00f2 nell'Armata Rossa nel 1923. Nel 1926 complet\u00f2 i suoi studi militari alla Scuola di teoria di volo di Leningrado, e si laure\u00f2 in seguito nell'Accademia di volo della Crimea. Nel 1928 entr\u00f2 nel Partito Comunista. Dal 1932 comand\u00f2 una squadriglia di ricognizione. Nel 1936 si laure\u00f2 di nuovo all'Accademia di ingegneria aeronautica \u017dukovskij, e fu nominato comandante della 118\u00aa Brigata bombardieri.\nNel gennaio 1941 fu nominato comandante della 31\u00aa divisione aerea nel Distretto militare speciale occidentale, carica che mantenne anche durante l'invasione tedesca dell'Unione Sovietica.\nNel novembre 1941 fu trasferito al comando delle forze aeree della 20\u00aa Armata, e nel dicembre dello stesso anno fu assegnato alla supervisione delle forze aeree della 61\u00aa Armata.\nNel gennaio 1942 fu nominato comandante della componente aerea del Fronte di Kalinin. Dall'aprile al giugno dello stesso anno fu al comando del 1\u00ba gruppo operativo aereo dello Stavka, e in seguito fu nominato vice-comandante della componente aerea del Fronte sud-occidentale.\nNell'ottobre 1942 assunse il comando della 16\u00aa Armata aerea. Sotto il suo comando, l'armata aerea partecip\u00f2 alla Battaglia di Stalingrado, alla Battaglia di Kursk, all'Operazione Bagration, all'Operazione Vistola-Oder, all'Offensiva della Pomerania orientale e alla Battaglia di Berlino, come parte della componente aerea dei fronti di Stalingrado, del Don, Centrale e Bielorusso (in seguito 1\u00b0 Fronte Bielorusso).\nL'11 maggio 1944 fu promosso al grado di Colonnello generale. Il 19 agosto dello stesso anno fu decorato con il titolo di Eroe dell'Unione Sovietica (Medaglia n\u00b0 3087).\nMantenne il comando della 16\u00aa Armata aerea fino al febbraio 1947, quando fu nominato comandante di un corpo aviotrasportato. Dal dicembre 1948 fu al comando delle Truppe aerotrasportate sovietiche. Nel settembre 1949 divenne capo dello stato maggiore e primo vice-comandante dell'Aviazione sovietica. L'11 marzo 1955 ricevette la promozione finale al grado di Maresciallo dell'Aviazione. Dal maggio 1968 all'agosto 1973 fu direttore dell'Accademia militare Gagarin e in seguito divenne ispettore presso il Ministero della difesa.\nFu anche deputato nella 2\u00aa e nella 6\u00aa legislatura del Soviet Supremo, e membro candidato del Comitato Centrale del PCUS negli anni 1961-1966.\nMor\u00ec il 10 luglio 1990 e fu sepolto nel Cimitero di Novodevi\u010dij."}
{"id": "8313369", "revid": "1310927", "url": "https://it.wikipedia.org/wiki?curid=8313369", "title": "Lu\u00eds Leal dos Anjos", "text": ""}
{"id": "8313388", "revid": "287204", "url": "https://it.wikipedia.org/wiki?curid=8313388", "title": "Giro dell'Umbria 1977", "text": "Il Giro dell'Umbria 1977, trentaseiesima edizione della corsa, si svolse il 6 agosto 1977 su un percorso di 223\u00a0km. La vittoria fu appannaggio dell'italiano Francesco Moser, che complet\u00f2 il percorso in 6h13'00\", precedendo i connazionali Franco Bitossi e Giacinto Santambrogio."}
{"id": "8313398", "revid": "1456895", "url": "https://it.wikipedia.org/wiki?curid=8313398", "title": "Dommaraju Gukesh", "text": " \nBiografia.\nHa completato le tre norme necessarie per ottenere il titolo di Grande Maestro (GM) il 15 gennaio 2019 all'et\u00e0 di 12 anni, 7 mesi e 16 giorni (16 giorni in pi\u00f9 di Sergej Karjakin). Il titolo gli \u00e8 stato riconosciuto ufficialmente dalla FIDE il 4 marzo dello stesso anno.\nA giugno 2021, \u00e8 il secondo pi\u00f9 giovane al mondo a potersi fregiare del titolo di Grande Maestro dopo Abhimanyu Mishra. \nAlcuni risultati:"}
{"id": "8313402", "revid": "47767", "url": "https://it.wikipedia.org/wiki?curid=8313402", "title": "Chiesa di San Martino (Pergine Valsugana)", "text": "La chiesa di San Martino \u00e8 la parrocchiale di Costasavina, frazione di Pergine Valsugana in Trentino. Risale al XVII secolo.\nStoria.\nQuando venne eretta la primitiva chiesa a Costasavina, entro la met\u00e0 del XVII secolo, venne dedicata a Vittore e Corona. La prima citazione dell'edificio \u00e8 su un documento che risale al 1629 e durante la visita pastorale del 1642 la chiesa venne definita come quasi ultimata.\nLa sua consacrazione solenne venne celebrata nel 1656.\nLa torre campanaria venne eretta nel 1754.\nDagli atti visitali del XVIII secolo venne registrata la mutazione di intitolazione, che dal 1782 in avanti fu per San Martino, vescovo di Tour.\nOttenne dignit\u00e0 curiaziale nel 1783, ed ebbe la concessione del fonte battesimale e della custodia dell'Eucaristia.\nDurante gli anni trenta venne completamente ricostruita e, nel 1934, venne benedetta. Ottenne dignit\u00e0 parrocchiale nel 1959.\nLa solenne consacrazione dell'altar maggiore e della chiesa, dopo l'adeguamento liturgico, venne celebrata dall'arcivescovo Alessandro Maria Gottardi nel 1982.\nDescrizione.\nNell'abside \u00e8 conservata la pala d'altare storica del XVII secolo mentre la Via Crucis risale al secolo successivo. Il fianco della chiesa verso il camposanto mantiene l'antico portale in stile rinascimentale."}
{"id": "8313403", "revid": "486946", "url": "https://it.wikipedia.org/wiki?curid=8313403", "title": "Oh Mercy!", "text": ""}
{"id": "8313404", "revid": "203463", "url": "https://it.wikipedia.org/wiki?curid=8313404", "title": "D. Gukesh", "text": ""}
{"id": "8313405", "revid": "203463", "url": "https://it.wikipedia.org/wiki?curid=8313405", "title": "Gukesh D", "text": ""}
{"id": "8313409", "revid": "271907", "url": "https://it.wikipedia.org/wiki?curid=8313409", "title": "Sergej Rudenko", "text": ""}
{"id": "8313420", "revid": "1873981", "url": "https://it.wikipedia.org/wiki?curid=8313420", "title": "Fast &amp; Furious 9 - The Fast Saga", "text": "Fast &amp; Furious 9 - The Fast Saga (\"F9: The Fast Saga\"), noto anche come Fast &amp; Furious 9, \u00e8 un film del 2021 diretto da Justin Lin.\nLa pellicola \u00e8 il nono capitolo della saga \"Fast and Furious\", sequel di \"Fast &amp; Furious 8\".\nTrama.\nNel 1989, Jack Toretto partecipa a una gara, con i figli Dom e Jakob nella sua squadra ai box. Dom discute con il corridore rivale Kenny Linder sulle sue tattiche sporche. Quando la gara riprende, l'auto di Linder aggancia il paraurti di Jack e fa sbattere l'auto contro un muro ed esplode, uccidendolo. Dopo l'incidente, Dom viene arrestato per aver quasi picchiato a morte Linder. Mentre sta scontando la sua pena, ricorda che Jakob aveva lavorato all'auto di Jack il giorno della sua morte e conclude che Jakob \u00e8 responsabile della morte del padre. In prigione incontra per la prima volta Rico Santos e Tego Leo. Dopo il rilascio, Dom affronta e sfida Jakob a una gara, costringendolo a lasciare la citt\u00e0 se dovesse perdere.\nNel presente, quattro anni dopo lo scontro contro la cyber-terrorista Cipher, Dom si \u00e8 ritirato a vita privata, allevando suo figlio Brian con sua moglie Letty, in isolamento dalla societ\u00e0. Roman Pearce, Tej Parker e Ramsey arrivano con la notizia che il Sig. Nessuno aveva catturato Cipher, ma l'aereo su cui viaggiavano viene attaccato da un agente segreto corrotto ed \u00e8 precipitato a Montequinto in America Centrale. Dom accetta di aiutarli dopo aver compreso che la sua pensione va rimandata. Cercando l'aereo, trovano parte di un dispositivo chiamato \"Aries\", che pu\u00f2 entrare in qualsiasi arma controllata da un computer. Alla squadra viene quindi tesa un'imboscata da un esercito privato guidato da Jakob, fratello minore di Dom, che ruba il dispositivo. La squadra incontra Michael Stasiak in viaggio verso la loro casa sicura. La sorella di Dom e Jakob, Mia, arriva per aiutare a trovare quest'ultimo, e Dom le permette con riluttanza di unirsi a loro. La squadra scopre che la \u00e8 collegata all'Aries e Letty e Mia vanno a Tokyo per indagare.\nNel frattempo, Jakob incontra Otto, il suo socio. Cipher, dopo non essere riuscita a influenzare Jakob, gli dice che l'altra met\u00e0 dell'Aries \u00e8 a Edimburgo. Dom incontra l'ex meccanico di suo padre, Buddy Hubbard, che ha accolto Jakob per un anno dopo il suo esilio, e lo convince a rivelare che Jakob \u00e8 a Londra. Letty e Mia trovano Han, ancora vivo, a lungo creduto morto dopo uno scontro con Deckard Shaw e la Yakuza mentre era sconvolto e distrutto dal lutto per Gisele. Roman e Tej reclutano Sean Boswell, Twinkie e Earl, che hanno costruito motori a razzo e una macchina a razzo basata su una Pontiac Fiero in una base aerea tedesca. A Londra, Dom incontra Queenie, la madre di Deckard e Owen Shaw, che gli fornisce la posizione di Jakob. Dom affronta Otto e Jakob, che dicono a Dom di andarsene. Otto fa arrestare Dom, ma Leysa Mirtha, una vecchia amica di Dom, e sorella di Cara (ex fidanzata di Han), lo salva fingendosi agente dell'INTERPOL.\nTej, Roman e Ramsey si uniscono a Dom a Edimburgo, dove Jakob sta usando degli elettromagneti per rubare il secondo dispositivo Aries. Tej e Roman trovano il camion contenente l'elettromagnete; mentre combattono gli uomini di Otto, Ramsey ruba e guida il camion per inseguire Otto. Dom intercetta Jakob, e i due combattono per tutta la citt\u00e0. Prima che Otto possa estrarre Jakob, Ramsey manda la sua auto fuori strada e usa l'elettromagnete per catturare Jakob.\nOtto decide di reclutare Cipher per chiedere aiuto, iniziando a dubitare delle capacit\u00e0 di Jakob. Al rifugio, Han rivela che dopo la morte di Gisele, \u00e8 stato avvicinato dal Sig. Nessuno per diventare un suo agente, ed \u00e8 stato assegnato a proteggere Elle (la pupilla di Han) e il dispositivo Aries, poich\u00e9 il DNA di Elle \u00e8 la chiave di attivazione. Uno degli agenti corrotti del Sig. Nessuno, si rivel\u00f2 essere Jakob. Han e il Sig. Nessuno usarono il tentativo di Deckard Shaw di uccidere Han come un modo per fingere la sua morte e consentirgli di proteggere Elle in segreto. Otto attacca la base sicura e libera Jakob, che rivela a Dom che Jack, volendo sfuggire ai suoi debiti, ha incaricato Jakob di manomettere la sua auto in modo da poter perdere intenzionalmente la gara e pagare il suo debito, e gli chiese di non dirlo mai a Dom. A causa del modo in cui Jakob ha manomesso l'auto e dell'interferenza di Linder, Jack fin\u00ec per morire. Jakob e Otto rapiscono Elle e prendono il secondo dispositivo Aries.\nOtto lancia un satellite in orbita, mentre Jakob ordina ad Elle di attivare Aries. Cominciano a caricarlo sul satellite, spostandosi per Tbilisi su un camion blindato. Dom, Letty, Mia, Ramsey e Han gli danno la caccia per fermare il caricamento. Mentre Mia e Han cercano di entrare nel camion, Otto tradisce Jakob e rivela di aver collaborato con Cipher, gettandolo gi\u00f9 dal camion. Dom e Mia salvano Jakob e lui aiuta Dom a fermare il camion. Usando l'auto a razzo, Roman e Tej entrano in orbita e distruggono il satellite, interrompendo il caricamento. Cipher, pilotando a distanza un jet, bombarda il camion, uccidendo Otto, nel tentativo di uccidere Dom. Dom usa il camion per distruggere l'aereo di Cipher mentre scappa. Dom e Mia si riconciliano con Jakob e Dom gli permette di fuggire con la sua auto. Roman e Tej vengono salvati dalla Stazione Spaziale Internazionale e tornano sani e salvi sulla Terra.\nIl team a Los Angeles festeggia il successo con un barbecue nella casa in ricostruzione dei Toretto. Mentre si prepara a dire grazie, Brian O'Conner arriva nella sua Nissan Skyline.\nIn una scena a met\u00e0 dei titoli di coda, Deckard sta interrogando un criminale russo infilato in un sacco da boxe che continua a prendere a pugni, ed \u00e8 sorpreso quando Han arriva alla sua porta scioccandolo, perch\u00e8 credeva che quest'ultimo fosse morto da sette anni.\nProduzione.\nLe riprese del film sono iniziate il 24 giugno 2019 negli studi Leavesden per poi spostarsi a Los Angeles, Edimburgo, Londra, Tbilisi e in Thailandia (Krabi, Ko Phangan, Phuket).\nNel luglio 2019 Joe Watts, stuntman di Vin Diesel, si \u00e8 infortunato gravemente per un incidente sul set.\nPromozione.\nIl 24 gennaio 2020, attraverso il canale YouTube della saga, viene annunciata la diffusione del trailer, fissata al 31 gennaio, insieme al logo del film. Il 28 gennaio Vin Diesel pubblica sul suo profilo twitter il primo poster, mentre il primo teaser trailer viene diffuso il 29 gennaio ed il trailer esteso il 31 gennaio. Un nuovo trailer viene diffuso il 7 febbraio 2021 durante il Super Bowl LV e un altro viene diffuso il 14 aprile 2021.\nDistribuzione.\nLa pellicola, inizialmente fissata negli Stati Uniti per il 19 aprile 2019, \u00e8 stata rinviata varie volte a causa della pandemia di COVID-19: prima al 22 maggio 2020, poi al 2 aprile 2021 e al 28 maggio 2021.\nLe date di uscita internazionali del film nel corso del 2021 sono state:\nAccoglienza.\nIncassi.\nNel primo giorno di programmazione nelle sale cinematografiche cinesi, il film ha incassato 59,1 milioni di dollari, arrivando a 127 milioni alla conclusione del primo fine settimana; nei primi due giorni di programmazione tra Corea del Sud, Hong Kong, Russia e Medio Oriente, ha incassato 10,7 milioni di dollari.\n\"Fast &amp; Furious 9 - The Fast Saga\" ha incassato 173 milioni di dollari nel Nord America e 553,2 nel resto del mondo, per un totale di 726,2 milioni di dollari.\nCritica.\nLe prime recensioni della critica hanno promosso il film, che lo hanno definito \"il pi\u00f9 folle e divertente della saga\"; Erik Davis di \"Fandango\" lo promuove come \"il perfetto blockbuster estivo\"; per Courtney Howard di \"Variety\" il film \u00e8 \"bombastico, sfacciato, grossolano, dove scene d'azione ambiziose si mescolano al dramma, Vin Diesel e John Cena sono fantastici ma Tyrese Gibson \u00e8 il migliore\"; David Erlich di \"IndieWire\" lo ritiene \"ridicolo e inferiore ai precedenti (\"Fast &amp; Furious 5\" e \"\") ma va verso la giusta direzione\".\nPrimati.\nIl film ha segnato il record del miglior incasso d'esordio per una pellicola hollywoodiana in Cina e del miglior incasso d'esordio internazionale dopo l'inizio della pandemia di COVID-19, superato poi da \"No Time to Die\".\nSequel.\nIl sequel del film era stato inizialmente fissato al 2 aprile 2021, data poi occupata dal nono capitolo.\nNel giugno 2021 Tyrese Gibson ha dichiarato che i due sequel verranno girati in contemporanea: le riprese inizieranno nel gennaio 2022, mentre alla regia ci sar\u00e0 ancora Justin Lin.\nNell'agosto 2021, il sequel viene fissato per il 7 aprile 2023 ma nel dicembre 2021 viene posticipato al 19 maggio 2023."}
{"id": "8313422", "revid": "62004", "url": "https://it.wikipedia.org/wiki?curid=8313422", "title": "Luigi Furlan", "text": ""}
{"id": "8313425", "revid": "1409041", "url": "https://it.wikipedia.org/wiki?curid=8313425", "title": "Riva di Bra", "text": ""}
{"id": "8313429", "revid": "1702319", "url": "https://it.wikipedia.org/wiki?curid=8313429", "title": "Chiesa di San Michele Arcangelo (Mapello)", "text": "La chiesa di San Michele Arcangelo \u00e8 la parrocchiale di Mapello, in provincia e diocesi di Bergamo; fa parte del vicariato di Mapello-Ponte San Pietro.\nStoria.\nLa primitiva chiesa di Mapello venne edificata verso l'anno Mille nel locale castello. Nel 1260 la chiesa risulta essere dipendente dalla pieve di Terno d'Isola.Da un documento relativo al sinodo diocesano di Bergamo tenutosi 17 aprile 1304, si apprende che la cura d'anime mapellese era retta da un prete chiamato Bassano.L'edificio fu danneggiato da scontri tra fazioni nel 1373 e nel 1412. Nella prima met\u00e0 del Cinquecento la chiesa venne ingrandita tramite l'innalzamento di cappelle.Nella relazione della visita pastorale dell'arcivescovo di Milano Carlo Borromeo si legge che nella chiesa parrocchiale di Mapello, la quale aveva come filiali gli oratori San Cassiano, di San Bartolomeo Apostolo e di Santa Maria del Prato, avevano sede le scuole del Santissimo Sacramento, dei Disciplini e del Rosario.Nella seconda met\u00e0 del XVII secolo la chiesa divenne a capo del vicariato di Mapello, in cui entrano a far parte altre cinque parrocchie, ovvero Ambivere, Brembate Sopra, Locate, Presezzo e Pontida.Nel 1722 fu eretto il campanile e nel 1727 l'architetto Pier Paolo Pirovano realizz\u00f2 il progetto dell'attuale parrocchiale, i cui lavori, per\u00f2, iniziarono appena nel 1750.Nel 1781 il vescovo Giovanni Paolo Dolfin annot\u00f2 che i fedeli che frequentano la chiesa mapellese erano 707.Verso il 1861 la vicaria di Mapello fu divisa tra quelle di Ponte San Pietro e di Pontida.Il 24 ottobre 1898 la chiesa venne consacrata dal vescovo di Bergamo Gaetano Camillo Guindani.Il 12 gennaio 1910 la sede del vicariato fu riportata dalla chiesa di San Giacomo di Pontida alla parrocchiale di Mapello. Nel 1924 la torre campanaria sub\u00ec un restauro.La chiesa fu aggregata il 28 giugno 1971 della zona pastorale IX, per poi passare il 27 maggio 1979 al vicariato di Mapello-Ponte San Pietro.L'edificio venne ristrutturata tra il 1985 ed il 1986."}
{"id": "8313430", "revid": "729019", "url": "https://it.wikipedia.org/wiki?curid=8313430", "title": "Stre\u0161nevo", "text": "Stre\u0161nevo () \u00e8 una stazione dell'anello centrale di Mosca inaugurata nel 2016. La fermata \u00e8 situata al confine dei quartieri di Sokol, \u0160\u010dukino e Pokrovskoe-Stre\u0161nevo, nel distretto nord-occidentale della capitale russa. \u00c8 una delle poche stazioni che si trova lungo una curva del tracciato ferroviario.\nA poca distanza della stazione si trova l'omonima stazione posta sulla linea 2 dei diametri centrali di Mosca, inaugurata nel novembre 2019.\nNel 2017, la stazione era mediamente frequentata da soli 8.000 passeggeri giornalieri.\nTuttavia, con l'apertura della vicina stazione posta sulla linea 2 dei diametri, pare che il flusso di passeggeri sia sensibilmente aumentato."}
{"id": "8313431", "revid": "47767", "url": "https://it.wikipedia.org/wiki?curid=8313431", "title": "Mephisto (Diablo)", "text": ""}
{"id": "8313432", "revid": "47767", "url": "https://it.wikipedia.org/wiki?curid=8313432", "title": "Azmodan", "text": ""}
{"id": "8313435", "revid": "47767", "url": "https://it.wikipedia.org/wiki?curid=8313435", "title": "Belial (Diablo)", "text": ""}
{"id": "8313436", "revid": "47767", "url": "https://it.wikipedia.org/wiki?curid=8313436", "title": "Andariel", "text": ""}
{"id": "8313437", "revid": "47767", "url": "https://it.wikipedia.org/wiki?curid=8313437", "title": "Duriel", "text": ""}
{"id": "8313438", "revid": "47767", "url": "https://it.wikipedia.org/wiki?curid=8313438", "title": "I Primi Maligni", "text": ""}
{"id": "8313439", "revid": "47767", "url": "https://it.wikipedia.org/wiki?curid=8313439", "title": "I Demoni Minori", "text": ""}
{"id": "8313442", "revid": "344503", "url": "https://it.wikipedia.org/wiki?curid=8313442", "title": "Fast &amp; Furious 9", "text": ""}
{"id": "8313443", "revid": "785863", "url": "https://it.wikipedia.org/wiki?curid=8313443", "title": "Grupo 7", "text": ""}
{"id": "8313444", "revid": "281901", "url": "https://it.wikipedia.org/wiki?curid=8313444", "title": "Nardovelifer altipinnis", "text": "Nardovelifer altipinnis \u00e8 un pesce osseo estinto, appartenente ai lampridiformi. Visse nel Cretaceo superiore (Campaniano - Maastrichtiano, circa 72 milioni di anni fa) e i suoi resti fossili sono stati ritrovati in Italia.\nDescrizione.\nQuesto pesce era di medie dimensioni, e poteva raggiungere i 35 centimetri di lunghezza. \"Nardovelifer\" era caratterizzato dalla presenza di nove raggi allungatissimi posti dietro la testa. Altre caratteristiche di \"Nardovelifer\" includono il corpo profondo e compresso lateralmente, la testa di grandi dimensioni, 35 vertebre, la pinna anale lunga, composta da numerose spine e con raggi molli, la pinna caudale biforcuta, le pinne pelviche poste sotto le pinne pettorali e composte da 12 raggi, il preopercolo leggermente curvo.\nClassificazione.\n\"Nardovelifer\" \u00e8 considerato il pi\u00f9 antico rappresentante dei lampriformi, un gruppo di pesci teleostei attualmente rappresentati da forme quali il regaleco (\"Regalecus glesne\"), il pesce re (gen. \"Lampris\") e il lofote (gen. \"Lophotes\"). \u00c8 possibile che \"Nardovelifer\" fosse un membro arcaico della famiglia Veliferidae. \n\"Nardovelifer altipinnis\" venne descritto per la prima volta nel 1999 da Lorenzo Sorbini e Chiara Sorbini, sulla base di fossili ritrovati nella localit\u00e0 di Donna Donata, nei pressi di Nard\u00f2 in provincia di Lecce. "}
{"id": "8313445", "revid": "22356", "url": "https://it.wikipedia.org/wiki?curid=8313445", "title": "Nardovelifer", "text": ""}
{"id": "8313447", "revid": "22356", "url": "https://it.wikipedia.org/wiki?curid=8313447", "title": "Arizaichthys adriaticus", "text": "L'arizaittide (Arizaichthys adriaticus) \u00e8 un pesce osseo estinto, appartenente ai gonorinchiformi. Visse nel Cretaceo superiore (Campaniano - Maastrichtiano, circa 72 milioni di anni fa) e i suoi resti fossili sono stati ritrovati in Italia.\nDescrizione.\nQuesto pesce era di piccole dimensioni e non doveva superare i 5 centimetri di lunghezza. Era dotato di un corpo snello e allungato, terminante in una testa dalle fauci piccole. La pinna dorsale era posta a met\u00e0 del corpo, e le pinne pelviche di piccole dimensioni erano poste direttamente al di sotto di essa. \"Arizaichthys\" era dotato di 42 vertebre, di cui 24 addominali e 18 caudali. Tra le caratteristiche di \"Arizaichthys\" vi erano l\u2019etmoide laterale ben sviluppato, le mascelle, il vomere e il parasfenoide privi di denti, la mandibola corta e alta, il metapterigote atrofizzato, e l\u2019opercolo di grandi dimensioni. Le pinne pettorali erano corte, con 16 raggi, mentre le pinne pelviche presentavano 9 raggi. Alcuni dei caratteri di questa specie sono plesiomorfici, ovvero sono considerati ancestrali nel'ambito dei gonorinchiformi.\nClassificazione.\n\"Arizaichthys\" \u00e8 un membro arcaico dei gonorinchiformi, un gruppo di pesci teleostei attualmente rappresentato da poche specie ma un tempo molto pi\u00f9 diffuso; in particolare, \"Arizaichthys\" \u00e8 stato attribuito a una famiglia a s\u00e9 stante (Arizaichthyidae). \"Arizaichthys adriaticus\" venne descritto per la prima volta da Louis Taverne nel 2009, sulla base di resti fossili ritrovati nella zona di Porto Selvaggio nei pressi di Nard\u00f2, in provincia di Lecce."}
{"id": "8313449", "revid": "22356", "url": "https://it.wikipedia.org/wiki?curid=8313449", "title": "Arizaichthys", "text": ""}
{"id": "8313460", "revid": "73843", "url": "https://it.wikipedia.org/wiki?curid=8313460", "title": "Nardopiscis cavini", "text": "Nardopiscis cavini \u00e8 un pesce osseo estinto, appartenente ai crossognatiformi. Visse nel Cretaceo superiore (Campaniano - Maastrichtiano, circa 72 milioni di anni fa) e i suoi resti fossili sono stati ritrovati in Italia.\nDescrizione.\nQuesto pesce era di taglia media e poteva raggiungere una lunghezza di circa 35 centimetri. Possedeva un corpo allungato vagamente simile a quello di un salmone, con una grossa testa e ampie fauci. Lo scheletro era composto da 37 vertebre. \"Nardopiscis\" si distingue da altri crossognatiformi per il mesetmoide molto stretto, la fronte scavata da sei depressioni, le mascelle corte e prive di denti, il preopercolo piccolo e largo, i rami dorsali e ventrali di uguale lunghezza, la pinna dorsale composta da 3 piccoli raggi spinosi e 14 o 15 raggi segmentati e ramificati.\nClassificazione.\n\"Nardopiscis\" \u00e8 un rappresentante dei crossognatiformi, un gruppo di pesci teleostei tipici del Mesozoico e solitamente di abitudini predatorie. In particolare, \"Nardopiscis\" \u00e8 stato ascritto ai Pachyrhizodontoidei, comprendenti forme anche di grandi dimensioni come \"Pachyrhizodus\". \"Nardopiscis cavini\" venne descritto per la prima volta nel 2008 da Louis Taverne, sulla base di resti fossili ritrovati nella zona di Nard\u00f2 in provincia di Lecce."}
{"id": "8313462", "revid": "22356", "url": "https://it.wikipedia.org/wiki?curid=8313462", "title": "Nardopiscis", "text": ""}
{"id": "8313468", "revid": "1486495", "url": "https://it.wikipedia.org/wiki?curid=8313468", "title": "Lord Miller Productions", "text": ""}
{"id": "8313474", "revid": "1522738", "url": "https://it.wikipedia.org/wiki?curid=8313474", "title": "Heggra", "text": ""}
{"id": "8313475", "revid": "1522738", "url": "https://it.wikipedia.org/wiki?curid=8313475", "title": "Yuga Khan", "text": ""}
{"id": "8313479", "revid": "287204", "url": "https://it.wikipedia.org/wiki?curid=8313479", "title": "Brighton &amp; Hove Albion Football Club 2015-2016", "text": "Questa voce raccoglie le informazioni riguardanti il Brighton &amp; Hove Albion Football Club nelle competizioni ufficiali della stagione 2015-2016.\nStagione.\nThe Seagulls, hanno partecipato nella stagione 2015-2016 alla Championship, secondo livello del calcio inglese, e alle due massime coppe nazionali. Nella coppa di Lega inglese, sono usciti al secondo turno; mentre in FA Cup hanno raggiunto il terzo turno. In campionato, hanno conquistato l\u2019accesso ai play-off promozione giungendo terzi, ma sono stati eliminati dallo Sheffield Wednesday al primo turno.\nMaglie e sponsor.\nSponsor tecnico Nike\nRosa.\n "}
{"id": "8313481", "revid": "709565", "url": "https://it.wikipedia.org/wiki?curid=8313481", "title": "Bless the Harts", "text": "Bless the Harts \u00e8 una serie televisiva animata statunitense del 2019, creata da Emily Spivey per Fox.\nProdotta esecutivamente da Spivey, Andy Bobrow, Phil Lord, Christopher Miller, Kristen Wiig e Seth Cohen, la serie \u00e8 una produzione congiunta tra FOX Entertainment e 20th Century Fox Television. La produzione animata \u00e8 gestita da Titmouse, Inc. Il titolo della serie \u00e8 basato sulla frase \"Bless your heart\" (tradotto in italiano come \"Che Dio ti benedica\").\nLa creatrice Emily Spivey ha affermato che la serie si basa sulla sua adolescenza a High Point, nella Carolina del Nord. Il nome della citt\u00e0 fittizia Greenpoint \u00e8 un portmanteau tra Greensboro e High Point.\nLa serie \u00e8 stata trasmessa per la prima volta negli Stati Uniti su Fox dal 29 settembre 2019 al 20 giugno 2020, per un totale di 34 episodi ripartiti su due stagioni. In Italia la serie \u00e8 stata pubblicata su Star il 15 settembre 2021.\nIl 18 ottobre 2019, la serie \u00e8 stata rinnovata per una seconda stagione. Il 2 aprile 2021, Fox annuncia la cancellazione della serie, dovuta ai bassi ascolti.\nTrama.\n\"Bless the Harts\" segue una famiglia della classe operaia che vive nella Carolina del Nord. La protagonista, la cameriera Jenny Hart, fatica a far quadrare i conti. Sua figlia Violet Hart e la madre Betty Hart vivono con lei insieme al suo fidanzato Wayne.\nProduzione.\nIl 25 settembre 2018 \u00e8 stato annunciato che Fox aveva ordinato la produzione di una serie consistente di una prima stagione da tredici episodi. La serie \u00e8 stata creata da Emily Spivey, la cui produzione esecutiva era stata affidata a Phil Lord, Christopher Miller, Kristen Wiig e Seth Cohen. Tra le societ\u00e0 di produzione coinvolte nella serie sono presenti 20th Century Fox Television e Lord Miller Productions. Successivamente \u00e8 stato confermato che la serie condivider\u00e0 liberamente l'universo con \"King of the Hill\", in quanto il supermercato immaginario Mega-lo-Mart, apparso per la prima volta in quest'ultima serie, fa diverse apparizioni in \"Bless the Harts\".\nIl 27 novembre 2019, Andy Bobrow ha confermato che gli episodi \"The Last Supper\", \"The McEntire Truth\" e \"My Best Frenda\", originariamente programmati per la prima stagione, sarebbero stati trasmessi durante la seconda stagione."}
{"id": "8313485", "revid": "149485", "url": "https://it.wikipedia.org/wiki?curid=8313485", "title": "David Morris Taylor", "text": "\u00c8 stato campione olimpico ai Giochi di nella lotta libera 86 chilogrammi e campione iridato ai mondiali di Budapest 2018 nella stessa categoria."}
{"id": "8313489", "revid": "729019", "url": "https://it.wikipedia.org/wiki?curid=8313489", "title": "Konrad von Cochenhausen", "text": "Biografia.\nKonrad von Cochenhausen entr\u00f2 a far parte dell'esercito imperiale tedesco dal 25 febbraio 1907 in un reggimento di fucilieri. Nell'ottobre di quello stesso anno venne nominato alfiere ed il 18 agosto 1908 venne nominato tenente. Il 1\u00ba ottobre 1913 venne avviato all'accademia di guerra per perfezionare i propri studi, dove rimase sino allo scoppio della prima guerra mondiale. Dal settembre del 1914 pass\u00f2 al 4\u00ba reggimento granatieri e dal 18 novembre di quello stesso anno venne promosso al grado di primo tenente. Il 18 aprile 1916, venne promosso capitano nel suo reggimento. Dal settembre del 1917 venne impiegato nella 9\u00aa brigata del landwehr. Nell'autunno del 1918, venne nominato comandante del 22\u00ba battaglione di riserva e poco dopo venne assegnato allo staff della 25\u00aa divisione di riserva.\nDopo la fine della guerra, pot\u00e9 nuovamente portarsi a completare i propri studi presso l'accademia di fanteria di Monaco di Baviera. NEll'autunno del 1919 e sino al 1920 fu aiutante presso il medesimo istituto. Nella primavera del 1921, fu aiutante del 2\u00ba corso di fanteria. Il 1\u00ba ottobre 1923, venne nominato comandante della 14\u00aa compagnia del 16\u00ba reggimento di fanteria. Il 1\u00ba ottobre 1925 venne nominato capo della 3\u00aa compagnia del 17\u00ba reggimento di fanteria. Promosos maggiore il 1\u00ba marzo 1927, nell'autunno di quello stesso anno venne trasferito alla scuola di fanteria di Dresda come insegnante. Il 1\u00ba maggio del 1931 venne promosso al grado di tenente colonnello e quindi nominato comandante del 2\u00ba battaglione del 7\u00ba reggimento di fanteria. Il 1\u00ba dicembre 1933, venne promosso colonnello ed il 1\u00ba ottobre dell'anno successivo, venne nominato comandante della scuola di guerra di Monaco. In questa posizione venne promosso maggiore generale il 1\u00ba gennaio 1937. Rinunci\u00f2 alla presidenza dell'istituto dal 1\u00ba marzo 1938 per essere nominato comandante della 10\u00aa divisione di fanteria, incarico col quale venne promosso tenente generale dal 1\u00ba ottobre 1938.\nCon lo scoppio della seconda guerra mondiale, guid\u00f2 la sua divisione nella campagna d'invasione della Polonia e poi in Francia nella campagna sul fronte occidentale. Rinunci\u00f2 poco dopo al comando e ottenne la guida della 134\u00aa divisione di fanteria all'inizio di ottobre del 1940. Con questa divisione entr\u00f2 nella Russia centrale all'inizio della campagna sul fronte orientale. All'inizio di dicembre del 1941, mentre la sua divisione si trovava accampata a Rossoschnoje, ebbe una crisi di nervi particolarmente violenta che lo port\u00f2 al suicidio. Si spar\u00f2 nella sua automobile alle 23:00 del 13 dicembre ed il suo corpo venne ritrovato la mattina successiva. La macchina si trovava a tre chilometri ad ovest di Krasnaya Zarya, nell'area della ferrovia Yelets - Khomutovo."}
{"id": "8313490", "revid": "144796", "url": "https://it.wikipedia.org/wiki?curid=8313490", "title": "Conrad von Cochenhausen", "text": ""}
{"id": "8313493", "revid": "149485", "url": "https://it.wikipedia.org/wiki?curid=8313493", "title": "David Taylor (lottatore)", "text": ""}
{"id": "8313495", "revid": "1522738", "url": "https://it.wikipedia.org/wiki?curid=8313495", "title": "Amon (Starcraft)", "text": ""}
{"id": "8313496", "revid": "214753", "url": "https://it.wikipedia.org/wiki?curid=8313496", "title": "Skeleton ai I Giochi olimpici giovanili invernali - Singolo maschile", "text": "Nello skeleton ai I Giochi olimpici giovanili invernali di Innsbruck 2012 la gara del singolo maschile si \u00e8 disputata il 21 gennaio a Innsbruck, in Austria, sulla pista dell'Olympic Sliding Centre di Igls.\nHanno preso parte alla competizione 14 atleti rappresentanti 13 differenti nazioni. La medaglia d'oro \u00e8 stata conquistata dal tedesco Sebastian Berneker, davanti all'austriaco Stefan Richard Geisler, medaglia d'argento, e al canadese Corey Gillies, bronzo.\nClassifica di gara.\nData: Sabato 21 gennaio 2012\nOra locale 1\u00aa manche: 14:10\nOra locale 2\u00aa manche: 15:40\nPista: Olympic Sliding Centre\nLegenda:"}
{"id": "8313497", "revid": "47767", "url": "https://it.wikipedia.org/wiki?curid=8313497", "title": "Itherael", "text": ""}
{"id": "8313498", "revid": "47767", "url": "https://it.wikipedia.org/wiki?curid=8313498", "title": "Imperius (Diablo)", "text": ""}
{"id": "8313499", "revid": "47767", "url": "https://it.wikipedia.org/wiki?curid=8313499", "title": "Inarius", "text": ""}
{"id": "8313500", "revid": "47767", "url": "https://it.wikipedia.org/wiki?curid=8313500", "title": "Izual", "text": ""}
{"id": "8313502", "revid": "729019", "url": "https://it.wikipedia.org/wiki?curid=8313502", "title": "Panfilovskaja", "text": "Panfilovskaja () \u00e8 una stazione dell'anello centrale di Mosca. Inaugurata l'8 novembre 2016, \u00e8 stata l'ultima stazione della linea ad aprire. \u00c8 situata tra i quartieri di Sokol e \u0160\u010dukino, nel distretto nord occidentale della capitale russa. A seguito di una consultazione popolare avvenuta prima dell'entrata in servizio della linea, la stazione \u00e8 stata intitolata a Ivan Panfilov, eroe della battaglia di Mosca, la cui strada si trova nelle vicinanze.\nA qualche centinaia di metri dalla stazione si trova anche la stazione di Okt'abrskoje Pole, posta lungo la linea 7.\nNel 2017 la stazione era frequentata da 17.000 passeggeri all'anno"}
{"id": "8313503", "revid": "47767", "url": "https://it.wikipedia.org/wiki?curid=8313503", "title": "Urzael", "text": ""}
{"id": "8313504", "revid": "47767", "url": "https://it.wikipedia.org/wiki?curid=8313504", "title": "Balzael", "text": ""}
{"id": "8313505", "revid": "47767", "url": "https://it.wikipedia.org/wiki?curid=8313505", "title": "Yaerius", "text": ""}
{"id": "8313506", "revid": "47767", "url": "https://it.wikipedia.org/wiki?curid=8313506", "title": "Hadriel", "text": ""}
{"id": "8313510", "revid": "363629", "url": "https://it.wikipedia.org/wiki?curid=8313510", "title": "Polmonite di Wuhan", "text": ""}
{"id": "8313515", "revid": "486946", "url": "https://it.wikipedia.org/wiki?curid=8313515", "title": "Coronavirus di Wuhan", "text": ""}
{"id": "8313525", "revid": "2033069", "url": "https://it.wikipedia.org/wiki?curid=8313525", "title": "My Holo Love", "text": "My Holo Love () \u00e8 un serial televisivo sudcoreano, trasmesso da Netflix a partire dal 7 febbraio 2020.\nRyu Yong-jae \u00e8 stato ispirato per questa storia dalla vittoria del programma AlphaGo contro il giocatore di Go professionista Lee Sedol nel corso del loro storico incontro nel 2016.\nTrama.\nHan So-yeon soffre di prosopagnosia, ossia le risulta impossibile distinguere i lineamenti delle persone; a causa di ci\u00f2, la ragazza decide di isolarsi dal mondo. In seguito la giovane ha la possibilit\u00e0 di usare Holo, intelligenza artificiale che la aiuta progressivamente a superare le proprie paure; l'aspetto di Holo \u00e8 il medesimo del suo creatore, Go Nan-do, che si innamora di Han So-yeon ma non riesce a dichiararsi, a causa del suo carattere introverso.\nDistribuzione.\n\"My Holo Love\" \u00e8 stato distribuito globalmente da Netflix, a partire dal 7 febbraio 2020. Non ha doppiaggio italiano."}
{"id": "8313544", "revid": "1346043", "url": "https://it.wikipedia.org/wiki?curid=8313544", "title": "Na hollo geudae", "text": ""}
{"id": "8313549", "revid": "648716", "url": "https://it.wikipedia.org/wiki?curid=8313549", "title": "Taimuraz Friev", "text": " Ha rappresentato la ai Giochi olimpici estivi di , concludendo al tredicesimo posto in classifica nel torneo della lotta libera, categoria 86 chilogrammi."}
{"id": "8313577", "revid": "709565", "url": "https://it.wikipedia.org/wiki?curid=8313577", "title": "Verme del futuro", "text": "Verme del futuro (\"Future-Worm!\") \u00e8 una serie televisiva animata statunitense del 2016, creata da Ryan Quincy.\nLa serie segue le avventure di Danny e Verme del futuro, che viaggiano nel tempo usando una macchina del tempo.\nLa serie \u00e8 stata trasmessa per la prima volta negli Stati Uniti su Disney XD dal 1\u00ba agosto 2016 al 19 maggio 2018, per un totale di 21 episodi (e 40 segmenti) ripartiti in una stagione. In Italia la serie \u00e8 stata trasmessa su Disney XD dal 12 dicembre 2016.\nTrama.\nLa serie segue Danny Douglas, un ragazzo di 13 anni che crea una macchina del tempo per tornare nel passato. Tuttavia viene messo fuori combattimento nel futuro quando i futuri scienziati lo scopriranno. A causa delle sue dimensioni ridotte, gli scienziati usano Verme del futuro, un verme con visiera con foto recettore, addominali in titanio e barba a prova di proiettile. Il verme torna sulla linea temporale di Danny e i due fanno amicizia.\nProduzione.\nI personaggi della serie sono apparsi per la prima volta nel 2015 durante un lineup di Disney XD. Nello stesso anno sono stati trasmessi cinque cortometraggi basati sulle avventure degli stessi personaggi.\nDisney inizi\u00f2 la produzione della serie nell'autunno del 2015, tuttavia, con il debutto della serie animata \"Pickle and Peanut\" il 2 settembre 2015, \"Verme del futuro\" ha cominciato la sua trasmissione il 1\u00ba agosto 2016."}
{"id": "8313579", "revid": "380453", "url": "https://it.wikipedia.org/wiki?curid=8313579", "title": "Conference USA (pallavolo)", "text": "La Conference USA \u00e8 una delle 32 conference di pallavolo femminile affiliate alla NCAA Division I, la squadra vincitrice accede di diritto al torneo NCAA."}
{"id": "8313585", "revid": "6923", "url": "https://it.wikipedia.org/wiki?curid=8313585", "title": "La donna dai due volti (film 1934)", "text": "La donna dai due volti (\"Le Grand Jeu\") \u00e8 un film del 1934, diretto da Jacques Feyder. Esempio del movimento del realismo poetico nel cinema francese, \u00e8 di un dramma romantico ambientato negli acquartieramenti della Legione Straniera. Il titolo originale (lett.: \"Il grande gioco\") si riferisce alla cartomanzia, praticata nel film da Blanche.\nProduzione.\nJacques Feyder era attivo ad Hollywood sin dal 1929. Tuttavia nel 1932, a seguito di disaccordi con la Metro-Goldwyn-Mayer, il regista ha fatto ritorno in Francia. Uno dei suoi ultimi progetti hollywoodiani era stato quello di dirigere Greta Garbo in un adattamento cinematografico di \"Come tu mi vuoi\" di Pirandello (realizzato invece da George Fitzmaurice: \"Come tu mi vuoi\"), nel quale la sua proposta era quella di dotare la Garbo di una voce doppiata per una parte della sua interpretazione. La stessa idea \u00e8 stata realizzata in \"La donna dai due volti\", ottenendo un effetto drammatico destabilizzante: la voce di Marie Bell \u00e8 utilizzata per il personaggio di Florence, mentre quando l'attrice interpreta Irma viene doppiata da Claude Marcy.\nIl dramma romantico che si sviluppa nel film si svolge nel mondo coloniale dell'Africa del Nord francese, ambientazione che il regista aveva gi\u00e0 utilizzato nel suo film muto \"L'Atlantide\" del 1921. Nel ruolo del protagonista era stato inizialmente scelto Charles Boyer, ma, in seguito ad un mancato accordo, si opt\u00f2 per il popolare attore teatrale e cinematografico Pierre Richard-Willm. L'attrice Fran\u00e7oise Rosay, facente parte del cast, era la moglie di Feyder.\nLe riprese hanno avuto luogo nell'autunno del 1933. Oltre al'utilizzo delle suggestive scenografie di Lazare Meerson, Feyder voleva filmare alcune scene \"on location\": data per\u00f2 la mancata collaborazione della Legione Straniera le scene dei legionari al lavoro o in marcia sono state riprese come se si trattasse di un documentario.\nUno degli assistenti alla regia del film (come di altri film di Feyder) \u00e8 stato Marcel Carn\u00e9, alcuni dei cui lavori pi\u00f9 tardi (come \"Il porto delle nebbie\" e \"Alba tragica\") hanno ricreato una simile atmosfera di fatalismo romantico e realismo poetico.\nDistribuzione.\nIl film \u00e8 uscito il 2 maggio 1934 a Parigi.\nFra le edizioni in DVD si ricordano quella della Path\u00e9 Classique (2007, Parigi) e quella della Eureka \u2013 Masters of Cinema Series n\u00b068 (Londra, 2010), entrambe col titolo originale \"Le Grand Jeu\".\nAccoglienza.\nAlla sua uscita in Francia \"La donna dai due volti\" ha riscosso un notevole successo, ed \u00e8 stato giudicato uno dei migliori film del 1934 sia dalla critica che dal pubblico. In particolare \u00e8 stata apprezzato l'espediente del doppio ruolo impersonato da Marie Bell. Una recensione del tempo cos\u00ec si esprime: \"La donna dai due volti\" \u00e8 uno dei pochi film ad avvalersi di nuove idee dall'avvento del cinema sonoro, nonostante una certa brutale volgarit\u00e0 sia a sostegno della trama. Nonostante il film sembri eccessivamente romantico, si ha l'impressione di avere a che fare con personaggi presi dalla realt\u00e0. (\u2026) Questa qualit\u00e0 di verosimiglianza salva il lavoro di Feyder, ed i suoi personaggi altrimenti volgari trasudano una particolare atmosfera di morte e destino.\" L'autore aggiunge: \"A partire dalla trama piuttosto assurda Feyder riesce a trarre un film ricco di umanit\u00e0.\"\nIn un articolo del 6 febbraio 1935 per \"Le Canard encha\u00een\u00e9\" il critico Henri Jeanson dimostrava che una parte dei dialoghi del film erano stati soppressi dall'intervento della censura.\nNell'ambito della critica non francese, appena dopo l'uscita del film la rivista di cinematografia austriaca \u00d6sterreichische Film-Zeitung riportava: \"\"La donna dai due volti\" si contraddistingue per la sua eccellente qualit\u00e0. (\u2026) Il film descrive l'ambiente della Legione Straniera senza orpelli, nella sua nuda verit\u00e0. Marie Bell nel suo doppio ruolo di Florence e Irma offre una prestazione rimarchevole (\u2026) Un film interessante, meritevole di essere visto.\" La stessa rivista, dopo l'uscita del film a Vienna, il 13 ottobre 1934, aggiungeva: \"Jacques Feyder ha colto con convincente esattezza il milieu africano. Pierre Richard-Willm nel ruolo del giovane legionario \u00e8 convincente, e Fran\u00e7oise Rosay, come Madame Blanche, \u00e8 insuperabile: da ogni suo movimento traspare l'amara consapevolezza della brutalit\u00e0 e vanit\u00e0 della vita snervante della piccola afosa cittadina africana.\"\nIl Wiener Zeitung del 11 ottobre 1934 lodava l'interpretazione della Rosay: \"Fran\u00e7oise Rosay, un'attrice che con ogni gesto, con ogni parola trasmette un'intera esperienza. In questo modo, dal punto di vista strettamente attoriale, un ruolo secondario assurge ad un'impressionante posizione di rilievo. \u00c8 tipico di una buona parte dei film francesi che siano i comprimari ad esprimerene la qualit\u00e0. I protagonisti, per contro, pi\u00f9 che per apporto loro proprio, spiccano in seguito ad una decisione del regista. \u00c8 cos\u00ec anche in questo caso, sebbene Marie Bell abbia saputo forgiare magistralmente il proprio doppio ruolo.\" \nAlla stessa data il Neue Freie Presse perveniva al seguente giudizio: \"Un film veramente di spirito francese, sotto ogni punto di vista. Pieno di temperamento, dolore e sentimento, e nello stesso tempo dotato di levit\u00e0, humour ed erotismo, ma principalmente di amore. Amore dolente, motivo fondamentale di molti romanzi e lavori teatrali francesi, qui nella sua versione filmica, declinato nel \"milieu\" particolare della Legione Straniera. (\u2026) Una storia che non si adatterebbe ad un romanzo, ma dalle notevoli qualit\u00e0 filmiche che la regia di Feyder, con la sua ampiezza di movimento, elabora sensibilmente: grandi scene in duo, ed ancor pi\u00f9 grandi scene di silenzio. Tutti i ruoli sono ben caratterizzati, e lontani dalla mediet\u00e0 standardizzata. (\u2026) E prima di tutto Marie Bell col suo difficile doppio ruolo.\"\nGeorges Sadoul, nel 1957, ha scritto: \"Il grande regista ha perso cinque anni a Hollywood, durante i quali non gli \u00e8 stato permesso di sollevarsi oltre la produzione commerciale. Dopo il ritorno nel vecchio mondo ha creato \"La donna dai due volti\". La sceneggiatura di Spaak e Feyder \u00e8 invecchiata: i legionari stranieri, i loro \"affaires\" amorosi ed i loro contenziosi sono \u2013 e lo erano gi\u00e0 al tempo \u2013 materiale per il dramma macabro. Ma l'inventiva della trama, che si basa su un errato riconoscimento, serve ad illuminare la realt\u00e0 della scena coloniale: le bettole, l'assenzio, le carte da gioco unte e bisunte, la calura, le mosche, l'avventura a buon mercato, l'abbruttimento. L'opera tratta innanzitutto di personaggi falliti e depravati, che sarebbero poi diventati gli eroi preferiti del cinema francese.\"\nSecondo Kay Weniger (in \"Das gro\u00dfe Personenlexikon des Films\"), viceversa, i celebrati film di Feyder \"La donna dai due volti\" e \"Pensione Mimosa\" non sarebbero che \"trattazioni sociali di parte, con tendenze pessimistiche e fatalistiche.\"\nInfluenza culturale.\n\"La donna dai due volti\" fa parte, e nello stesso tempo ha inaugurato la serie di film che usano la Legione straniera come ambiente pittoresco. Il film \u00e8 stato seguito nel 1935 da \"La Bandera\" di Julien Duvivier, sempre su sceneggiatura di Charles Spaak (anche se in realt\u00e0 si tratta qui della Legione Straniera spagnola). Altri film francesi con un'ambientazione simile sono \"Un marito scomparso\" (una commedia del 1936 di Christian-Jaque, con Fernandel) e \"Les Hommes sans nom\" (del 1937, di Jean Vall\u00e9e). Anche il cinema americano ha mostrato interesse per la Legione straniera, con, fra gli altri, \"Beau Geste\", del 1939, e \"Sotto due bandiere\".\nL'atmosfera di romantica disperazione presente ne \"La donna dai due volti\" ha influenzato diversi film francesi degli anni '30, come \"Il bandito della Casbah\", \"Albergo Nord\", \"Il porto delle nebbie\" e \"Alba tragica\".\nPer quanto manchino gli elementi per provare una connessione, il tema di un uomo che si \"inventa\" una nuova amante ad immagine della sua precedente \u00e8 stato pi\u00f9 tardi esplorato da Alfred Hitchcock in \"La donna che visse due volte\".\nRemake.\nUna versione del film (col titolo italiano \"Il grande giuoco\") \u00e8 stata realizzata nel 1954 da Robert Siodmak; fra gli interpreti figurano Gina Lollobrigida, Jean-Claude Pascal e Arletty."}
{"id": "8313598", "revid": "729019", "url": "https://it.wikipedia.org/wiki?curid=8313598", "title": "Rudolf Koch-Erpach", "text": "Biografia.\nFiglio del maggiore generale bavarese Anton Koch (1854-1926), Rudolf spos\u00f2 Emmy Dacqu\u00e9 nel 1908, dal cui matrimonio nacquero due figli. Intraprese la carriera militare nell'esercito imperiale tedesco nel 1904 quando entr\u00f2 in qualit\u00e0 di cadetto nel 2\u00ba reggimento di lancieri bavarese. Dal 1906 al 1910 venne trasferito al 6\u00ba reggimento cavalleggeri. Nel 1912 frequent\u00f2 e si laure\u00f2 all'accademia di guerra, ma dovette interrompere ben presto i propri studi a causa dello scoppio della prima guerra mondiale.\nDopo il primo conflitto mondiale, entr\u00f2 nel Reichswehr come ufficiale di stato maggiore. Nel 1935 venne nominato comandante dell'8\u00aa divisione di fanteria che guid\u00f2 poi nell'invasione della Polonia che diede inizio alla seconda guerra mondiale.\nIl 23 settembre 1939, Rudolf Koch-Erpach si distinse in negativo per essere stato catturato dalle forze polacche nel corso della battaglia di Krasnobr\u00f3d. Il 24 giugno 1940, dopo essere stato trasferito al fronte occidentale, prese parte alla battaglia di Francia al comando dell'8\u00aa divisione di fanteria.\nA partire dal 1\u00ba novembre 1940 sino al 1\u00ba marzo 1941, Koch-Erpach ottenne il comando del H\u00f6heres Kommando z.b.V. LX. e diresse per breve tempo l'H\u00f6heres Kommando z.b.V. XXXV dal 1\u00ba aprile al 1\u00ba maggio 1941. Koch-Erpach command\u00f2 la Wehrkreis VIII dal 1\u00ba maggio 1942 al 26 gennaio 1945, tenendo quartier generale a Breslavia.\nDal 26 gennaio al 10 aprile 1945, Koch-Erpach ottenne il comando del LVI. Panzerkorps\nNel marzo del 1945, Koch-Erpach ed il suo quartier generale vennero accerchiati dall'Armata Rossa presso Oppeln. Per sfuggire da quella situazione, Ferdinand Sch\u00f6rner diede ordine al colonnello Alfons Rebane della 20\u00aa divisione delle SS di venire in soccorso ai suoi uomini. Rebane con quattro volontari estoni del suo gruppo riusc\u00ec a salvare Koch-Erpach ed il suo quartier generale senza fare vittime. Per quest'azione, Koch-Erpach propose personalmente Rebane per le fronde di quercia sulla sua decorazione da cavaliere dell'Ordine della Croce di Ferro.\nPi\u00f9 tardi, nel 1945, Koch-Erpach divenne comandante \"ad interim\" della 1. Armee appena due giorni prima della fine della guerra, dal 6 all'8 maggio.\nMor\u00ec il 28 novembre 1971 a Bad Boll."}
{"id": "8313602", "revid": "599013", "url": "https://it.wikipedia.org/wiki?curid=8313602", "title": "Mariah Bell", "text": "Biografia.\nMariah Bell ha iniziato a pattinare all'et\u00e0 di tre anni, seguendo le orme della sorella maggiore Morgan. Nel 2012 ha disputato i suoi primi campionati nazionali juniores terminando quinta, e l'anno successivo ha ottenuto la medaglia d'argento agli stessi campionati. Nel corso della stagione 2013-14 ha debuttato al Grand Prix juniores, vincendo il bronzo in Messico e classificandosi settima in Polonia. \nA partire dalla stagione 2014-15 ha iniziato a competere a livello senior. Guadagnando nel febbraio 2017 la medaglia di bronzo ai campionati nazionali statunitensi, ha cos\u00ec ottenuto la possibilit\u00e0 di gareggiare ai Campionati dei Quattro continenti di Gangneung 2017. Successivamente si \u00e8 presentata pure ai Mondiali di Helsinki collocandosi al dodicesimo posto.\nMariah Bell si \u00e8 trovata al centro di una controversia durante lo svolgimento dei Mondiali di Saitama 2019: \u00e8 stata infatti accusata di avere ferito deliberatamente la sudcoreana Lim Eun-soo, la cui agenzia All That Sports affermava di essere gi\u00e0 stata presa di mira mesi primi dalla rivale statunitense, colpendola al polpaccio con la lama dei pattini mentre si svolgeva una sessione di allenamento. L'indagine condotta dall'ISU ha stabilito in seguito come non vi fosse alcuna prova che Mariah Bell abbia ferito intenzionalmente l'avversaria."}
{"id": "8313603", "revid": "446353", "url": "https://it.wikipedia.org/wiki?curid=8313603", "title": "Mia Smoak", "text": ""}
{"id": "8313608", "revid": "889336", "url": "https://it.wikipedia.org/wiki?curid=8313608", "title": "Rivalit\u00e0 Djokovic-Murray", "text": ""}
{"id": "8313610", "revid": "15756", "url": "https://it.wikipedia.org/wiki?curid=8313610", "title": "Bajar dengan Djiwa", "text": "Bajar dengan Djiwa (; EYD: Bayar dengan Jiwa; ) \u00e8 un film del 1941 realizzato nelle Indie orientali olandesi.\nProdotto da Ang Hock Liem per la sua Union Films e diretto da R Hu, \u00e8 in bianco e nero ed interpretato da A Bakar, Djoewariah, O Parma, Oedjang, RS Fatimah, Soelastri e Zonder. La sceneggiatura, scritta da Saeroen, \u00e8 incentrata sugli scontri e le difficolt\u00e0 di due famiglie gravate da problemi finanziari e attriti personali.\nTerzo lungometraggio della casa di produzione, venne distribuito nelle sale nel febbraio del 1941, con un battage pubblicitario che sottolineava il realismo della storia. La critica ne elogi\u00f2 la recitazione, il romanticismo e l'umorismo. Al netto di alcune proiezioni avvenute almeno fino al 1943, pi\u00f9 di un anno dopo la chiusura della Union a seguito dell'occupazione giapponese delle Indie orientali olandesi, l'opera, come tutte le altre dello studio, \u00e8 considerata perduta.\nTrama.\nBasuki e Suryati sono una coppia di sposi in continuo conflitto, per via delle differenti personalit\u00e0: il primo \u00e8 un pensatore interessato alle condizioni socio-politiche del suo Paese, mentre la seconda pensa solo a s\u00e8 stessa. Parallelamente Supini si lamenta del compagno Umar, il quale sperpera tutto il denaro di famiglia, contraendo dei debiti. Per sanarli, i due sono costretti a vendere la figlia Djuliah a uno strozzino di nome Asnan, una mossa che spezza il cuore del ragazzo della fanciulla, Ruhiyat. Tutto ci\u00f2 \u00e8 inframmezzato da alcuni siparietti comici tra due servi, Icah e Djemblug.\nProduzione.\n\"Bajar dengan Djiwa\", girato in bianco e nero, venne diretto da R Hu, alla sua seconda regia per la Union Films immediatamente dopo \"Harta Berdarah\" (dello stesso anno), in collaborazione con Rd Ariffien. Prodotto dal fondatore dello studio Ang Hock Liem, fu sceneggiato dal giornalista Saeroen, anch'egli proveniente dal successo di \"Harta Berdarah\" e che aveva gi\u00e0 avuto esperienza con la Tan's Film, e venne interpretato da Bakar, Djoewariah, O Parma, Oedjang, RS Fatimah, Soelastri e Zonder nei ruoli principali, e da Itjang Ali, Haroen, Oesman, Komoeng, Ijem e Moesa in quelli secondari. Alcuni interpreti, come ad esempio Soelastri e Fatimah, erano gi\u00e0 apparsi in \"Kedok Ketawa\", prima produzione della Union del 1940, mentre altri, tra i quali figurano Moesa e Zonder, avevano compiuto il loro debutto in \"Harta Berdarah\". Djoewariah, un'attrice teatrale e cantante \"kroncong\", rappresent\u00f2 invece un nuovo acquisto.\nDistribuzione.\nIl lungometraggio usc\u00ec nelle sale nel febbraio 1941. A luglio dello stesso anno venne proiettato a Singapore, all'epoca parte della Malesia britannica, mentre nelle Indie orientali fu vietato ai minori di 17 anni. Una sua trasposizione letteraria, scritta da Saeroen stesso, venne pubblicata dalla casa editrice Kolff-Buning, con sede a Yogyakarta. Le pubblicit\u00e0 dell'epoca, alcune delle quali si riferivano al film con il titolo olandese \"Met den Dood Betaald\", enfatizzavano il realismo del modo in cui veniva rappresentata la vita coniugale.\nAccoglienza.\nUn recensore del periodico \"Java Bode\" trov\u00f2 la pellicola una delle migliori mai prodotte nella Malesia, con \u00abquasi nessuna rigidit\u00e0 e legnosit\u00e0\u00bb nella recitazione. Un altro, scrivendo per il \"Nieuws van den Dag voor Nederlandsch-Indi\u00eb\", la defin\u00ec una \u00abprova impressionante\u00bb di quanto Saeroen sapesse sulla societ\u00e0 indigena e ne elogi\u00f2 il romanticismo e l'umorismo. Nel marzo 2011 il giornalista Ade Irwansyah di \"Tabloid Bintang\" indic\u00f2 la locandina dell'opera come una delle venti pi\u00f9 belle del cinema indonesiano di tutti i tempi.\nConservazione.\nDopo \"Bajar dengan Djiwa\", la Union Films realizz\u00f2 altri quattro film (fino alla sua chiusura forzata nel marzo 1942 a seguito dell'occupazione da parte del Giappone delle Indie orientali olandesi), tutti diretti o da R Hu o da Ariffien (a parte l'ultimo, \"Mega Mendoeng\", girato da Boen Kim Nam) e due dei quali sceneggiati da Saeroen (che sarebbe passato alla concorrente Star Film dopo \"Wanita dan Satria\", pi\u00f9 tardi quello stesso anno). Gran parte del cast rimase con lo studio per diverse produzioni: nella successiva \"Asmara Moerni\" (1941), ad esempio, Djoewariah recit\u00f2 ancora come protagonista, accanto al debuttante Adnan Kapau Gani.\nIl lungometraggio fu proiettato sino all\u2019ottobre 1943 e si ritiene che sia ora perduto, dato che tutti i film dell'epoca erano stati girati su pellicole di nitrato di cellulosa infiammabili, che vennero deliberatamente eliminate dopo che un incendio distrusse buona parte del magazzino della Produksi Film Negara, tra il 1952 e il 1953. Di fatto l'antropologo visuale statunitense Karl G. Heider sugger\u00ec che ogni opera cinematografica indonesiana realizzata prima degli anni cinquanta sia ormai da considerarsi irrecuperabile. Tuttavia, lo storico del cinema JB Kristanto, nel suo \"Katalog Film Indonesia 1926-1995\", riporta che diverse opere sopravvissero negli archivi della Sinematek Indonesia e il collega Misbach Yusa Biran aggiunge, scrivendo nel suo saggio \"Sejarah Film 1900\u20131950: Bikin Film di Jawa\" del 2009, che a salvarsi furono numerosi film di propaganda giapponesi, sfuggiti al Servizio informazioni del governo olandese."}
{"id": "8313628", "revid": "599013", "url": "https://it.wikipedia.org/wiki?curid=8313628", "title": "Gustav H\u00f6hne", "text": "Biografia.\nHoehne entr\u00f2 nell'esercito imperiale tedesco dal 27 marzo 1911 come cadetto nel 150\u00ba reggimento di fanteria, col quale prese parte alla prima guerra mondiale, venendo pi\u00f9 volte ferito e guadagnandosi diverse decorazioni di merito. Dopo la fine del primo conflitto mondiale, nel Reichswehr pass\u00f2 alla 75\u00aa brigata di fanteria come assistente e poi al 2\u00ba reggimento di fanteria di cui rimase membro sino al gennaio del 1930.\nTrasferito nella Wehrmacht, venne promosso colonnello il 1\u00ba marzo 1938. All'inizio della seconda guerra mondiale, guid\u00f2 il 28\u00ba reggimento di fanteria nella campagna polacca (settembre 1939) come parte della 14\u00aa armata e dal maggio 1940 sul fronte occidentale in Francia. Nell'agosto del 1940 venne promosso maggiore generale e venne nominato comandante dell'8\u00aa divisione di fanteria dal 25 ottobre di quello stesso anno. Durante l'attacco all'Unione Sovietica nel giugno del 1941, guid\u00f2 le sue truppe dell'VIII Corpo d'armata sui fiumi Nemen a Grodno, prendendo poi parte all'accerchiamento delle truppe sovietiche presso Volkovysk. Nella primavera del 1942 le sue truppe presero parte all'attacco a Seydlitz ed a quello di Demjansk. Dal 1\u00ba agosto 1942, venne promosso tenente generale; il 1\u00ba maggio 1943, venne promosso al grado di generale di fanteria. Il 20 luglio 1943, venne nominato comandante generale dell'VIII corpo d'armata. Dal 23 novembre 1944 sino alla fine della guerra, fu al comando del LXXXIX corpo d'armata nell'area della 1\u00aa armata sul fronte occidentale."}
{"id": "8313630", "revid": "72396", "url": "https://it.wikipedia.org/wiki?curid=8313630", "title": "Gene Cernan", "text": ""}
{"id": "8313632", "revid": "729019", "url": "https://it.wikipedia.org/wiki?curid=8313632", "title": "Izmajlovo (anello centrale di Mosca)", "text": "Izmajlovo () \u00e8 una stazione dell'anello centrale di Mosca inaugurata nel 2016. Situata nel quartiere quartiere omonimo, si trova a poca distanza dalla stazione di Partizanskaja posta sulla linea 3 e dal parco di Izmajlovo, uno dei pi\u00f9 grandi parchi di Mosca.\nNel 2017 il traffico passeggeri si attestava intorno ai 24.000 utenti quotidiani."}
{"id": "8313633", "revid": "1310927", "url": "https://it.wikipedia.org/wiki?curid=8313633", "title": "Jo\u00e3o Vitor Lima Gomes", "text": "Carriera.\nClub.\nHa giocato nella massima serie dei campionati brasiliano e turco."}
{"id": "8313634", "revid": "70217", "url": "https://it.wikipedia.org/wiki?curid=8313634", "title": "Tecnopolis", "text": ""}
{"id": "8313635", "revid": "287204", "url": "https://it.wikipedia.org/wiki?curid=8313635", "title": "Istituto per la Storia della societ\u00e0 e dello Stato Veneziano", "text": "L\u2019Istituto per la Storia della societ\u00e0 e dello Stato Veneziano \u00e8 nato nel 1955 allo scopo di approfondire lo studio della societ\u00e0 e dello stato veneziano nei vari aspetti. Oltre allo studio della millennaria Repubblica Serenissima l'Istituto \u00e8 mirato sul periodo del 1800 e 1900 dove la citt\u00e0 non \u00e8 piu capitale.\nL'istituto \u00e8 all'interno della Fondazione Giorgio Cini presso l'isola di San Giorgio Maggiore.\nStoria.\nL\u2019Istituto nasce nel 1955 ed e viene diretto fino al 1963 da Gian Piero Bognetti, storico del diritto italiano cattedratico all'Universit\u00e0 Statale di Milano. Successivamente fino al 1979 viene nominato Agostino Pertusi ordinario di filologia bizantina alla Universit\u00e0 Cattolica di Milano. In seguito abbiamo Gaetano Cozzi docente di storia moderna e di storia delle istituzioni politiche e sociali all\u2019Universit\u00e0 Ca\u2019 Foscari di Venezia. Dal 1999 il direttore \u00e8 Gino Benzoni docente anch\u2019egli presso l\u2019ateneo veneziano.\nNumerose sono state le pubblicazioni ed i convegni. Rilevanti le due campagne di scavi a Torcello del 1961 e del 1962 (con indagini paleobotaniche e analisi di reperti vetrari) da cui deriva nuova luce al tormentato e arduo problema delle origini di Venezia: Torcello aveva una sviluppata orticoltura, era stabilmente abitata nell\u2019et\u00e0 romana e legata ad Altino.\nDal 1959 al 1964 viene pubblicato il bollettino dell'Istituto di Storia della Societ\u00e0 e dello Stato Veneziano mentre dal 1965 viene pubblicato il libro Studi Veneziani.\nBibliografia.\n\"Studi Veneziani\", n.s., da I a LXXII, Fabrizio Serra editore\nCollegamenti esterni.\nhttps://www.cini.it/istituti-e-centri/storia-di-venezia"}
{"id": "8313640", "revid": "124785149", "url": "https://it.wikipedia.org/wiki?curid=8313640", "title": "Corsaro II (A 5316)", "text": "Il Corsaro II (distintivo ottico A 5316) \u00e8 una nave scuola della Marina Militare italiana per lo svolgimento dell'attivit\u00e0 addestrativa degli allievi della scuola navale \"Morosini\" di Venezia e una crociera addestrativa degli allievi ufficiali dell'Accademia navale di Livorno. La nave \u00e8 inquadrata nel COMGRUPVELA della squadra navale con base a La Spezia e partecipa inoltre a delle regate d'epoca. \nCaratteristiche.\nL'imbarcazione, armata a yawl con velatura \"Marconi\", \u00e8 stata realizzata nei Cantieri Costaguta di Genova Voltri, su progetto dello studio nautico statunitense Sthepen e Sparkman, seguendo le indicazioni della I classe RORC \u00e8 stata realizzata in iroko per la chiglia e il keelson acacia per la struttura ed il fasciame, listoni doppi di mogano filippino. Gli elementi di fissaggio della nave sono in bronzo al silicio, i longheroni sono di abete sitka. Il motore originale Mercedes Benz OM /321 (96 HP) \u00e8 stato poi sostituito da un motore FIAT AIFO. Lunga 21,47\u00a0m e larga 4,89\u00a0m per un pescaggio di 3\u00a0m, ha un dislocamento di circa 48 tonnellate. A bordo trovano spazio le sistemazioni per ospitare 16 uomini, oltre a tutto il materiale nautico e logistico necessario ad affrontare lunghe navigazioni in autonomia.\nStoria.\nL'imbarcazione \u00e8 entrata inservizio nella Marina Militare il 5 gennaio 1961, al comando dell'allora capitano di fregata Agostino Straulino, vincitore nella classe Star alle Olimpiadi del 1952.\nNel 1961 il \"Corsaro II\" fu la prima imbarcazionee nella storia dello yachting italiano a partecipare alla Transpacific Yacht Race una delle pi\u00f9 lunghe regate del mondo di quei tempi, coprendo la tratta Los Angeles-Honolulu di 2.225 miglia, classificandosi quarto su tredici partecipanti. \nNel 1962 prese parte alla Newport - Bermuda con 138 imbarcazioni classificandosi al sesto posto, e alla Torbay-Rotterdam classificandosi prima nella sua classe. Nel 1963 prese parte alla Annapolis - Newport, alla Newport - Plymouth, classificandosi al secondo posto, alla Channel Race e alla Fastnet race. \nNel 1964 prese parte alla Lisbona - Canarie - Bermuda raggiungendo il primo posto. Nel 1965 ha prese parte alla Buenos Aires - Rio de Janeiro navigando poi fino a Sydney dove prese parte ad una regata locale. \nL'anno successivo salp\u00f2 da Sydney fino a San Diego arrivando poi in Italia. \nDa quel momento ha svolto la sua attivit\u00e0 principalmente nel Mediterraneo, svolgendo ogni anno una crociera addestrativa per gli allievi della scuola navale \"Morosini\" di Venezia e una crociera addestrativa per gli allievi ufficiali dell'Accademia navale di Livorno di Venezia oltre alla partecipazione a vari raduni e regate di vele classiche."}
{"id": "8313641", "revid": "729019", "url": "https://it.wikipedia.org/wiki?curid=8313641", "title": "Sokolinaja Gora (anello centrale di Mosca)", "text": "Sokolinaja Gora () \u00e8 una stazione dell'anello centrale di Mosca inaugurata nel 2016 che serve il quartiere omonimo.\nNel 2017 il traffico passeggeri si attestava intorno agli 8.000 utenti quotidiani."}
{"id": "8313643", "revid": "287204", "url": "https://it.wikipedia.org/wiki?curid=8313643", "title": "Ciclismo ai Giochi della XXXI Olimpiade - Velocit\u00e0 maschile", "text": "Le gare di Velocit\u00e0 maschile dei Giochi della XXXI Olimpiade furono corse dal 12 al 14 agosto al Vel\u00f3dromo Municipal do Rio. La medaglia d'oro fu vinta dal britannico Jason Kenny.\nVide la partecipazione di 27 atleti provenienti da 16 nazioni diverse.\nRisultati.\nI migliori 18 tempi si qualificano ai sedicesimi di finale\nSedicesimi di finale.\nI vincitori di ogni batteria si qualificano per gli ottavi di finale\nRipescaggi sedicesimi di finale.\nI vincitori di ogni batteria si qualificano per gli ottavi di finale\nOttavi di finale.\nI vincitori di ogni batteria si qualificano per i quarti di finale\nRipescaggi ottavi di finale.\nI vincitori di ogni batteria si qualificano per gli ottavi di finale, gli altri si qualificano alla finale per il 12\u00ba posto\nQuarti di finale.\nI vincitori di ogni batteria si qualificano per le semifinali, gli altri si qualificano alla finale per il 5\u00ba posto\nSemifinale.\nI vincitori di ogni batteria si qualificano alla finale per l'oro, gli altri si qualificano alla finale per il bronzo"}
{"id": "8313646", "revid": "729019", "url": "https://it.wikipedia.org/wiki?curid=8313646", "title": "Andronovka", "text": "Andronovka () \u00e8 una stazione dell'anello centrale di Mosca inaugurata nel 2016 che serve il quartiere di Perovo.\nNel 2017 il traffico passeggeri si attestava intorno agli 13.000 utenti quotidiani.\nA poca distanza si trova la stazione di Frezer, servita dai treni elektri\u010dka."}
{"id": "8313651", "revid": "287204", "url": "https://it.wikipedia.org/wiki?curid=8313651", "title": "Vernon Bourke", "text": "Membro della societ\u00e0 accademica di fraternit\u00e0 Phi Beta Kappa, si propose come un filosofo cattolico neotomista, occupandosi soprattutto di filosofia morale e di etica, con particolare riferimento alle opere di Sant'Agostino e di San Tommaso d'Aquino. \nBiografia.\nFrequent\u00f2 il St. Michael's College di Toronto, mostrando un interesse spiccato per la filosofia che lo port\u00f2 a vincere la medaglia intitolata in onore del cardinale-filosofo Mercier. Conseguito il Bachelor of Arts nel 1928, fu ammesso alla School of Graduate Studies dell'Universit\u00e0 di Toronto. \nFu uno dei primi studenti a frequentare il Pontificio Istituto di Studi medievali dell'ateneo, il centro presso il quale insegn\u00f2 Jacques Maritain e dove Bourke conobbe \u00c9tienne Gilson.\nSi laure\u00f2 quindi nel 1929, mentre gi\u00e0 da circa un anno era stato nominato docente di filosofia al St. Michael's College, nel quale si era formato e dove rimase fino al 1931 allorch\u00e9 ottenne una docenza all'Saint Louis University. In questi anni, divenne il primo allenatore della squadra universitaria di hockey su ghiaccio. Concluso il dottorato di ricerca nel '37, l'anno seguente divenne assistente di filosofia, quindi professore associato nel '42 e infine professore ordinario nel '46.\nDue anni pi\u00f9 tardi, spos\u00f2 Janet, mancata nel '97, con la quale ebbe due figli e una famiglia di otto nipoti e due bisnipoti. Sempre nel '48, fu eletto presidente dell'American Catholic Philosophical Association (di orientamento neotomista) e membro onorario dell'Ordine di Sant'Agostino. Inoltre, fu un componente del Natural Law Board (Comitato per la Legge Morale Naturale) dell'Universit\u00e0 di Notre Dame.\nRimase nell'ateneo di St. Louis fino al 1975, anno in cui lasci\u00f2 la vita accademica. Si spense il 4 maggio 1998, all'et\u00e0 di 91 anni."}
{"id": "8313653", "revid": "295049", "url": "https://it.wikipedia.org/wiki?curid=8313653", "title": "Giovanni Vici", "text": ""}
{"id": "8313655", "revid": "767487", "url": "https://it.wikipedia.org/wiki?curid=8313655", "title": "Vie del destino", "text": "Vie del destino (\"Roads of Destiny\") \u00e8 un film muto del 1921 diretto da Frank Lloyd. La sceneggiatura di J.E. Nash si basa sull'omonimo lavoro teatrale del 1918 di Channing Pollock che a sua volta prendeva spunto dal libro di O. Henry pubblicato a New York nel 1909. Prodotto e distribuito dalla Goldwyn Pictures Corporation, aveva come interpreti Pauline Frederick e John Bowers.\nTrama.\nAnn Hardy ha due spasimanti, Lewis Marsh e suo fratello David. Ma Lewis trascura e tradisce Rose Merritt, che oltretutto non vuole sposare, per conquistare Ann. David, innamorato della donna, implora i fratello di non portargliela via. Quando si addormenta, David fa dei sogni tumultuosi con diverse storie che per\u00f2 hanno sempre loro quattro come protagonisti: il primo \u00e8 ambientato in Alaska, il secondo tra il jet set di Long Island, il terzo tra i messicani. Risvegliatosi, David decide di sposare Ann. Lewis e Rose, da parte loro, si riconciliano.\nProduzione.\nIl film fu prodotto dalla Goldwyn Pictures Corporation.\nDistribuzione.\nIl copyright del film, richiesto dalla Goldwyn, fu registrato il 26 gennaio 1921 con il numero LP16050.&lt;br&gt;\nDistribuito dalla Goldwyn Pictures Corporation, il film usc\u00ec nelle sale statunitensi nell'aprile 1921.\nNon si conoscono copie ancora esistenti della pellicola che viene considerata presumibilmente perduta."}
{"id": "8313659", "revid": "110507086", "url": "https://it.wikipedia.org/wiki?curid=8313659", "title": "Gutendorf", "text": ""}
{"id": "8313666", "revid": "287204", "url": "https://it.wikipedia.org/wiki?curid=8313666", "title": "John Harris", "text": ""}
{"id": "8313670", "revid": "104458", "url": "https://it.wikipedia.org/wiki?curid=8313670", "title": "Anastasia Kedrina", "text": ""}
{"id": "8313672", "revid": "481666", "url": "https://it.wikipedia.org/wiki?curid=8313672", "title": "Roads of Destiny", "text": ""}
{"id": "8313673", "revid": "287204", "url": "https://it.wikipedia.org/wiki?curid=8313673", "title": "Nicholas Mayall", "text": "Dopo aver ottenuto il suo dottorato nel 1928 presso l'Universit\u00e0 della California a Berkeley, inizi\u00f2 a lavorare come calcolatore presso l'osservatorio di Monte Wilson dal 1929 al 1931, dove divenne assistente di Edwin Hubble, Paul Willard Merrill, e Milton Lasell Humason. Quest'attivit\u00e0 l'ha portato a scrivere diversi articoli relativi alla massa e all'orbita di Plutone insieme a Seth Barnes Nicholson e altri, poco dopo la scoperta del pianeta nano. \nLavor\u00f2 all'osservatorio Lick dal 1934 al 1960, eccetto per un breve periodo passato al Radiation Laboratory del MIT negli anni della seconda guerra mondiale. Durante la sua carriera all'osservatorio, Mayall contribu\u00ec enormemente all'arricchimento della conoscenza astronomica in fatto di nebulose, supernovae, origine, et\u00e0 e dimensioni dell'universo, movimenti interni delle galassie a spirale e redshift delle stesse. Gioc\u00f2 inoltre un ruolo significativo nella pianificazione e nella costruzione del riflettore da 120 pollici (3 metri) dell'osservatorio, rappresentava un importante passo in avanti rispetto al precedente strumento da 36 pollici (0,91 metri).\nA partire dal 1960 fu direttore dell'Osservatorio di Kitt Peak fino al 1971, anno del suo ritiro. Durante questi 11 anni, il Kitt Peak si afferm\u00f2 come uno dei pi\u00f9 importanti osservatori del mondo assieme a quello di Cerro Tololo. Sotto la direzione di Mayall fu costruito il riflettore da 4 m, successivamente denominato in suo onore.\nQuando mor\u00ec, nel 1993, le sue ceneri vennero disperse su una cresta rocciosa nei pressi dell'osservatorio di Kitt Peak.\nRiconoscimenti.\nDiversi sono gli oggetti celesti scoperti da Mayall o dedicati a lui, tra questi:\nGli \u00e8 stato inoltre intitolato il Telescopio Mayall dell'osservatorio di Kitt Peak."}
{"id": "8313702", "revid": "1310927", "url": "https://it.wikipedia.org/wiki?curid=8313702", "title": "Jucimar Lima Pacheco", "text": "Carriera.\nHa giocato nella massima serie dei campionati brasiliano e turco."}
{"id": "8313705", "revid": "729019", "url": "https://it.wikipedia.org/wiki?curid=8313705", "title": "Anastasija Kedrina", "text": "Biografia.\nAttiva in gare FIS dal dicembre del 2007, la Kedrina ha esordito in Coppa Europa il 28 gennaio 2009 a G\u00f6tschen in slalom speciale e in Coppa del Mondo il 28 novembre 2010 ad Aspen nella medesima specialit\u00e0, in entrambi i casi senza completare la gara. Il 27 gennaio 2012 ha disputato la sua seconda e ultima gara nel massimo circuito, la supercombinata di Sankt Moritz, anche in questo caso senza portarla a termine.\nAi Mondiali di Schladming 2013, sua unica presenza iridata, si \u00e8 piazzata 31\u00aa nella discesa libera e 24\u00aa nella supercombinata; si \u00e8 ritirata al termine di quella stessa stagione 2012-2013 e la sua ultima gara \u00e8 stata uno slalom gigante FIS disputato a Kirovsk il 7 aprile, chiuso dalla Kedrina al 7\u00ba posto.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nGS = slalom gigante\nSouth American Cup.\nSouth American Cup - vittorie.\nLegenda:\nSG = supergigante"}
{"id": "8313710", "revid": "1601148", "url": "https://it.wikipedia.org/wiki?curid=8313710", "title": "Snitz Edwards", "text": ""}
{"id": "8313717", "revid": "1185701", "url": "https://it.wikipedia.org/wiki?curid=8313717", "title": "Anna Sorokina", "text": "Biografia.\nAttiva in gare FIS dal dicembre del 2005, la Sorokina ha esordito in Coppa Europa il 16 gennaio 2008 a Caspoggio in discesa libera (37\u00aa), ai Campionati mondiali a Garmisch-Partenkirchen 2011, dove si \u00e8 piazzata 33\u00aa nel supergigante, e in Coppa del Mondo il 27 novembre 2011 ad Aspen in slalom speciale, senza completare la gara.\nIl 21 febbraio 2012 ha ottenuto a Mosca in slalom parallelo il suo miglior piazzamento in Coppa del Mondo (9\u00aa), risultato bissato il 29 gennaio 2013 nelle medesime localit\u00e0 e specialit\u00e0, alla sua ultima gara nel massimo circuito. Ai Mondiali Schladming 2013, suo congedo iridato, non ha completato lo slalom speciale; si \u00e8 ritirata durante la stagione 2014-2015 e la sua ultima gara \u00e8 stata uno slalom speciale FIS disputato ad Abzakovo il 9 dicembre, chiuso dalla Sorokina al 8\u00ba posto.\nPalmar\u00e8s.\nAustralia New Zealand Cup.\nAustralia New Zealand Cup - vittorie.\nLegenda:\nSG = supergigante\nSL = slalom speciale\nSC = supercombinata"}
{"id": "8313719", "revid": "122714732", "url": "https://it.wikipedia.org/wiki?curid=8313719", "title": "Alessandro Cavaliere", "text": "Ha fatto parte della nazionale italiana di sciabola, prima nella categoria juniores poi tra gli assoluti, dal 1993 al 2006.\nCarriera.\nInizia la sua carriera sportiva giovanissimo a Napoli sotto la guida di Remo Bassetti e, successivamente, di maestri di scuola russa tra i quali Andrej Alchan. Si trasferisce a Roma nel 2001 allenato da Ferdinando Meglio e Giovanni Sirovich.\nDopo i primi successi a livello italiano viene convocato per la prima volta nella squadra nazionale cadetta nel 1993, per la gara di Coppa del Mondo di Gisors in Francia, aggiudicandosi subito la medaglia d\u2019argento.\nDal 1996 fa parte della squadra del Gruppo Sportivo Carabinieri, per il quale ha vinto il titolo Mondiale Militare individuale nel 2001 e diverse medaglie d'oro ai campionati italiani.\nIl suo palmares si arricchisce, tra le altre, della vittoria in Coppa del Mondo in Francia a Nancy, del bronzo individuale e dell'argento a squadre alle Universiadi di Pechino ed infine dall'argento a squadre ai Campionati Europei di Bourges.\nRimane nella squadra nazionale fino al 2006, ritirandosi dalla scherma agonistica nel 2007.\nOggi \u00e8 un medico chirurgo ginecologo e endoscopista."}
{"id": "8313732", "revid": "155634", "url": "https://it.wikipedia.org/wiki?curid=8313732", "title": "Lauren Samuels", "text": "Biografia.\nAttiva in gare FIS dal dicembre del 2007, in Nor-Am Cup la Samuels ha esordito il 2 dicembre 2008 in slalom speciale a Winter Park, piazzandosi 45\u00aa, e ha conquistato due podi: il primo il 1\u00ba marzo 2010 in supergigante ad Aspen (3\u00aa) e l'ultimo il 9 febbraio 2012 nelle medesime specialit\u00e0 e localit\u00e0 (3\u00aa). Ha disputato l'ultima gara in Nor-Am Cup il 18 marzo 2013 a Squaw Valley in supercombinata (12\u00aa) e si \u00e8 ritirata durante la stagione 2016-2017; la sua ultima gara \u00e8 stata uno slalom gigante universitario disputato ad Alyeska il 28 gennaio, chiuso dalla Samuels al 15\u00ba posto. In carriera non ha debuttato in Coppa del Mondo n\u00e9 preso parte a rassegne olimpiche o iridate."}
{"id": "8313734", "revid": "149485", "url": "https://it.wikipedia.org/wiki?curid=8313734", "title": "Mahdi Aliyari", "text": "Biografia.\n\u00c8 fratello di Ali Aliyarifeyzabadi e Majid Aliyarifeyzabadi, entrambi lottatori di caratura internazionale.\nSi \u00e8 aggiudicato la medaglia d'oro ai Giochi asiatici di Incheon 2014, vincendo il torneo dei 98 chilogrammi, dovo aver battuto in finale il cinese Xiao Di.\nAi Mondiali di Budapest 2018 ha vinto la medaglia di bronzo nei 97 chilogrammi."}
{"id": "8313738", "revid": "767487", "url": "https://it.wikipedia.org/wiki?curid=8313738", "title": "Party Girl (film 1995)", "text": "Party Girl \u00e8 un film televisivo del 1995, diretto da Daisy von Scherler Mayer, con Parker Posey. \u00c8 stato il primo lungometraggio ad uscire in prima visione su internet.\nTrama.\nAmante dei party, la ventitreenne Mary, orfana, che abita col suo amico Leo, DJ, viena aiutata dalla madre putativa di un tempo, Judy, bibliotecaria, a pagare la cauzione per un'infrazione, peraltro minore, che ha commesso, ed allora decide di recuperare una parte del denaro andando a lavorare nella biblioteca diretta da Judy. All'inizio Mary incontra molte difficolt\u00e0 ad inserirsi nel posto di lavoro, che funziona interamente su archivi cartacei, ma ben presto si appassiona alla materia, al punto da trascorrere diverse notti in biblioteca, anche dimenticando un appuntamento con Mustafa.\nMutafa, di origine libanese, \u00e8 un venditore ambulante di falafel: al suo paese di provenienza egli era un giovane professore, ma negli Stati Uniti non riesce a far valere i propri titoli di studio. Mary, dopo avergli dato buca, riprende a corteggiarlo fino a riguadagnare il suo affetto.\nMa nello stesso tempo alcuni dissapori inducono Judy a licenziare Mary. La ragazza, anche di fronte ad un'ingiunzione di sfratto, \u00e8 costretta a vendere alcuni capi del proprio guardaroba. Cerca quindi di rifarsi organizzando uno dei suoi famosi party, a pagamento, nella notte precedente al suo compleanno.\nIl giorno dopo, quello del suo ventiquattresimo compleanno, Mary, di fronte agli amici che le hanno organizzato una festa a sorpresa, presente anche Judy, rende nota la sua intenzione di diventare una bibliotecaria, e di intraprendere quindi i corsi di studio relativi. Per intanto tutti chiedono a Judy di assumere di nuovo Mary alla biblioteca. Inizialmente diffidente, Judy, dopo aver assistito alle testimonianze di coloro che dichiarano di essere stati aiutati da Mary (Mustafa ha avuto delucidazioni su come diventare insegnante nel suo paese d'adozione, e Leo ha avuto la collezione di dischi completamente schedata da Mary), accondiscende.\nProduzione.\n\"Party Girl\" \u00e8 stato diffuso per la prima volta via internet il 2 giugno 1995 a cura della Point of Presence Company (POPCO) di Glenn Fleishman. Dagli uffici della POPCO la Posey dopo aver salutato gli utenti ha introdotto il film. Cos\u00ec Fleishman ricorda l'evento: \"Ho contribuito a lanciare il primo lungometraggio trasmesso da internet dai miei uffici di Seattle. Il film \u00e8 stato trasmesso a qualche centinaio di persone in giro per il mondo attraverso un client di videotelefonia CU-SeeMe a partire dagli uffici cittadini della Point of Presence Company, e pochi minuti dopo \u00e8 stato proiettato nel quartiere Capitol Hill di Seattle. Ero stato coinvolto in una rete di operatori che includevano il Seattle International Film Festival, la Film.com (ora parte del provider di streaming RealNetworks), la First Look Releasing, i produttori del film, e il consulente tecnico della compagnia CUSeeMe, Joseph Kahan, gi\u00e0 attivo alla NASA in Texas. Il lancio \u00e8 stato trasmesso dalla \"NBC Nightly News\" in un segmento delle trasmissioni della domenica.\"\nColonna sonora.\nGran parte della musica del film \u00e8 eseguita in club o a feste. Segue l'elenco delle canzoni:\nLa colonna sonora di \"Party Girl\" \u00e8 uscita l'8 giugno 1995, per la Relativity Records: contiene, nell'ordine, i brani contrassegnati sopra con i numeri 1, 2, 11, 3, 24, 13, 15, \"Peter Piper\" dei Run DMC, 10, 23, 22, 27.\nSpin-off.\nUna serie televisiva basata sul film \u00e8 stata prodotta nel 1996, con Christine Taylor nella parte di Mary e Swoosie Kurtz in quella di Judy. Sebbene ne siano stati girati sei episodi, solo quattro sono stati trasmessi, e lo show ha subito una prematura cancellazione."}
{"id": "8313756", "revid": "122246", "url": "https://it.wikipedia.org/wiki?curid=8313756", "title": "Kathryn Plummer", "text": "Carriera.\nPallavolo.\nClub.\nLa carriera di Kathryn Plummer inizia nei tornei scolastici californiani, giocando per la . Dopo il diploma, gioca a livello universitario nella NCAA Division I con la , dove, nei quattro anni con le \"Cardinal\", d\u00e0 vita a una carriera stellare: conquista tre titoli nazionali, raggiungendo ogni anno le \"Final-4\" del torneo NCAA, venendo inserita tre volte nella prima squadra delle \"All-American\" e venendo premiata come National Freshman of the Year, poi due volte come National Player of the Year e ricevendo anche tre premi di MVP della fase regionale del torneo NCAA e due premi come miglior giocatrice delle \"Final-4\", nonostante sia costretta a saltare dieci gare per infortunio durante il suo ultimo anno.\nNel dicembre 2019, appena conclusa la carriera universitaria, firma il suo primo contratto professionistico in Italia, ingaggiata dalla per la seconda parte della Serie A1 2019-20. Nella stagione 2020-21 si accasa nella V.League Division 1 giapponese, dove difende i colori delle , mentre nella stagione seguente torna nella massima divisione italiana, firmando per l', con cui vince la Supercoppa italiana e la Coppa Italia.\nNazionale.\nFa parte della nazionale statunitense Under-18, vincendo la medaglia d'argento al campionato nordamericano 2014, dove viene insignita del premio come miglior attaccante, e al campionato mondiale 2015, dove viene premiata come miglior opposto.\nNel 2019 fa il suo esordio in nazionale maggiore conquistando la medaglia d'oro alla Coppa panamericana. Nel 2021 vince la medaglia d'oro alla Volleyball Nations League.\nBeach volley.\nPartecipa ai mondiali Under-17 del 2014, vincendo la medaglia d'oro in coppia con Morgan Martin. In seguito conquista la medaglia di bronzo prima ai mondiali Under-19 del 2016, poi ai mondiali Under-21 del 2017; in entrambe le occasioni fa coppia con Milica Mirkovic."}
{"id": "8313771", "revid": "92723", "url": "https://it.wikipedia.org/wiki?curid=8313771", "title": "Settimio Ferrazzetta", "text": "Biografia.\nFrate minore, fu ordinato presbitero il 1\u00ba luglio 1951. Si rec\u00f2 come missionario in Guinea-Bissau nel 1955. Fra le sue prime opere ci fu il lebbrosario di Cumura, al quale seguirono altre iniziative sia nel settore sanitario sia nel settore scolastico.\nMinistero episcopale.\nIl 21 marzo 1977 papa Paolo VI lo nomin\u00f2 vescovo di Bissau e fu consacrato il 19 giugno dello stesso anno dall'arcivescovo Luigi Barbarito, delegato apostolico in Guinea-Bissau, co-consacranti Augustin Sagna, vescovo di Ziguinchor e Pierre Sagna, vescovo di Saint-Louis du S\u00e9n\u00e9gal.\nCome vescovo continu\u00f2 la sua attivit\u00e0 di promozione umana, sociale e religiosa, apprezzato non solo dai cristiani, ma anche dagli animisti e dai musulmani. Costru\u00ec, prestando personalmente il servizio di muratore, lebbrosari, ambulatori, farmacie, laboratori, reparti materno-infantili, asili e scuole di ogni genere, officine. Nel 1998, allo scoppio della guerra civile prest\u00f2 l'opera di mediatore fra le parti in lotta.\nLa sua tomba si trova nella cattedrale di Bissau. Il suo paese natale gli ha dedicato una Casa-museo.\nGenealogia episcopale.\nLa genealogia episcopale \u00e8:"}
{"id": "8313772", "revid": "767487", "url": "https://it.wikipedia.org/wiki?curid=8313772", "title": "L'anima vista da qui", "text": "L'anima vista da qui \u00e8 un film documentario del 2019 diretto da Gianluca Grandinetti sul gruppo musicale italiano Negramaro.\nIl documentario \u00e8 stato presentato nella selezione speciale al Festival del cinema di Roma nell'ottobre 2019 e diffuso in esclusiva da Rai Play dal successivo 15 novembre."}
{"id": "8313802", "revid": "1486495", "url": "https://it.wikipedia.org/wiki?curid=8313802", "title": "Episodi di Dr. Katz, Professional Therapist (prima stagione)", "text": "La prima stagione della serie animata Dr. Katz, Professional Therapist, composta da 6 episodi, \u00e8 stata trasmessa negli Stati Uniti, da Comedy Central, dal 28 maggio al 2 luglio 1995.\nIn Italia la stagione \u00e8 inedita.\n\"Pot-Bellied Pigs\".\nTrama.\nBen tenta di aprire un programma di allevamento di maialini pancia a tazza, mentre il Dott. Katz riceve consulenza finanziaria da Stanley.\n\"Pretzelkins\".\nTrama.\nIl Dott. Katz chiede a Ben di portare suo nonno dall'urologo mentre tenta di affrontare i suoi sentimenti depressi.\n\"Bully\".\nTrama.\nBen ritrova il suo toro peluche d'infanzia di nome Bully dopo essere stato accidentalmente buttato. Il Dott. Katz tenta di esibirsi a microfono aperto per una serata.\n\"Cholesterol\".\nTrama.\nIl Dott. Katz inizia ad allenarsi con Julie dopo aver avuto problemi di salute.\n\"Everybody's Got a Tushy\".\nTrama.\nIl Dott. Katz \u00e8 preoccupato a causa della mancanza di vita sociale di Ben.\n\"Family Car\".\nTrama.\nBen prende in prestito l'auto di famiglia."}
{"id": "8313809", "revid": "775372", "url": "https://it.wikipedia.org/wiki?curid=8313809", "title": "Episodi di Dr. Katz, Professional Therapist (seconda stagione)", "text": "La seconda stagione della serie animata Dr. Katz, Professional Therapist, composta da 13 episodi, \u00e8 stata trasmessa negli Stati Uniti, da Comedy Central, dal 15 ottobre 1995 al 26 maggio 1996.\nIn Italia la stagione \u00e8 inedita."}
{"id": "8313813", "revid": "775372", "url": "https://it.wikipedia.org/wiki?curid=8313813", "title": "Episodi di Dr. Katz, Professional Therapist (terza stagione)", "text": "La terza stagione della serie animata Dr. Katz, Professional Therapist, composta da 13 episodi, \u00e8 stata trasmessa negli Stati Uniti, da Comedy Central, dal 6 ottobre 1996 al 9 marzo 1997.\nIn Italia la stagione \u00e8 inedita."}
{"id": "8313818", "revid": "775372", "url": "https://it.wikipedia.org/wiki?curid=8313818", "title": "Episodi di Dr. Katz, Professional Therapist (quarta stagione)", "text": "La quarta stagione della serie animata Dr. Katz, Professional Therapist, composta da 13 episodi, \u00e8 stata trasmessa negli Stati Uniti, da Comedy Central, dal 9 maggio al 14 settembre 1997.\nIn Italia la stagione \u00e8 inedita."}
{"id": "8313822", "revid": "775372", "url": "https://it.wikipedia.org/wiki?curid=8313822", "title": "Episodi di Dr. Katz, Professional Therapist (quinta stagione)", "text": "La quinta stagione della serie animata Dr. Katz, Professional Therapist, composta da 18 episodi, \u00e8 stata trasmessa negli Stati Uniti, da Comedy Central, dal 15 giugno al 23 novembre 1998.\nIn Italia la stagione \u00e8 inedita."}
{"id": "8313824", "revid": "775372", "url": "https://it.wikipedia.org/wiki?curid=8313824", "title": "Episodi di Dr. Katz, Professional Therapist (sesta stagione)", "text": "La sesta stagione della serie animata Dr. Katz, Professional Therapist, composta da 18 episodi, \u00e8 stata trasmessa negli Stati Uniti, da Comedy Central, dal 15 giugno 1999 al 13 febbraio 2002.\nIn Italia la stagione \u00e8 inedita."}
{"id": "8313826", "revid": "442468", "url": "https://it.wikipedia.org/wiki?curid=8313826", "title": "Kianna Dior", "text": " Ha partecipato al videoclip del brano Without me di Eminem insieme a Jenna Jameson."}
{"id": "8313827", "revid": "121546352", "url": "https://it.wikipedia.org/wiki?curid=8313827", "title": "Ove Arup", "text": ""}
{"id": "8313829", "revid": "767487", "url": "https://it.wikipedia.org/wiki?curid=8313829", "title": "Almaas Elman", "text": "Biografia.\nI suoi genitori erano Elman Ali Ahmed e Fartuun Adan. Lei, sua madre e le sorelle - Ilwad, Iman, comandante nelle forze armate somale e Gesia, che vive e lavora a Roma - emigrarono in Canada nei primi anni '90. Suo padre venne ucciso nel 1996. Sua madre aiut\u00f2 a fondare l'Elman Peace Center. Una delle sue sorelle, Ilwad Elman \u00e8 stata candidata per il premio Nobel per la pace nel 2019. Suo marito era l'imprenditore somalo-svedese nell'ambito tecnologico Zakaria Hersi; si erano sposati nel 2017.\nPrima del suo ritorno in Somalia, Elman aveva prestato servizio nella Riserva delle forze armate canadesi ed in seguito \u00e8 stata Primo Segretario presso l'ambasciata somala in Kenya. Al suo ritorno in Somalia, Elman era diventata consulente della delegazione dell'Unione europea in Somalia.\nIl ministro canadese delle famiglie, dei bambini e dello sviluppo sociale, Ahmed Hussen, ha definito la notizia della sua morte \"personalmente devastante\".\nLa morte di Elman \u00e8 stata inizialmente segnalata come un omicidio da molte fonti di notizie, tra cui \"il New York Times\". Dopo un giorno dalla sua morte, l'Unione africana, che controlla il territorio in cui viaggiava l'auto che la trasportava, dichiar\u00f2 di non avere notizie di elementi dell'opposizione impegnati in ostilit\u00e0 nell'area, e la descrisse come colpita da \"un proiettile vagante\".\n\"Hadalsame\" rifer\u00ec che Elman stava aspettando un bambino, quando fu uccisa."}
{"id": "8313831", "revid": "120572809", "url": "https://it.wikipedia.org/wiki?curid=8313831", "title": "Elman Ali Ahmed", "text": "Vita privata.\nNato a Mogadiscio e proveniente dal clan Duduble Hawiye, era sposato con Fartuun Adan, con la quale aveva quattro figlie. \nFervente attivista per la pace negli anni '90, ha coniato in Somalia il detto \"Drop the Gun, Pick up the Pen\".\nA causa delle minacce di morte, Ahmed aveva programmato di trasferirsi all'estero. Il 9 marzo 1996, fu assassinato vicino alla casa di famiglia, nella parte meridionale della citt\u00e0. All'epoca l'area era sotto il controllo del leader della fazione Mohamed Farah Aidid. Sebbene l'omicidio di Ahmed abbia avuto una matrice politica, un rappresentante di Aidid ha negato il coinvolgimento, condannando l'omicidio.\nA novembre 2019, la figlia di Elman, Almaas Elman, cresciuta in Canada e che, con altri membri della sua famiglia, era tornata in Somalia come soccorritrice, \u00e8 stata uccisa vicino all'aeroporto di Mogadiscio.\nCarriera.\nAhmed era un uomo d'affari nel ramo della riparazione e recupero di veicoli. Ha anche gestito in citt\u00e0 un istituto di addestramento tecnico per riabilitare i giovani militanti durante l'apice della guerra civile. \u00c8 stato impegnato - ma disallineato politicamente -, spesso assumendo l'incarico di leader locale nell'intento di porre fine al conflitto civile, sosteneva la pace e la riconciliazione.\nAhmed ha anche gestito l'Elman Football Club, una squadra di calcio della citt\u00e0, ha fornito servizi di soccorso ai bambini svantaggiati e ha contribuito alla ristrutturazione di strutture comunitarie come le strade e l'elettricit\u00e0.\nElman Peace Center.\nIn suo onore, la moglie Fartuun Adan e le loro figlie hanno istituito il centro Elman Peace and Human Rights Center a Mogadiscio. Adan \u00e8 la direttrice esecutiva della ONG, mentre la figlia Ilwad lavora al suo fianco."}
{"id": "8313861", "revid": "214753", "url": "https://it.wikipedia.org/wiki?curid=8313861", "title": "Bob ai Giochi olimpici giovanili", "text": "La disciplina del bob \u00e8 presente nel programma dei Giochi olimpici giovanili invernali sin dalla prima edizione del 2012, disputata a Innsbruck in Austria, dove furono assegnate le medaglie nel bob a due femminile e in quello maschile. \nA partire dalla seconda edizione, svoltasi nel 2016 a Lillehammer, la disciplina a due venne sostituita dal \"monobob\", specialit\u00e0 monoposto dove un unico/a atleta spinge la slitta, la guida e provvede ad azionare il freno a fine gara."}
{"id": "8313884", "revid": "124648006", "url": "https://it.wikipedia.org/wiki?curid=8313884", "title": "Capitani e Re (romanzo)", "text": "Capitani e Re (\"Captains and the Kings\") \u00e8 un romanzo di Taylor Caldwell, pubblicato negli Stati Uniti nel 1972. In Italia \u00e8 apparso nel 1974, nella traduzione di Adriana Macchetta. Dal libro, nel 1976, \u00e8 stata tratta la miniserie televisiva \"Capitani e Re\".\nIl libro \u00e8 stato tradotto in francese, tedesco, spagnolo, turco, olandese e altre lingue.\nTrama.\nParte prima: Joseph Francis Xavier Armagh.\nSu una nave di disperati emigranti irlandesi, nel 1852 circa, giunge in prossimit\u00e0 delle coste di New York anche la famiglia Armagh, composta dalla madre (Moira), da Joseph di 13 anni, da Sean di 6 anni e da un bimbo in arrivo. Quando nasce anche questa creatura, una bambina, la madre muore per l'emorragia del parto. Joseph sa che il loro padre li dovrebbe aspettare al molo di arrivo, ma apprende da un sacerdote sceso a terra, che Daniel Armagh \u00e8 morto da due mesi e nessuno accoglier\u00e0 i piccoli. Respinti da tre porti per le condizioni della nave (continue morti e malattie di ogni tipo), i superstiti sono accolti in Pennsylvania e Joseph si mette immediatamente a lavorare per mantenere se stesso e i fratellini, affidati all'orfanotrofio cattolico della citt\u00e0 di Winfield.\nIl tempo passa e Joseph si priva di ogni possibile confort per avere denaro, finch\u00e9, a quasi diciotto anni, fugge dalla citt\u00e0 con soldi presi a prestito e si porta a Titusville, dove sono stati scoperti ricchi pozzi di petrolio. Mentre viaggia sulla piattaforma che unisce i due vagoni del treno, conosce un ragazzino di origine libanese, Haroun Zieff. Poco dopo, Haroun scivola nei meccanismi della piattaforma e rischia di perdere un piede, ma Joseph lo soccorre e libera con molta prontezza. Questo attira l'attenzione di un signore, Ed Healey, che prende i ragazzi con s\u00e9, cura Haroun, quindi li porta in casa propria, offrendo lavoro, vitto e alloggio. Su suggerimento di Healey, Haroun si fa chiamare Harry Zeff; Joseph si presenta come Joe Francis e nasconde a tutti per molti anni il suo nome completo.\nLe attivit\u00e0 di Healey sono di ogni genere, dall'impresa alla speculazione. Joseph diventa suo contabile e si trova alle prese con sterminati affari, ma la sua intelligenza e l'istruzione che ha curato negli anni gli consentono di onorare egregiamente quanto gli \u00e8 chiesto. Allo scoppio della Guerra di Secessione, Healey si lancia in un duplice contrabbando di armi e, sotto la guida di Montrose, uomo distinto che gli aveva insegnato a sparare, Joseph entra nel rischioso gioco. Si mostra per\u00f2 freddo, avveduto e capace di gestire una situazione altamente pericolosa, ferendo l'uomo che sta per tradirli, ma evitando l'omicidio. In seguito sapr\u00e0 che Montrose \u00e8 un signore del Sud (Virginia, il cui vero nome \u00e8 Devereaux, e che ha avuto un figlio da una meticcia, ma \u00e8 fiero di entrambi.\nCon il passare degli anni, Joseph si \u00e8 enormemente arricchito, grazie ad abili azioni finanziarie, ma ha beneficato anche Healey che, morendo, lo nomina suo erede principale e lascia molti incentivi ai suoi dipendenti pi\u00f9 fidati affinch\u00e9 rimangano a fianco di Joseph. Cos\u00ec, a soli 26 anni, egli pu\u00f2 riunirsi ai fratelli e riversare su di loro tutte le sue ambizioni. A tale proposito chiama un giovane assai colto, Timothy Dineen, per istruirli. Ma il fratello Sean si rivela piuttosto complesso: effeminato, innamorato del canto e delle arti, inetto a studi pi\u00f9 pratici, narcisista e vittimista. Egli rimprovera di nascosto a Joseph di essere stato troppo tempo lontano da loro, solo per fare denaro: questa ingratitudine \u00e8 tale che un giorno Joseph, dopo un litigio, lo caccia. Invece la sorella Mary Regina \u00e8 l'amore di Joseph e ha un ottimo influsso su di lui, ma non riesce a fargli accettare il fatto che desidera entrare in convento. Quando parte, dopo il matrimonio di Joseph, egli si sente tradito e la cancella dalla sua vita.\nUn effetto della nuova posizione di Joseph si traduce nella sua adesione a due organismi, specie di societ\u00e0 segrete, in cui molti magnati internazionali della finanza predispongono azioni atte a provocare guerre o dittature in paesi vari, al fine di rendere sempre pi\u00f9 indispensabile la produzione di armi e di ogni altro prodotto bellico. Tra le azioni di questi \"club\" c'\u00e8 anche la decisione di intervenire nei confronti di politici troppo inclini alla pace o ad altre riforme, come riduzioni di orario lavorativo e limitazioni sullo sfruttamento minorile. Da sempre, Joseph conosce Tom Hennessey, uomo politico di grande influenza, ma poco corretto e piuttosto dedito alla corruzione. Segretamente innamorato di Katherine, moglie di Tom, un giorno viene chiamato dalla donna che ha avuto un colpo, a causa dell'infedelt\u00e0 del marito. Katherine, in punto di morte, gli chiede di sposare la figlia Bernadette e Joseph acconsente. Diventa quindi genero di Tom ed \u00e8 lui a causarne la fine, su mandato delle societ\u00e0 che frequenta, minacciando di rendere note tutte le malversazioni del politico.\nTom ha un colpo al quale sopravvive in stato vegetativo, accudito da figlia e genero e onorato da tutti, perch\u00e9 la verit\u00e0 non \u00e8 mai trapelata. Egli aveva sposato una giovane, Elizabeth, con un bambino, Courtney, che aveva formalmente adottato. In realt\u00e0 il bimbo era suo e si era data una versione secondo cui Elizabeth era vedova, per non rovinarne la reputazione. Ma Bernadette, presa da gelosia e astio, odiava Elizabeth e il figlio e non mancava di infliggere piccole e grandi umiliazioni ai due, specie dopo la morte di Tom. Dopo anni, Joseph si accorge del fascino e della signorilit\u00e0 di Elizabeth, molto contrastanti con la rozzezza di Bernadette; i due divengono amanti e Joseph sistema Elizabeth con il figlio ormai cresciuto in una casa attigua, quella che aveva costruito per s\u00e9 e per i suoi fratelli, ora deserta. Nonostante questo, l'ignoranza di tante cose essenziali e la vicinanza, favoriscono un amore tra il giovane Courtney e Anne-Marie, figlia primogenita con il gemello Rory di Joseph e Bernadette.\nLa riservatezza e la lingua tagliente di Joseph sono il motivo per cui non \u00e8 ritenuto del tutto affidabile nelle due societ\u00e0 economico-politiche che frequenta. Gli viene assegnato un ulteriore piano rischioso, chiedendogli di rovinare o fermare un senatore molto riformista, Bassett. Nelle indagini segrete promosse da Joseph emerge l'onest\u00e0 a tutta prova di Bassett e l'unico suo punto debole \u00e8 la presenza di un nonno di colore ed ex schiavo, del quale l'uomo ha nascosto l'esistenza. Minacciato di rivelazioni, Bassett reagisce togliendosi la vita; a Josep \u00e8 recapitato un biglietto con una maledizione lanciata dalla sua vittima: che nessuna delle persone che gli sono care possa mai avere felicit\u00e0 o successo. Sembra incredibile, tanto pi\u00f9 che di recente Joseph ha ritrovato il fratello Sean, divenuto un brillante e richiesto tenore. Eppure una ridda di disgrazie si abbatte su quanti gli stanno vicino.\nIn breve tempo infatti si assiste alla rovina di Anne-Marie, di Sean, di Kevin, di Harry Zeff, di Clair Montrose Devereaux. Anne-Marie, resa consapevole della consanguineit\u00e0 che le impedisce di sposare Courtney, si lancia a cavallo nel bosco e investe un albero; rimane in vita, ma ha perso le facolt\u00e0 mentali e solo per volont\u00e0 di Joseph continua a vivere in casa assistita. Sean, segretamente omosessuale, \u00e8 assassinato da un suo impresario, preso da gelosia. Kevin parte a diciotto anni per la guerra ispano-americana come reporter e muore stroncato da una pallottola vagante, alle Filippine quando la guerra \u00e8 pressoch\u00e9 finita. Harry si spara al cuore e dal testamento emerge che soffriva per le incombenze richiestegli da Joseph (al quale lascia il suo messale). Montrose-Devereaux perde la vita in un incidente ferroviario di scarsa entit\u00e0. Persino Elizabeth sembra malata, ma si attribuisce il suo stato al fatto che il figlio Courtney si \u00e8 allontanato da lei e, ad Amalfi, si \u00e8 fatto monaco.\nParte seconda: Rory Daniel Armagh.\nFin dalla pi\u00f9 tenera et\u00e0, Rory ha saputo che il padre lo destinava alla politica e a diventare il primo presidente cattolico degli Stati Uniti d'America. A questo scopo il ragazzo aveva ricevuto una splendida educazione, che si accompagnava a una grande quantit\u00e0 di doti naturali, quali la bellezza, la sportivit\u00e0, la simpatia spontanea. Ma Rory sapeva nascondere bene i propri sentimenti esattamente come il padre. A 24 anni, desideroso di terminare gli studi e diventare avvocato, aveva pi\u00f9 volte assistito a riunioni inerenti le varie attivit\u00e0 paterne; non riusciva per\u00f2 a credere seriamente che vi fosse un organismo segreto capace di condizionare le scelte dei governi, specialmente di quelli europei.\nInnamorato di una fanciulla di Boston, Marjorie Chisholm, i due giovani si erano sposati in segreto, aspettandosi l'opposizione di entrambe le famiglie alla loro unione. In attesa di potersi impiegare come avvocato, Rory trascorreva qualche periodo con la giovane moglie. Ma, durante un viaggio in Europa, Rory conosce Claudia, ragazza molto ricca e viziata, per quanto assai decorativa e adatta a grandi impegni mondani. Joseph decide che Claudia sia la sposa ideale per il figlio e, quando questi si rifiuta di farsi avanti, attraverso le solite indagini, Joseph scopre il matrimonio segreto.\nPrima di parlare con il figlio, Joseph si reca a Boston dal padre della ragazza e, imprevedibilmente, si rende conto che il legame sarebbe stato positivo anche dal suo punto di vista, ma ormai ha gi\u00e0 dato fondo alle consuete minacce di rovinare l'onore della ragazza, se questa non acconsentir\u00e0 a far sciogliere il matrimonio. Dopo una spiegazione con il padre, Marjorie acconsente con molto rammarico ad informare Rory che il loro matrimonio \u00e8 stato annullato e si rifiuta perci\u00f2 di rivederlo, finch\u00e9, convinto di non essere pi\u00f9 amato, Rory si piega alla volont\u00e0 paterna e sposa Claudia. Dal matrimonio nascono in breve quattro bambini.\nIntanto Joseph riceve altre gravi scosse: mentre \u00e8 con la figlia Anne-Marie, lei, dopo uno sprazzo di lucidit\u00e0, Entra in coma e muore in poche ore. Contemporaneamente \u00e8 morto ad Amalfi anche Courtney. Joseph raggiunge Elizabeth per condividere il dolore della perdita dei rispettivi figli e in quell'occasione comprende che la donna da tempo \u00e8 gravemente ammalata, per un cancro inoperabile. I due si congedano ed Elizabeth muore circa una settimana dopo.\nNel frattempo, Rory \u00e8 divenuto un giovane politico molto promettente, ma per ragioni legate alla figura del padre, le societ\u00e0 di finanzieri che manovrano per avere nei governi uomini di loro gradimento, si oppongono alla presentazione della candidatura di Rory alla Presidenza, sostenendo Woodrow Wilson. Indignato, Joseph decide che porter\u00e0 avanti i suoi piani per il figlio, a dispetto di qualsiasi opposizione. Cos\u00ec il giovane, affiancato da Timothy Dineen, che nel frattempo ha ricoperto il ruolo lasciato vacante dalla morte di Harry Zeff, d\u00e0 inizio alla sua campagna politica. Nell'incontrare elettori e giornalisti, si rende per\u00f2 conto che il Paese soffre per il mantenimento di molte ingiustizie e le promesse rimaste senza seguito. In lui avviene un cambiamento che lo induce a esporsi in senso fortemente riformista. Si concede anzi, rifiutando la prudenza e le guardie del corpo che gli vorrebbero imporre il padre e Timothy. Entrato nella sala di un grande albergo per tenere un discorso, d'improvviso scoppia un tumulto e Rory \u00e8 raggiunto da un colpo di pistola. La morte lo coglie accanto a Marjorie, che, dopo tanti anni di assenza, era venuta a sentire il discorso.\nTimothy, da quando era entrato in casa Armagh, aveva nutrito un delicato sentimento d'amore per Mary Regina, pur sapendo che la giovane non sarebbe mai stata sua. Dopo la tragedia di Rory, egli va a trovare lei, suor Marie-Bernard, nel convento di clausura in Maryland dove si trova. Le annuncia anche la morte improvvisa di Joseph. La religiosa si convince che l'amatissimo fratello sia morto di crepacuore per tutte le disgrazie che ha sopportato, a partire dalle scelte di vita con cui lei e Sean, non per cattiveria ma solo per incomunicabilit\u00e0, lo avevano irreparabilmente ferito. Le parole di Mary Regina, cos\u00ec estranee alle malvagit\u00e0 impetrate da Joseph e dagli uomini del suo stampo, toccano profondamente il cuore dell'uomo e gli restituiscono una pace che \u00e8 quanto si pu\u00f2 ragionevolmente augurare."}
{"id": "8313885", "revid": "439868", "url": "https://it.wikipedia.org/wiki?curid=8313885", "title": "Chiesa di San Floriano (Pergine Valsugana)", "text": "La chiesa di San Floriano \u00e8 la parrocchiale a Pergine Valsugana, nella frazione di Sus\u00e0, in Trentino. Risale al XVI secolo.\nStoria.\nLa chiesa di San Floriano fu menzionata gi\u00e0 nel XVI secolo come cappella in un elenco di luoghi di culto legati alla pieve di Pergine, la chiesa della Nativit\u00e0 di Maria. Una visita pastorale del 1590 la ricord\u00f2 come intitolata a Santa Barbara.\nLa torre campanaria venne eretta nella prima met\u00e0 del secolo seguente, e dagli atti visitali risulta che nel 1642 i lavori non era ancora stati conclusi.\nCirca due secoli dopo, a partire dal 1863, la primitiva piccola cappella venne demolita e, sullo stesso sito, venne edificato il nuovo edificio che mantenne, della parte storica, solo la torre campanaria. La dedicazione da quel momento fu per il solo San Floriano. \nLa chiesa venne benedetta nel 1865 e dieci anni dopo venne celebrata la sua consacrazione solenne dal vescovo austriaco Johann Evangelist Haller che sostitu\u00ec quello di Trento.\nVerso la fine del XIX secolo fu necessario riparare la volta della sala, in parte crollata, e nel primo dopoguerra del secolo seguente fu oggetto di un arricchimento decorativo grazie al lavoro negli interni del pittore Agostino Aldi attivo in quel periodo in Trentino.\nNegli anni sessanta venne realizzato l'adeguamento liturgico e fu rinnovata la pavimentazione presbiteriale. Un ultimo restauro \u00e8 stato effettuato nel 1985.\nDescrizione.\nAll'interno viene conservata l'antica acquasantiera della chiesa demolita. Ai lati del camposanto due monumenti a stele, in pietra calcarea bianca, ricordano i caduti della grande guerra e i tanti cittadini di Sus\u00e0 che emigrarono."}
{"id": "8313894", "revid": "400694", "url": "https://it.wikipedia.org/wiki?curid=8313894", "title": "Serie B 2017-2018 (pallavolo maschile)", "text": ""}
{"id": "8313895", "revid": "400694", "url": "https://it.wikipedia.org/wiki?curid=8313895", "title": "Serie B 2016-2017 (pallavolo maschile)", "text": ""}
{"id": "8313896", "revid": "400694", "url": "https://it.wikipedia.org/wiki?curid=8313896", "title": "Serie B 2018-2019 (pallavolo maschile)", "text": ""}
{"id": "8313897", "revid": "287204", "url": "https://it.wikipedia.org/wiki?curid=8313897", "title": "Bisleri", "text": ""}
{"id": "8313898", "revid": "1305772", "url": "https://it.wikipedia.org/wiki?curid=8313898", "title": "Eshun", "text": ""}
{"id": "8313901", "revid": "367445", "url": "https://it.wikipedia.org/wiki?curid=8313901", "title": "Coramina", "text": ""}
{"id": "8313902", "revid": "827882", "url": "https://it.wikipedia.org/wiki?curid=8313902", "title": "Nana Eshun", "text": ""}
{"id": "8313910", "revid": "1842072", "url": "https://it.wikipedia.org/wiki?curid=8313910", "title": "Dichiarazione di inizio attivit\u00e0", "text": ""}
{"id": "8313926", "revid": "1842072", "url": "https://it.wikipedia.org/wiki?curid=8313926", "title": "Armata Rossa degli Operai e dei Contadini", "text": ""}
{"id": "8313935", "revid": "11959", "url": "https://it.wikipedia.org/wiki?curid=8313935", "title": "C.A. Storey", "text": ""}
{"id": "8313951", "revid": "149485", "url": "https://it.wikipedia.org/wiki?curid=8313951", "title": "Verein f\u00fcr Bewegungsspiele Stuttgart 1893 1985-1986", "text": "Questa pagina raccoglie i dati riguardanti il Verein f\u00fcr Bewegungsspiele Stuttgart 1893 nelle competizioni ufficiali della stagione 1985-1986.\nStagione.\nNella stagione 1985-1986 lo Stoccarda, allenato dallo jugoslavo Otto Bari\u0107 fino a marzo 1986 e poi avvicendato da Willi Entenmann, concluse il campionato al quinto posto. In coppa di Germania i \"Roten\" giunsero in finale, dove furono battuti dal , ma ottennero comunque la qualificazione in Coppa delle Coppe in quanto i bavaresi erano gi\u00e0 campioni di Germania. Fu proprio il VfB a favorire la vittoria di questi ultimi. All'ultima giornata di campionato lo Stoccarda batt\u00e9 per 2-1 il e permise al Bayern l'aggancio a pari punti in testa alla classifica, che vinse grazie alla differenza reti."}
{"id": "8313953", "revid": "1842072", "url": "https://it.wikipedia.org/wiki?curid=8313953", "title": "Machnov\u0161\u010dina", "text": ""}
{"id": "8313955", "revid": "1005847", "url": "https://it.wikipedia.org/wiki?curid=8313955", "title": "Ilwad Elman", "text": "Vita privata.\nIlwad \u00e8 nata tra il 1989 e il 1990 a Mogadiscio, in Somalia. Una delle quattro figlie del defunto imprenditore e attivista Elman Ali Ahmed e dell'attivista sociale Fartuun Adan.\nSuo padre era un fervente attivista per la pace negli anni '90, coniando il famoso detto in Somalia \"Drop the Gun, Pick up the Pen\"; \u00e8 stato assassinato nel 1996 ed \u00e8 noto fino ad oggi come il \"Padre Somalo della Pace\".\nTrasferitasi nel Canada con la famiglia, Ilwad \u00e8 tornata in Somalia nel 2010 mentre il conflitto imperversava ancora pesantemente e la maggior parte di Mogadiscio e delle Regioni centro-meridionali della Somalia sono andate sotto il controllo del gruppo terroristico Al-Shabaab, collegato ad Al-Qaeda. Da allora \u00e8 rimasta in Somalia, insieme alla madre Fartuun Adan, co-fondatrice del primo centro per sopravvissute alla violenza sessuale e di genere, progettando interventi mirati alla riforma del settore della sicurezza, per creare uno spazio inclusivo per le donne, nella costruzione della pace e il sviluppo di programmi per il disarmo e la riabilitazione di bambini soldato e adulti che disertano da gruppi armati, per il loro potenziamento socio-economico, riabilitazione e reintegrazione.\nIl 20 novembre 2019, le autorit\u00e0 locali hanno confermato che sua sorella Almaas Elman, anch'essa tornata in Somalia come soccorritrice, era stata colpita e uccisa in un'auto vicino all'aeroporto di Mogadiscio.\nCarriera.\nIn onore di Ahmed, sua moglie Fartuun Adan e le loro figlie hanno istituito il \"Centro di pace Elman\" a Mogadiscio. Adan \u00e8 la direttrice esecutiva della ONG, mentre la figlia Ilwad lavora al suo fianco in qualit\u00e0 di direttrice dei programmi e dello sviluppo. \u00c8 responsabile della progettazione e della supervisione dei programmi del Centro per la pace e i diritti umani di Elman con un ampio focus su:\nIlwad aiuta inoltre a gestire \"Sorella Somalia\", una filiale dell'Elman Peace and Human Rights Center, il primo programma del paese per l'assistenza alle vittime della violenza di genere che fornisce consulenza, assistenza sanitaria e alloggio alle donne bisognose. Il lavoro di Elman ha contribuito a sensibilizzare a livello locale sulla questione e ha incoraggiato i cambiamenti nella politica del governo. Ilwad Elman ha inoltre organizzato seminari educativi per i membri vulnerabili della societ\u00e0 e progettato e realizzato progetti che promuovono opportunit\u00e0 di sostentamento alternative per grandi e piccoli\nA met\u00e0 del 2012, Mogadiscio ha organizzato la sua prima conferenza sulla [[tecnologia]], l'[[intrattenimento]], il design (TEDx). L'evento \u00e8 stato organizzato dalla First Somali Bank per mostrare miglioramenti negli affari, nello sviluppo e nella sicurezza ai potenziali investitori somali e internazionali e Ilwad ha presentato il ruolo di Sorella Somalia nel processo di ricostruzione postbellica del Paese.\nDi fronte a 76 altri attivisti provenienti da 36 diverse nazioni in Africa, nel 2011 Elman ha rappresentato la Somalia durante la campagna \"Climb Up, Speak OUT\" sul Monte Kilimanjaro. L'evento \u00e8 stato organizzato da UNite Africa sotto l'egida di UN Women e si \u00e8 concluso con i partecipanti impegnati a porre fine alla violenza contro donne e ragazze.\nNel 2013, Elman \u00e8 apparsa nel documentario \"Through the Fire\", insieme a Hawa Abdi e Edna Adan Ismail e nel 2014 nel film \"Live From Mogadishu\", incentrato sul Mogadishu Music / Peace Festival di marzo 2013. Organizzato dall'Ensemble Waayaha Cusub e dal filantropo Bill Brookman, \u00e8 stato il primo festival musicale internazionale che si \u00e8 tenuto nella capitale della Somalia negli anni.\nOltre i suoi doveri all'interno dell'Elman Peace Center, Ilwad \u00e8 una sostenitrice dell'ultima iniziativa della Fondazione Kofi Annan chiamata \"Extremely Together\", in cui lei e altri 9 giovani leader sotto la guida di Kofi Annan stanno prevenendo l'estremismo violento ispirando, coinvolgendo e responsabilizzando i giovani a livello globale.\nIlwad \u00e8 inoltre presidente del gruppo di gestione dei casi di violenza di genere e della protezione dei minori a Mogadiscio; \u00e8 una dei fondatori del Comitato consultivo per la ricerca delle norme sociali sulla violenza di genere in Somalia e nel Sudan del Sud, \u00e8 componente della rete internazionale di professionisti per la registrazione di vittime civili, un'esperta della Rete di pace delle donne per la sicurezza inclusiva e una consulenza strategica del gruppo nell'area di responsabilit\u00e0 globale per la protezione dei minori. Dal 2013 \u00e8 Ambasciatrice del One Young World in Somalia; ha completato la borsa di studio del presidente Barack Obama alla Casa Bianca per i giovani leader africani nel 2014 e nello stesso anno \u00e8 stata nominata ambasciatrice della giovent\u00f9 in Somalia per porre fine alla violenza sessuale nei conflitti.\nIn un rapporto esclusivo, a maggio 2016, il The Washington Post ha evidenziato il ruolo di Elman e del Centro Elman, nel riabilitare i ragazzi che erano stati liberati dal servire come bambini soldato per i signori della guerra o reclutati segretamente per servire come spie della nuova agenzia di intelligence della Somalia.\nIlwad ha informato il dibattito del Consiglio di sicurezza delle Nazioni Unite sulla protezione dei civili nel 2015; \u00e8 stata la prima volta che una rappresentante della societ\u00e0 civile \u00e8 stata invitata a parlare su questo tema prima del Consiglio di sicurezza, nonch\u00e9 la prima volta che il dibattito tematico annuale si \u00e8 concentrato sull'emancipazione e la partecipazione delle donne. In seguito Ilwad ha scritto l'Agenda per l'azione dei giovani nella lotta all'estremismo violento, citata nella storica risoluzione 2250 del Consiglio di sicurezza delle Nazioni Unite su giovent\u00f9, pace e sicurezza. Nell'agosto 2016, Ilwad \u00e8 stata nominata dal Segretario generale delle Nazioni Unite Ban Ki-Moon come consigliere esperto in materia di giovent\u00f9, pace e sicurezza ed \u00e8 stata incaricata di consigliare uno studio per lo sviluppo di una strategia sull'UNSCR 2250.\nPer la sua attivit\u00e0 svolta nell'Elman Peace Center \u00e8 stata nominata al Premio Nobel per la pace nel 2019."}
{"id": "8313958", "revid": "11959", "url": "https://it.wikipedia.org/wiki?curid=8313958", "title": "Hum\u0101y\u016bn", "text": ""}
{"id": "8313970", "revid": "70217", "url": "https://it.wikipedia.org/wiki?curid=8313970", "title": "Ernia di Morgagni", "text": ""}
{"id": "8313977", "revid": "84184", "url": "https://it.wikipedia.org/wiki?curid=8313977", "title": "Xavier Williams", "text": "Carriera.\nArizona Cardinals.\nDopo non essere stato scelto nel Draft NFL 2015 Williams firm\u00f2 con gli Arizona Cardinals. Nella sua stagione da rookie disput\u00f2 4 partite mettendo a segno 2 tackle. Nelle due successive disput\u00f2 complessivamente 19 partite, di cui 2 come titolare.\nKansas City Chiefs.\nIl 20 marzo, Williams ricevette un'offerta contrattuale dai Kansas City Chiefs. I Cardinals avevano la possibilit\u00e0 di pareggiarla ma declinarono l'opzione, cos\u00ec il giocatore firm\u00f2 con i Chiefs. Nella prima stagione con la nuova maglia disput\u00f2 per la prima volta tutte le 16 partite, di cui 4 come titolare, con un nuovo primato personale di 47 tackle.\nIl 9 ottobre 2019, Williams fu inserito in lista infortunati per un problema a una caviglia. Torn\u00f2 ad allenarsi ad inizio dicembre e fece ritorno nel roster attivo il 25 dello stesso mese.\nNew England Patriots.\nIl 22 agosto 2020, Williams firm\u00f2 con i New England Patriots."}
{"id": "8313981", "revid": "287204", "url": "https://it.wikipedia.org/wiki?curid=8313981", "title": "Acido linoelaidico", "text": "Lacido linoelaidico \u00e8 un acido grasso composto da 18 atomi di carbonio con 2 doppi legami in posizione 9=10 e 12=13, in configurazione trans.\nLa sua notazione delta \u00e8 18:2\u03949t,12t \ncon formula di struttura:\n CH3-(CH2)4-CH=CH-CH2-CH=CH-(CH2)7-COOH\nIl suo nome IUPAC \u00e8 acido (9E,12E)-ottadeca-9,12-dienoico.\nContando i doppi legami dal terminale opposto al gruppo carbossilico \u00e8 un acido omega-6.\n\u00c8 stato identificato da Ernst E. Sundvik nel 1989 nella cera psilla, una cera che riveste la \"Psylla alni\", un afide conosciuto come pulce dell'ontano. Chibnal nel 1934 lo avrebbe individuato anche nelle cere dello Ceroplastes pseudoceriferus e del ceroblastes japonicus. Di controversa identificazione, sarebbe stato individuato anche nelle bacche di Goji (\"Lycium barbatum\"). Si trova normalmente negli oli ad alto tenore di acido linoleico parzialmente idrogenati e in piccole concentrazioni (\u22640,1%) negli oli vegetali ad alto tenore di acido linoleico riscaldati ad oltre 190\u00a0\u00b0C sia durante la cottura/frittura, sia durante la raffinazione.\nL'assunzione di acido linoelaidico, come di altri acidi trans non coniugati, \u00e8 associata al rischio cardiovascolare, al rischio di sviluppare diabete tipo 2 ed a alcuni fattori di rischio metabolici. Le funzioni coinvolte sono note come inibizione metabolica, biosintesi di steroidi, trasduzione del segnale, resistenza all'insulina e infiammazione."}
{"id": "8313982", "revid": "119399666", "url": "https://it.wikipedia.org/wiki?curid=8313982", "title": "Episodi di The Magicians (quinta stagione)", "text": "La quinta ed ultima stagione della serie televisiva The Magicians \u00e8 trasmessa dalla rete via cavo statunitense Syfy dal 15 gennaio 2020 al 1\u00ba aprile 2020.\nIn Italia, i primi tre episodi della stagione sono stati resi disponibili il 8 luglio 2020 dal servizio on demand TIMvision."}
{"id": "8313985", "revid": "1282260", "url": "https://it.wikipedia.org/wiki?curid=8313985", "title": "Modulo (vettore)", "text": ""}
{"id": "8313988", "revid": "519091", "url": "https://it.wikipedia.org/wiki?curid=8313988", "title": "Coppa Libertadores 2020", "text": "La Coppa Libertadores 2020 \u00e8 stata la 61\u00aa edizione della Coppa Libertadores d'America, il pi\u00f9 importante torneo di calcio del Sud America organizzato dal CONMEBOL. Al torneo hanno partecipato 47 squadre provenienti da 10 paesi latinoamericani: Argentina, Bolivia, Brasile, Cile, Colombia, Ecuador, Paraguay, Per\u00f9, Uruguay e Venezuela. Il torneo \u00e8 iniziato il 21 gennaio 2020 e la finale ha avuto luogo il 30 gennaio 2021 allo Stadio Maracan\u00e3 di Rio de Janeiro.\nIl trofeo \u00e8 stato vinto dal , al secondo successo nella competizione che ha sconfitto in finale i connazionali del . La squadra vincitrice ha ottenuto il diritto a disputare la Coppa del mondo per club FIFA 2020 e la Recopa Sudamericana 2021 (quest'ultima contro la vincente della Coppa Sudamericana 2020).\nIl era campione in carica, dopo aver vinto per la seconda volta la competizione nella precedente edizione.\nIl torneo \u00e8 stato sospeso nel mese di marzo a causa della pandemia di COVID-19 ed \u00e8 ripreso il 15 settembre, terminando poi il 30 gennaio 2021.\nSquadre.\nAl torneo partecipano 47 squadre di 10 federazioni (i 10 membri della CONMEBOL), i cui criteri di qualificazione sono determinati dalle singole federazioni nazionali.\nPrima fase.\nAlla prima fase partecipano squadre provenienti da Bolivia, Ecuador, Paraguay, Per\u00f9, Uruguay e Venezuela. Tramite sorteggio si sono determinate le tre sfide a eliminazione diretta, le cui vincenti hanno avuto il diritto di accedere alla seconda fase.\nSeconda fase.\nAlla seconda fase partecipano 16 squadre: le 3 vincenti della prima fase e altre 13 squadre provenienti da ogni federazione (2 da Brasile, Cile e Colombia e 1 dalle altre federazioni). Il sorteggio ha determinato gli accoppiamenti in sfide di andata e ritorno. Le 8 squadre vincenti accederanno alla terza fase.\nTerza fase.\nAlla terza fase partecipano le 8 squadre vincenti della fase precedente, con la possibilit\u00e0 di incroci tra squadre della stessa federazione. Le 4 squadre vincenti avranno il diritto di accedere alla fase a gruppi, mentre le due migliori classificate tra le squadre eliminate accedono al secondo turno della Coppa Sudamericana 2020.\n e accedono al secondo turno della Coppa Sudamericana 2020.\nFase a gruppi.\nLe 32 squadre partecipanti si dividono in 8 gruppi, ognuno composto da 4 squadre. Ogni squadra gioca con le altre 3 squadre del proprio girone con partite di andata e ritorno. La prima e la seconda classificata di ogni girone accederanno agli ottavi di finale, mentre la terza classificata avr\u00e0 il diritto di accedere alla Coppa Sudamericana 2020.\nGruppo A.\nRisultati.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo B.\nRisultati.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo C.\nRisultati.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo D.\nRisultati.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo E.\nRisultati.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo F.\nRisultati.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo G.\nRisultati.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo H.\nRisultati.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nFase a eliminazione diretta.\nLe fasi finali prevedono la disputa di ottavi di finale, quarti di finale e semifinali, con partite di andata e ritorno. Gli accoppiamenti degli ottavi di finale, sul modello del tabellone tennistico, sono stabiliti tramite sorteggio, svoltosi il 23 ottobre 2020. In caso di parit\u00e0 di reti segnate dopo le due partite vale la regola del maggior numero di reti segnate in trasferta. In caso di ulteriore parit\u00e0 si tirano direttamente i calci di rigore, senza disputare i tempi supplementari. La finale viene disputata in gara unica, in caso di parit\u00e0 dopo i tempi regolamentari sono previsti tempi supplementari ed eventualmente calci di rigore."}
{"id": "8313998", "revid": "1427733", "url": "https://it.wikipedia.org/wiki?curid=8313998", "title": "Football League Cup 1993-1994", "text": "La Football League Cup 1993-1994, conosciuta anche con il nome di Coca Cola Cup per motivi di sponsorizzazione, \u00e8 stata la 34\u00aa edizione del terzo torneo calcistico pi\u00f9 importante del calcio inglese, la 28\u00aa in finale unica. La manifestazione, ebbe inizio il 16 agosto 1993 e si concluse il 27 marzo 1994 con la finale di Wembley.\nIl trofeo fu vinto dall'Aston Villa, tornata al successo dopo 17 anni, grazie alla vittoria per 3-1 sul Manchester United. \nL'edizione odierna si caratterizza per una novit\u00e0 regolamentare che riguarda i replay, cos\u00ec come gi\u00e0 avviene dalla stagione 1991-92 in F.A. Cup, in caso di parit\u00e0 dopo i tempi supplementari, non si rigioca un ulteriore match a campi invertiti, ma si passa direttamente ai calci di rigore.\nE inoltre, con l'aumento dei posti a disposizione per le squadre inglesi nelle coppe europee, la vincitrice, torna a qualificarsi per la Coppa U.E.F.A. della stagione successiva. \nFormula.\nLa Football League Cup era riservata alle 22 squadre della Premier League e alle 70 della Football League. Il torneo era composto da scontri a eliminazione diretta, che prevedevano nei primi due turni e in semifinale due match: regola dei gol in trasferta in caso di parit\u00e0, ma solo dopo i tempi supplementari e a seguire eventuali calci di rigore. Mentre negli altri turni e in finale si giocava una singola gara: se l'esito risultava un pareggio si procedeva a una ripetizione a campi invertiti (in finale invece si rigiocava sempre in campo neutro). Nell'eventualit\u00e0 di un pari anche nel replay si disputavano i tempi supplementari e se necessario si procedeva all'esecuzione dei tiri dal dischetto."}
{"id": "8314000", "revid": "797136", "url": "https://it.wikipedia.org/wiki?curid=8314000", "title": "Kerala Blasters Football Club 2020-2021", "text": "Questa voce raccoglie le informazioni riguardanti il Kerala Blasters nelle competizioni ufficiali della stagione 2020-2021."}
{"id": "8314002", "revid": "110513889", "url": "https://it.wikipedia.org/wiki?curid=8314002", "title": "Plasma caldo", "text": ""}
{"id": "8314006", "revid": "36426", "url": "https://it.wikipedia.org/wiki?curid=8314006", "title": "Respirazione orale", "text": "Con il termine respirazione orale viene identificata una vera e propria sindrome da disadattamento psico-neuro-endocrino-immunitario derivata da stimoli patologici provenienti dall\u2019ambiente esterno che porta l\u2019organismo umano ad adattarvisi.\n\u00c8 una condizione patologica caratterizzata dal fatto che l\u2019aria inspirata percorre principalmente ( L\u201980% della stessa) il canale della orofaringe anzich\u00e9 quello della rinofaringe come fisiologicamente dovrebbe avvenire, a causa di un vantaggio meccanico del soggetto affetto. Questa condizione \u00e8 dovuta al fatto che, con la crescita, lo scheletro laringeo diventa pi\u00f9 basso rispetto al palato molle, la rima glottidea non si trova pi\u00f9 in stretta connessione con l\u2019ugola e quindi l\u2019aria pu\u00f2 venire introdotta dalla bocca, ma a ci\u00f2 devono opporsi i tre sigilli presenti all\u2019interno del cavo orale (labiale, tra lingua e palato duro e tra lingua e palato molle). Per poter parlare di respirazione orale propriamente detta, devono venire meno questi tre sigilli.\nUna volta instauratosi questo tipo di respirazione ha un carattere intermittente (soprattutto notturno) e si tratta pi\u00f9 frequentemente di una respirazione oro-nasale, poich\u00e9 l\u2019ostruzione completa delle vie aeree nasali \u00e8 molto rara, possiamo trovarla solo in caso di atresia delle coane congenita, una malformazione cranio facciale caratterizzata dall\u2019occlusione del passaggio nasale posteriore dell\u2019aria, per la presenza di un setto divisorio sito fra i confini anatomici delle coane posteriori.\nEpidemiologia.\nI dati statistici che riguardano la diffusione della respirazione orale sono contrastanti.\nAlcuni studi su bambini riportano percentuali comprese fra il \"20\" ed il \"40%,\" a seconda della fascia di et\u00e0 considerata.\nSecondo un altro studio effettuato la frequenza della respirazione orale era del \"27%\" in un campione di 2500 bambini con et\u00e0 compresa fra i 2 e i 6 anni.\nEziologia.\nLa respirazione orale \u00e8 secondaria a diversi fattori eziologici, anatomici e funzionali (adenoidi, tonsille, macroglossia, deviazione del setto nasale, riniti allergiche, alterazioni della deglutizione, vizi posturali) intra- ed extranasali, che ostruiscono le vie aeree nasali.\nSi tratta di una patologia a carattere multifattoriale dove distinguiamo \"fattori locali\" e \"generali\":\n-) Fattori primari locali: per la maggior parte rappresentate da condizioni morbose che conducono ad ostruzioni di vario grado delle vie aeree superiori. Le principali sono:\n\u25aa Riduzione dello spazio naso-faringeo;\n\u25aa Deviazione del setto nasale;\n\u25aa Riniti croniche (allergiche e vasomotorie);\n\u25aa Poliposi nasale;\n\u25aa Processi infiammatori a carico dei seni paranasali;\n\u25aa Traumi;\n\u25aa Ipertrofia dei turbinati;\n\u25aa Corpi estranei;\n\u25aa Faringiti croniche;\n\u25aa Neoformazioni (cisti, tumori);\n\u25aa \"Ipertrofia adenotonsillare\";\nNell\u2019analisi dei fattori locali bisogna aver presente che lo sviluppo del tessuto adeno-tonsillare \u00e8 differente dal restante sviluppo linfo-ghiandolare.\nLe adenoidi e le tonsille palatine costituiscono, insieme alla tonsilla tubarica e alla tonsilla linguale, organi linfatici posti all\u2019entrata delle vie aeree e digestive, noti con il nome di anello di Waldeyer.\nData la sede, proteggono dalle infezioni per inalazione e per ingestione. Questo insieme di tessuti (adenoidi pi\u00f9 tonsille) agisce come unit\u00e0 singola sicch\u00e9 la rimozione di uno di essi fa ipertrofizzare gli altri.\nAlla nascita le tonsille e le adenoidi sono piccole, tutti i neonati infatti respirano obbligatoriamente con il naso.\nLe adenoidi vanno incontro ad ipertrofia fisiologica all\u2019et\u00e0 di 3 anni, le tonsille invece a 5 anni.\nIl fatto che le adenoidi vanno incontro ad ipertrofia prima delle tonsille, obbliga alle volte il bambino a respirare con la bocca, sottoponendo le tonsille in modo abnorme all\u2019azione dell\u2019aria ispirata, non depurata e riscaldata dal naso con conseguente infiammazione e si ipertrofizzazione.\nSe permane questa respirazione orale le adenoidi non vanno in atrofia fisiologica perch\u00e9 non vengono attivate, mentre le tonsille non vanno in atrofia fisiologica perch\u00e9 vengono stimolate in modo innaturale. In questi casi, il tessuto adenoideo, magari stimolato dal catarro prodotto da patologie varie (di natura allergica, infettiva, virale, meccanica, disfunzionale), pu\u00f2 anche ipertrofizzarsi impedendo l\u2019esplicarsi di funzioni corrette a livello rinofaringeo che sono di stimolo per la crescita della regione stessa.\n-) Fattori secondari locali:\n\u25aaDismorfosi dento-maxillo-facciali (a carattere ereditario);\n\u25aaIpotono della muscolatura facciale (in particolare dei muscoli masticatori e dell\u2019orbicolare);\n\u25aaAltre abitudini viziate quali: la deglutizione atipica, il succhiamento del dito, il morso del labbro inferiore, etc\u2026;\n-) Fattori generali: malattie croniche dell\u2019apparato respiratorio (ipercapnia, ipossia) e cardiocircolatorio (scompenso cardiaco destro), l\u2019asma, le allergie, le malattie endocrine e del sistema nervoso etc\u2026\nPu\u00f2 inoltre esserci una ipotonia di tutto il sistema muscolare che, in corrispondenza del diaframma, si manifesta con una cinetica muscolare limitata e, nel distretto oro facciale, con l\u2019abbassamento costante della mandibola a riposo per ipotono dei muscoli sovraioidei e masticatori.\nAffezioni.\nIn caso di respirazione orale, si ha la presenza di alterazioni della postura cranica e cervicale, iperestensione della testa e attivazione del muscolo sternocleidomastoideo e dei muscoli respiratori accessori migliorando cos\u00ec la respirazione attraverso una maggior dilatazione delle vie aeree.\nAnche i tessuti molli periorali si trovano in una posizione alterata: difatti, per permettere il passaggio dell\u2019aria attraverso la bocca, i tre sigilli del cavo orale devono essere liberi:\nDi conseguenza i bambini respiratori orali hanno costantemente labbra incompetenti, con un labbro superiore corto e ipotonico e un labbro inferiore ipertonico e rovesciato in avanti.\nAnche la lingua assume una posizione non fisiologica, in quanto non pu\u00f2 pi\u00f9 rimanere adesa al palato e svolgere la sua funzione morfogenitrice a livello palatale, ma \u00e8 costretta ad una postura bassa e protrusa per agevolare il flusso di aria dal cavo-orale;\nIn questa situazione non vengono contrastate le forze centripete che le guance esercitano sul mascellare superiore e avremo come risultato un\u2019arcata superiore contratta, con la caratteristica forma a \u201cV\u201d, un palato molto pi\u00f9 profondo, una riduzione del diametron trasversale, un conseguente cross-bite posteriore e un \"open-bite anteriore.\"\nDa un punto di vista sagittale il respiratore orale presenta frequentemente una \"malocclusione di II Classe\" caratterizzata da una mandibola di dimensioni ridotte, post-ruotata e un over-jet aumentato a causa dell\u2019incompetenza labiale e della pressione della lingua sugli incisivi, con vestibolarizzazione dei superiori e lingualizzazione degli inferiori e con il conseguente aumento del rischio di traumi dei denti anteriori per over-jet maggiori a 3\u00a0mm.\nAll\u2019interno del cavo orale, possiamo notare come il pH e il flusso di saliva risultino ridotte proprio a causa del passaggio dell\u2019aria, con conseguenti: secchezza delle mucose orali, infiammazioni frequenti, un maggior numero di carie.\nAnche il flusso aereo attraverso le narici \u00e8 fortemente ridotto e, non essendo pi\u00f9 stimolata attivamente la muscolatura delle ali del naso, il naso tende ad essere sottile con narici piccole, strette e iposviluppate.\nDa un punto di vista verticale possiamo verificare l\u2019aumento dell\u2019altezza facciale antero-inferiore con riduzione dell\u2019altezza facciale posteriore. Inoltre, il bambino respiratore orale presenta occhiaie sia per la stasi dei plessi venosi da congestionedellamucosanasale,sia per la scarsa qualit\u00e0 del sonno.Tutte queste caratteristiche sono tipiche di un bambino con scarsa funzionalit\u00e0 respiratoria nasale a cui corrisponde una morfologia cranio-facciale tipica definita \u201cFacies Adenoidea\u201d. Spesso questi individui presentano anche comportamenti distratti, stanchi e svogliati ed enuresi notturne.\nNon si tratta, quindi, solo di un segno caratteristico di alcune dismorfosi dell\u2019apparato stomatognatico, ma anche di stati morbosi generali: a differenza della respirazione nasale fisiologica, la respirazione orale non riesce a garantire una modificazione ottimale dell\u2019aria inspirata e ci\u00f2 pu\u00f2 portare l\u2019intaurarsi della sindrome seno-bronchiale o rino-bronchiale, caratterizzata da processi infiammatori a carico dei seni paranasali, tonsilliti e rino-faringiti croniche, otiti, ipoacusie, sordit\u00e0, cefalee (soprattutto localizzate a livello frontale) con scarsa attitudine al lavoro, diminuita attenzione, affaticabilit\u00e0, astenie, stati sub-febbrili e tracheo-bronchiti croniche. Inoltresi riscontra anche un'alterazione della fonesi per la comparsa di \"rinolalia chiusa posteriore\".\nA causa dei rapporti esistenti tra funzione respiratoria e crescita dei mascellari, \u00e8 frequente il riscontro dell\u2019associazione tra respirazione orale e crescita disgnatica; in rapporto a quest\u2019ultima, la respirazione orale pu\u00f2 agire come:\n\u25aaCofattore esogeno predisponente;\n\u25aaCofattore esogeno coadiuvante;\n\u25aaCofattore esogeno inducente;\nSu di una matrice organica disgnatica, geneticamente predestinata, la respirazione orale pu\u00f2 agire come cofattore esogeno, cio\u00e8 come un elemento secondario che provoca a sua volta un peggioramento della dismorfosi a componente genetica (con causa aggravante).\nD\u2019altro canto, su di una matrice organica eugnatica, la respirazione orale pu\u00f2 intervenire in modo primario come fattore eziologico ambientale inducente e/o predisponente.\nEffetti della respirazione orale.\nMolti degli effetti e delle conseguenze della respirazione orale sono state precedentemente accennate. In questo paragrafo verranno fornite informazioni pi\u00f9 dettagliate.\n\u25aaConseguenze sulla salute del cavo orale: si crea una situazione di iposcialia con conseguente xerostomia (bocca asciutta), tensione del muscolo orbicolare delle labbra, bruxismo notturno. Uno stato di secchezza cronica della bocca \u00e8 in grado di alterare la flora batterica del cavo orale favorendo l\u2019insorgenza di carie, di infezioni, di stomatiti, di afte e di infiammazione delle gengive. Infatti la saliva, grazie ad enzimi antibatterici, anticorpi e ai sali minerali contenuti, assicura con il suo flusso regolare, detersione, allontanamento degli zuccheri, remineralizzazione dello smalto, cose che saranno limitate nel respiratore orale;\n\u25aaAlterazioni posturali: La respirazione orale provoca abbassamento della postura linguale (causa di malocclusione, per mancato sviluppo in allungamento normale del frenulo linguale) Si verifica una spinta costante sui denti e, invece, viene meno l\u2019azione fisiologica della lingua di modellazione ed allargamento del palato. Il controllo neuromuscolare crea iperestensione della testa (posizione che favorisce la dilatazione delle vie aeree) e, quindi, alterazione della postura della intera colonna vertebrale. Il modello respiratorio \u00e8 in grado di influenzare la postura di tutto l\u2019organismo. Anche i muscoli coinvolti nell\u2019atto respiratorio cambiano, ed intervengono muscoli che normalmente non partecipano alla respirazione. Ritroviamo incompetenza labiale e dei muscoli delle labbra che causano ipotonia del labbro superiore e ipertono del labbro inferiore;\n\u25aaConseguenze ortodontiche, sulla crescita cranio-facciale: Secondo la teoria della matrice funzionale di Moss, cio\u00e8 che la funzione determina la forma, la direzione di crescita del bambino respiratore orale cambia e si altera in modo tipico. La alterata postura linguale determina postero-rotazione della mandibola (iperdivergenza, morso aperto). Il palato rimane stretto sia per il non-uso delle adiacenti vie aeree superiori, sia per la mancata spinta allo sviluppo della lingua che rimane in posizione bassa e non va a stimolare il palato (funzione di morfogenesi) durante le 1500/ 2000 atti deglutitori. Inoltre, la postura linguale errata, cos\u00ec bassa, non riesce a contrastare la pressione delle guance che spingono a stringere ulteriormente il palato. Si crea quindi morso inverso uni o bilaterale, per via del palato stretto sommato alla spinta eccessiva sempre da parte della lingua sulla mandibola che si allarga ulteriormente, creando alle volte condizioni di II o III classe scheletrica. Il mascellare superiore presenta caratteristica forma a V ed il palato si presenta pi\u00f9 profondo, ogivale, per il mancato allargamento di cui sopra. Se si dovesse pensare che la volta palatina corrisponde al pavimento delle fosse nasali, ne risentono anche queste, e quindi le cavit\u00e0 nasali non si sviluppano, rimanendo strette e rendendo sempre pi\u00f9 difficoltosa la normale respirazione nasale. Le narici rimangono piccole e iposviluppate, il naso si assottiglia cos\u00ec come il labbro superiore, il labbro inferiore si ingrossa e si rovescia in avanti.A seconda di dove poggia prevalentemente la spinta linguale anomala, si possono creare vari tipi di malocclusioni come: il morso aperto (open-bite), overjet aumentato (incisivi superiori che sporgono con maggior predisposizione ai traumi dentali), evidenziazione della tendenza alla II classe, etc. L\u2019ipertono del muscolo orbicolare del labbro inferiore pu\u00f2 portare a lingualizzazione degli incisivi inferiori (che causa cos\u00ec frequentemente il fatto che i denti da latte non cadono e i permanenti incisivi inferiori crescono dietro). Possiamo ritrovare anche un aumento dell\u2019altezza facciale (viso allungato). Tutto ci\u00f2 \u00e8 quello che si chiama aspetto adenoideo o \"FACIES ADENOIDEA\". Oltre le malformazioni gi\u00e0 descritte, troviamo anche gli occhi con espressione smarrita, le guance sono ipotoniche, strette e triangolari, presenza di occhiaie, sia per la stasi vascolare dovuta alla congestione della mucosa nasale, sia perch\u00e9 questi bambini hanno una qualit\u00e0 del sonno molto scarsa;\n\u25aaConseguenze sulla salute generale: i bambini affetti da respirazione orale sono ipoattivi, assonnati, svogliati, con scarso rendimento scolastico e sportivo (sono costantemente ipo-ossigenati). Si riscontrano anche disturbi del carattere e della socializzaione. Questa, inoltre, \u00e8 la condizione in cui si determinano pi\u00f9 frequentemente le APNEE NOTTURNE che, se non curate, si mantengono anche in et\u00e0 adulta, con grande pericolo per la salute.\n\u00c8 stato detto che la respirazione orale crea malocclusione ma \u00e8 sicuramente vero anche il contrario: che una malocclusione, instauratasi per motivi ereditari e/o a causa delle cosiddette abitudini viziate (allattamento materno prolungati, ciuccio e biberon prolungati, dito in bocca e suzione dello stesso etc\u2026) pu\u00f2 creare le condizioni anatomiche sfavorevoli che andranno ad instaurare un modello di respirazione orale.\nDiagnosi.\nQuando ci troviamo di fronte a forme di respirazione orale vera, la diagnosi risulta molto semplice in quanto il bambino presenter\u00e0 i tipici segni anatomici e non della patologia, raggruppati tutti sotto il termine di facies adenoidea. Esso fornisce un identikit del bambino respiratore orale:\n\u25aa Occhi con tipico alone cutaneo scuro per la stasi venosa provocata dalla congestione delle mucose nasali;\n\u25aa Espressione assente, stanca, palpebre cadenti;\n\u25aa Il naso appare ristretto con narici piccole, pu\u00f2 presentarsi prominente o gobbuto, pi\u00f9 o meno dritto con setto deviato;\n\u25aa Zigomi appiattiti o assenti;\n\u25aa Labbra incompetenti, sgretolate, con assottigliamento del labbro superiore e l\u2019ingrossamento e il rovesciamento in avanti dellabbro inferiore;\n\u25aa Pu\u00f2 esserci frenulo linguale corto con deglutizione atipica;\n\u25aa Postura linguale bassa;\n\u25aa Quando deglutisce fa una smorfia, o contrae della muscolatura delle guance, o corruga visibilmente la pelle che ricopre il mento con tipico aspetto a \u201cpalla da golf \u201c;\n\u25aa Alitosi pi\u00f9 o meno accentuata soprattutto al mattino;\n\u25aa Cefalee soprattutto localizzate a livello frontale;\n\u25aa Scarsa attenzione;\n\u25aa Palato stretto e profondo;\n\u25aa Possibile II o III classe scheletrica di Angle;\n\u25aa Possibili cross bite posteriore ed open bite anteriore;\n\u25aa Mandibola in posizione bassa;\n\u25aa Faccia lunga e stretta;\n\u25aa Pu\u00f2 presentare alterazioni cifolordotiche della colonna vertebrale, tendenza alla rettilineizzazione o addirittura all\u2019inversione della lordosi cervicale, scapole alate, spalle ruotate in avanti, petto incavato, ventre gonfio e prominente;\nDi fronte a questo quadro clinico bisogna comunque valutare se esso faccia parte o meno del corredo genetico del soggetto, oppure se sia direttamente correlato con la funzione respiratoria anormale; difatti, non sempre la \u201cfacies adenoidea\u201d \u00e8 correlata a respirazione orale.\nIl problema sopraggiunge quando ci troviamo di fronte a forme di respirazione mista dove bisogna ricercare con attenzione i segni di tale patologia; in questi casi \u00e8 bene per prima cosa valutare quale sia l\u2019atteggiamento spontaneo della competenza labiale. Capita spesso che il bambino stia a labbra chiuse, atteggiamento comunque non spontaneo in quanto \u00e8 possibile notare contrazioni volontarie dei muscoli mimici facciali. Questa condizione pu\u00f2 essere dovuta allo stress psicologico.\nBisogna comunque fare un\u2019anamnesi dettagliata, ponendo ai genitori le domande seguenti:\n\u25aa Il bambino dorme a bocca aperta o a bocca chiusa?\n\u25aa Russa la notte?\n\u25aa Al mattino, trovate il cuscino bagnato di saliva?\n\u25aa Quando guarda la televisione rimane a bocca aperta o a bocca chiusa?\n\u25aa Quando legge, ascolta la musica, gioca ai video games sta a bocca aperta o chiusa?\nInoltre, in aggiunta, possono essere utilizzati i test semiologici di funzionalit\u00e0 respiratoria:\n-) Test di Rosenthal: si fanno compiere 20 atti respiratori consecutivi, prima con entrambe le narici, successivamente con una sola, tenendo la bocca chiusa. Se dovesse predominare la respirazione orale, il soggetto sar\u00e0 costretto ad aprire la bocca prima del termine del test, mentre aumenteranno la frequenza del respiro e quella cardiaca;\n-) Riflesso di Goudin o \u201ctest delle pinne nasali \u201c: consiste nella compressione veloce seguita dal rilascio dell\u2019ala del naso. La compressione pu\u00f2 essere effettuata contemporaneamente su tutte e due le narici oppure alternatamente. Se ci si trova di fronte ad un respiratore orale, non si osserva la risposta riflessa dell\u2019allargamento delle narici, in quanto la carenza di funzione rende ipotrofica e ipotonica la muscolatura narinale;\n-) Manovra di Robin e Soleil: il paziente viene invitato a respirare con la bocca chiusa e la mandibola in protrusione. In caso di miglioramento della respirazione, la positivit\u00e0 della manovra depone per una situazione di glossoptosi;\n-) Test di Cottle: se la funzione respiratoria migliora allontanando le guance verso l\u2019esterno, questo fatto depone per un\u2019insufficiente o assente funzionalit\u00e0 della valvola nasale. SI tratta di una manovra che facilita la diagnosi differenziale tra l\u2019ostacolo alla corrente respiratoria di tipo valvolare (narinale) e quello di tipo extravalvolare (turbinale o settale);\n-) Prova dello specchietto di Glatzel: lo specchio di Glatzel \u00e8 costituito da una lastra metallica con superficie speculare divisa da segni concentrici distanti fra loro 1\u00a0cm. Questa manovra pu\u00f2 essere fatta anche con due specchietti odontoiatrici avvicinati testa-testa. In questo modo, viene esaminata la capacit\u00e0 respiratoria nasale osservando la quantit\u00e0 di vapore espirato che si condensa sulla superficie speculare. Tale condensazione forma per ogni narice un alone di ampiezza variabile proporzionale al grado di perviet\u00e0 della rispettiva fossa nasale. Il soggetto adulto, in condizioni fisiologiche, manifesta due aloni simmetrici larghi circa 3\u00a0cm e lunghi 7\u00a0cm. Per eseguire il test, bisogna tenere gli specchietti sotto le narici. In caso di espirazione e respirazione nasale, le superfici si appanneranno.\nPer una corretta diagnosi \u00e8 comunque consigliabile l\u2019esecuzione di indagini strumentali piu approfondite basate su: rinomanometria, elettromiografia, elettrognatografia e termografia.\nQuando si desidera valutare il grado di parviet\u00e0 dello iato faringeo, risulta utile anche lo studio dei tessuti molli attraverso una teleradiografia latero-laterale, in proiezione postero-anteriore e in posizione frontale. La prima in particolare, oltre alla valutazione di eventuali ipertrofie adenotonsillari, consente di osservare la posizione della lingua, del velo palatino e lo spazio esistente fra adenoidi e palato molle. La seconda invece permette la valutazione delle dimensioni delle cavit\u00e0 nasali e paranasali ed eventuali deviazioni del setto nasale.\nTerapia.\nMolto spesso la terapia della respirazione orale non \u00e8 limitata al solo distretto dento-maxillo-facciale, quindi a carico dell\u2019odontoiatra, ma si avvale della collaborazione di diversi specialisti, in primo luogo dell\u2019otorinolaringoiatra, del pediatra e del logopedista.\nDistinguiamo quattro possibili interventi:\n\u25aaTerapia medica generale: quando la respirazione orale \u00e8 sintomo di un quadro patologico ben pi\u00f9 vasto, riguardante non solo strutture dell\u2019apparato stomatognatico, il paziente verr\u00e0 inviato ad altri specialisti quali il pediatra, l\u2019allergologo, il reumatologo, lo pneumologo;\n\u25aaTerapia otorinolaringoiatrica: bisogna ricordare che tonsille e adenoidi appartengono al sistema immunitario come luogo sia di deposito sia di produzione di cellule immonocompetenti e che, di conseguenza, la terapia dovr\u00e0 assicurare sia la funzione immunitaria sia l\u2019eliminazione di eventuali foci e ostruzioni meccaniche. \u00c8 consigliabile distinguere la patologia tonsillare da quella adenoidea, in quanto le adenoidi rivestono un ruolo immunologico minore rispetto a quello delle tonsille; infatti, la funzione immunitaria del tessuto adenoideo pu\u00f2 essere sostituita dall\u2019ipertrofia dei follicoli linfatici faringei e epifaringei, e l\u2019exeresi chirurgica pu\u00f2 anche non essere radicale e limitarsi al tessuto adenoideo o ad una sola tonsilla;\n\u25aaTerapia ortognatodontica: il trattamento ortodontico pu\u00f2 apportare notevoli benefici quali la normalizzazione dei rapporti fra le basi scheletriche e i denti ( \u00e8 il miglior presupposto per consentire ai tessuti molli di funzionare in modo adeguato e per ripristinare una fisiologica respirazione nasale ). Alle volte risulta essere sufficiente la semplice correzione della dismorfosi ad eliminare la respirazione orale, soprattutto quando questa rappresenta una manifestazione secondaria. L\u2019esposizione ortodontica del mascellare, con qualsiasi mezzo venga effettuata, aumenta la capacit\u00e0 e l\u2019ampiezza delle fosse nasali e, quando la mandibola viene portata in avanti, aumentano le dimensioni delle vie aeree faringee.\n\u25aaTerapia miofunzionale: La TMF \u00e8 un programma educativo \u2013 rieducativo volto alle alterazioni delle funzioni orali quali: la respirazione, l\u2019alimentazione (suzione, masticazione, deglutizione), la produzione dei suoni del linguaggio, nonch\u00e9 il gusto e la mimica facciale. Le procedure terapeutiche mirate alla rieducazione della funzione respiratoria si possono suddividere in:\n- \"Locali\": limitate al distretto muscolare oro-facciale;\n- \"Generali\": riguardante tutta la muscolatura corporea e le manovre di igiene generale;\nLa rieducazione della respirazione pu\u00f2 iniziare precocemente, intorno a 5-6 anni; un fattore molto importante da considerare \u00e8 il grado di maturazione psico-motoria per valutare la capacit\u00e0 di collaborazione del bambino.\nBibliografia.\n- \"Cagnone G.M \u201cLa respirazione orale: patogenesi delle conseguenze sull\u2019apparato stomatognatico\u201d; Parodontologia e Stomatologia nuova 1: 1991.\"\n- \"Cagnone G.M \u201cPatogenesi delle malocclusioni da alterata postura\u201d; Parodontologia e Stomatologia nuova 1: 1991;\"\n- \"Cozza P., Fidato R., Germani C., Santoro F., Siciliani G.: \u201cLa deglutizione atipica\u201d; Mondo Ortodontico Aprile 1992, Vol.17.\"\n- \"Cozza P., Polimeni A., De Toffol L.: \u201cLa terapia miofunzionale\u201d; MassonEditore 2002.\"\n- \"Deshayes M. J.: \u201cCrescita cranio facciale ed ortodonzia\u201d; Masson editore, Milano 1987.\"\n- \"Dott. Paolo Passaretti: \u201cPROBLEMI DERIVANTI DALLA RESPIRAZIONE ORALE CONSEGUENZE ORTODONTICHE E SULLA SALUTE IN GENERALE DERIVANTI DALLA RESPIRAZIONE ORALE\u201d; 3 Ottobre 2016, Dentisti-Italia;\"\n- \"FERRANTE. Manuale pratico di terapia miofunzionale. Un aiuto alla posturologia, alla odontoiatria ed altre specialita' - Influenza della terapia della deglutizione sui problemi posturali. Demi \u2013Marrapese, 2004;\"\n- \"FERRANTE A. Terapia miofunzionale. Dalla deglutizione viziata ai problemi posturali. Procedure diagnostiche e terapeutiche. Futura publishing society. Torino, 1997;\"\n- \"LEVRINI A. Deglutizione atipica e terapia miofunzionale. Mondo ortodontico, 3:24-48, 1977.\"\n- \"Levrini A., Caprioglio A., Levrini L.: \u201cRieducazione respiratoria: esercizi miofunzionali\u201d; Dental Cadmos n.17- Novembre 1994.\"\n- \"Polimeni A., Caldarone S. e coll.: \u201cil bambino respiratore orale: indagine clinica\u201d; Dental Cadmos Vol.11 1998 pag. 29-33.\"\n- \"Pignatelli M.: \u201cPossibilit\u00e0 e limiti diagnostici delle indagini radiografiche encefalometriche nei respiratori orali\u201d; XLI raduno O.R.L. Alta Italia Milano, 2 Dicembre 1995, pagg. 123-135 in \u201cModerni aspetti diagnostici e terapeutici della patologia nasosinusale\u201d.\"\n- \"Siciliani G., Cozza P., Colagiuri P.: Il bambino respiratore orale e lo sviluppo cranio facciale; Dental Cadmos Vol.18, 1990.\"\n- \"Sfondrini G., Mira E. e coll.: \u201cIl bambino adenoideo\u201d; ed. Masson- Milano, 1989.\"\n- \"SCHINDLER O et al. Manuale operativo di fisiopatologia della deglutizione. Edizioni Omega 1990;\"\n- \"Viva Elena, Viva Enrico: \u201crieducazione della respirazione orale\u201d; Atti Congresso S.I.O.P., Capri, 1994.\"\n\"- Viva E., Stefini S., Viva Elena: \u201cCrescita oro-rino-maxillo-facciale ed adenotonsillectomia per motivi meccanici\u201d; II edizione editore Milella, Lecce 1993.\"\n\"- Allegri D. Tesi di laurea triennale in Igiene Dentale, Universit\u00e0 di Pisa, anno accademico 2018-2019: \u201c Respirazione orale: indagine su variazioni di pH e flusso salivare dopo terapia miofunzionale e correlazioni con lesioni cariose \u201c.\""}
{"id": "8314008", "revid": "46291", "url": "https://it.wikipedia.org/wiki?curid=8314008", "title": "Trifolium alpinum", "text": "Il trifoglio alpino (Trifolium aalpinum L.) \u00e8 una pianta erbacea perenne appartenente alla famiglia delle Fabaceae, originario delle Alpi."}
{"id": "8314011", "revid": "110514064", "url": "https://it.wikipedia.org/wiki?curid=8314011", "title": "Chiesa di San Liberatore e Salvatore (Altamura)", "text": ""}
{"id": "8314013", "revid": "110514077", "url": "https://it.wikipedia.org/wiki?curid=8314013", "title": "Chiesa di San Salvatore e Liberatore (Altamura)", "text": ""}
{"id": "8314023", "revid": "599013", "url": "https://it.wikipedia.org/wiki?curid=8314023", "title": "Joachim von Tresckow", "text": "Biografia.\nTresckow combatt\u00e9 con l'esercito imperiale tedesco come ufficiale nella prima guerra mondiale, venendo ferito pi\u00f9 volte e ricevendo diverse distinzioni.\nDopo il primo conflitto mondiale venne assunto nel Reichswehr e poi nella Wehrmacht dove ottenne il comando della 328\u00aa divisione di fanteria fino alla sua dissoluzione il 2 novembre 1943 sul fronte orientale. Comand\u00f2 quindi la 18\u00aa Divisione da campo della Luftwaffe sul fronte occidentale tedesco nel 1944/1945. Nel 1944 fu nominato comandante del XXX. corpo d'armata. Negli ultimi mesi di guerra del 1945, ormai tenente generale, von Tresckow divenne comandante del LIX. corpo d'armata."}
{"id": "8314033", "revid": "686936", "url": "https://it.wikipedia.org/wiki?curid=8314033", "title": "Ben Niemann", "text": "Carriera.\nKansas City Chiefs.\nDopo non essere stato scelto nel Draft NFL 2018, Niemann firm\u00f2 con i Kansas City Chiefs riuscendo ad entrare nei 53 uomini per l'inizio della stagione regolare. Debutt\u00f2 nella NFL il 9 settembre 2018 contro i Los Angeles Chargers, giocando negli special team. La prima gara come titolare la disput\u00f2 l'11 novembre nella vittoria per 26-14 sugli Arizona Cardinals in cui guid\u00f2 i Chiefs con 6 tackle. Niemann concluse la sua stagione da rookie con 10 tackle in 14 presenze, giocando principalmente negli special team. Scese in campo anche nelle due gare di playoff dei Chiefs, deviando un passaggio nella end zone contro gli Indianapolis Colts nel divisional round e mettendo a segno 2 tackle con gli special team nella finale della AFC contro i New England Patriots.\nNel 2019 Niemann trov\u00f2 maggior spazio disputando tutte le 16 partite, di cui una come titolare, mettendo a segno 56 tackle e un passaggio deviato. Nei playoff fece registrare 4 tackle contro gli Houston Texans e uno contro i Tennessee Titans nella vittoria che qualific\u00f2 i Chiefs al Super Bowl LIV. Il 2 febbraio 2020 scese in campo nel Super Bowl LIV contro i San Francisco 49ers che i Chiefs vinsero per 31-20, conquistando il primo titolo dopo cinquant'anni. Nella finalissima mise a segno un tackle.\nVita privata.\n\u00c8 il fratello di Nick Niemann, giocatore dei Los Angeles Chargers."}
{"id": "8314042", "revid": "6923", "url": "https://it.wikipedia.org/wiki?curid=8314042", "title": "Angiolello Duri", "text": "Angiolello Duri (secondo alcuni Angiolello Durani) \u00e8 un personaggio leggendario che secondo una consolidata tradizione orale, ripresa da alcuni testi ottocenteschi, nella seconda met\u00e0 del XVI secolo assurse a notoriet\u00e0 raggiungendo il titolo di Visir dell'impero ottomano. Secondo questa tradizione, il Duri, nativo di Cicala sarebbe stato fatto prigioniero dai Turchi da giovinetto e convertitosi all'Islam si sarebbe distinto nell'esercito ottomano fino ad essere elevato da Maometto III al grado di Visir."}
{"id": "8314045", "revid": "599013", "url": "https://it.wikipedia.org/wiki?curid=8314045", "title": "Alex Brown (giocatore di football americano)", "text": "Carriera.\nSan Francisco 49ers.\nBrown firm\u00f2 con i San Francisco 49ers il 15 maggio dopo non essere stato scelto nel Draft NFL 2019. Il 25 luglio 2019 fu svincolato.\nPhiladelphia Eagles.\nBrown in seguit\u00f2 firm\u00f2 con i Philadelphia Eagles ma fu svincolato il 4 agosto 2019.\nNew York Jets.\nBrown firm\u00f2 con i New York Jets il 5 agosto 2019. Malgrado una pre-stagione positiva, fu svincolato prima dell'inizio della stagione regolare.\nKansas City Chiefs.\nBrown firm\u00f2 con la squadra di allenamento dei Kansas City Chiefs il 2 settembre 2019. Fu promosso nel roster attivo il 5 dicembre. Debutt\u00f2 come professionista tre giorni dopo contro i New England Patriots e chiuse la sua stagione da rookie con 3 presenze e 2 tackle. Prese parte anche alle tre gare di playoff senza fare registrare alcuna statistica. Il 2 febbraio 2020 scese in campo nel Super Bowl LIV contro i San Francisco 49ers che i Chiefs vinsero per 31-20, conquistando il primo titolo dopo cinquant'anni."}
{"id": "8314058", "revid": "73843", "url": "https://it.wikipedia.org/wiki?curid=8314058", "title": "Joseph Krumgold", "text": "Biografia.\nJoseph Quincy Krumgold nasce a Jersey City, nel New Jersey, il 9 aprile 1908.\nIntrodotto negli ambienti hollywoodiani dal padre, gestore di sale cinematografiche, si laurea all'Universit\u00e0 di New York e inizia a lavorare come sceneggiatore per la Metro-Goldwyn-Mayer\nNel 1935 pubblica il suo unico romanzo per adulti, il giallo \"Thanks to Murder\" e in seguito d\u00e0 alle stampe opere per ragazzi come i semidocumentaristici e didattici \"I pascoli dell'altipiano\", \"Onion John\" ed \"Henry 3\".\nSposatosi nel 1946 con Helen Litwin dalla quale ha un figlio, lavora anche come sceneggiatore e regista in opere propagandistiche e opera alcuni anni in Israele dirigendo alcuni film-documentari.\nPrimo scrittore a vincere per due volte la Medaglia Newbery, muore a 72 anni il 10 luglio 1980 a causa di un infarto a Hope."}
{"id": "8314065", "revid": "599013", "url": "https://it.wikipedia.org/wiki?curid=8314065", "title": "Punschkrapfen", "text": "Il punschkrapfen o punschkrapferl \u00e8 un dessert austriaco composto da una base di pan di Spagna, cioccolato, confettura di albicocche e rum ricoperta da una glassa di zucchero.\nStoria.\nNonostante le sue origini incerte, il \"punschkrapfen\" risulta inventato a Vienna durante il medioevo da parte degli Avari. Secondo altri fu invece introdotto nel territorio austriaco dagli Ottomani durante la Battaglia di Vienna. Il \"punschkrapfen\" \u00e8 oggi molto popolare in Austria, e viene preparato nella maggior parte delle pasticcerie e panetterie del posto."}
{"id": "8314066", "revid": "729019", "url": "https://it.wikipedia.org/wiki?curid=8314066", "title": "G\u00fcnther Hoffmann-Sch\u00f6nborn", "text": "Biografia.\nI primi anni.\nHoffmann entr\u00f2 a far parte del Reichswehr il 1\u00ba aprile 1924 e venne da subito assegnato al 3\u00ba reggimento d'artiglieria di stanza a Francoforte sull'Oder, prestando servizio dapprima nella 10\u00aa e poi nell'8\u00aa batteria. Super\u00f2 l'esame e venne ammesso nel suo reggimento il 15 luglio del 1925 col grado di caporale. Da marzo a fine settembre del 1926, Hoffmann frequent\u00f2 la scuola di fanteria. Durante questo periodo fu promosso sottotenente. Dal novembre del 1926 all'agosto del 1927 entr\u00f2 a far parte della scuola di artiglieria di J\u00fcterbog. Il 1\u00ba febbraio 1928 venne promosso tenente. INel 1929 segu\u00ec un nuovo corso ed il 1\u00ba giugno 1931 venne promosso primo tenente. Nell'ottobre del 1934, Hoffmann divenne comandante dell'11\u00aa batteria del reggimento d'artiglieria di Fulda. Nell'ottobre dell'anno successivo ottenne di poter frequentare un nuovo corso presso l'accademia di guerra di Berlino, completato nell'estate del 1937. Durante questo periodo, Hoffmann venne promosso capitano il 1\u00ba ottobre 1936 e venne impiegato dall'agosto del 1937 sino al marzo del 1939 nello stato maggiore dell'8\u00aa armata. Nell'aprile del 1939 fu nominato comandante della 2\u00aa batteria del 42\u00ba reggimento d'artiglieria di stanza a Minden. Dal 13 maggio 1939, per ragioni ereditarie, assunse anche il cognome di Sch\u00f6nborn.\nLa seconda guerra mondiale.\nDopo l'invasione tedesca della Polonia, Sch\u00f6nborn venne nominato comandante della 730\u00aa divisione di artiglieria pesante dal 13 ottobre 1939, incarico che mantenne sino alla met\u00e0 di aprile del 1940. Guid\u00f2 quindi la 777\u00aa divisione di artiglieria pesante nella campagna sul fronte occidentale. Il 31 maggio 1940, venne insignito della Croce di Ferro di II classe ed il 29 giugno successivo ottenne la I classe. A met\u00e0 agosto del 1940 venne trasferito temporaneamente in riserva.\nIl 1\u00ba ottobre 1940, venne nominato comandante della 191\u00aa divisione d'artiglieria d'assalto. Il 1\u00ba dicembre 1940, venne promosso a maggiore. Nel gennaio del 1941 venne a portarsi a Ploie\u0219ti (in Romania) con l'incarico coi suoi uomini di proteggere i pozzi petroliferi locali, vitali per i rifornimenti per le truppe tedesche nell'area. Nel marzo del 1941, venne trasferito in Bulgaria diretto verso il confine bulgaro-greco a Livunovo.\nNella campagna dei Balcani, coi suo uomini venne pesantemente coinvolto nelle battaglie sulla linea Metaxas che portarono poi alla capitolazione dell'esercito della Macedonia orientale il 9 aprile 1941. La sua divisione si port\u00f2 dapprima a Larissa e poi alle Termopili. Il 14 maggio 1941, Sch\u00f6nborn ottenne la croce di cavaliere della croce di ferro, venendo poco dopo spostato a Olomouc.\nDal giugno 1941 prese parte alla campagna sul fronte orientale e Sch\u00f6nborn rimase gravemente ferito nei pressi di Mosca il 2 dicembre 1941. Il 31 dicembre 1941, ricevette le foglie di quercia per la sua decorazione da cavaliere della croce di ferro. Dopo un periodo di ospedalizzazione, riprese servizio dal marzo del 1942 fino alla fine di marzo 1943 come comandante del III dipartimento di addestramento del 29\u00ba reggimento d'artiglieria di stanza a J\u00fcterbog. Il 1\u00ba aprile 1942 venne promosso tenente colonnello ed il 1\u00ba dicembre di quello stesso anno ottenne il comando del 2\u00ba reggimento d'artiglieria. Nell'agosto del 1943 ottenne il comando della scuola d'artiglieria a Burg, nei pressi di Magdeburgo, dove ricevette la nomina a colonnello il 1\u00ba novembre di quello stesso anno. Alla fine di luglio del 1944 venne posto temporaneamente in riserva, frequentando sino alla fine di agosto del medesimo anno un corso per comandanti di divisione a Hirschberg.\nSch\u00f6nborn venne quindi incaricato il 15 settembre 1944 di comandare la 18\u00aa divisione dei Volksgrenadier, venendo promosso al grado di maggiore generale dal 1\u00ba dicembre 1944. Venne posto in Danimarca ed il 5 febbraio del 1945 venne ancora una volta posto in riserva. Il 19 febbraio 1945 venne recuperato come comandante della 5\u00aa divisione panzer, rimanendo in servizio in Prussia orientale sino al suo ferimento il 10 aprile 1945 quando venne colpito da un proiettile alla coscia. Il 15 aprile venne trasferito a bordo di una nave ospedale a Copenaghen. Da agosto a dicembre del 1945 rimase ricoverato nell'ospedale militare di Hameln. Il 6 dicembre 1945 venne dichiarato prigioniero di guerra. Successivamente, Sch\u00f6nborn venne internato ad Adelheide dal 13 maggio 1947 al 5 marzo 1948, venendo quindi liberato.\nDopo la guerra Sch\u00f6nborn si port\u00f2 a vivere Detmold dove lavor\u00f2 nel settore privato. Per la direzione del futuro Bundeswehr, Sch\u00f6nborn venne suggerito nel 1952 come comandante di divisione futuro, ma tuttavia tale proposta cadde nel nulla."}
{"id": "8314072", "revid": "827882", "url": "https://it.wikipedia.org/wiki?curid=8314072", "title": "Punschkrapferl", "text": ""}
{"id": "8314079", "revid": "1305772", "url": "https://it.wikipedia.org/wiki?curid=8314079", "title": "Crumb", "text": ""}
{"id": "8314081", "revid": "15756", "url": "https://it.wikipedia.org/wiki?curid=8314081", "title": "Physical (Dua Lipa)", "text": "Physical \u00e8 un singolo della cantante britannica Dua Lipa, pubblicato il 31 gennaio 2020 come secondo estratto dal secondo album in studio \"Future Nostalgia\".\nPubblicazione.\nL'artista ha annunciato l'uscita del brano il 24 gennaio 2020 sui suoi profili social. La copertina raffigura Dua Lipa in una posizione contorta, con un braccio sulla parete e l'altro vicino alla bocca. Il 6 marzo 2020 \u00e8 stato diffuso un video del singolo a tema allenamento.\nDescrizione.\n\"Physical\", che contiene un'interpolazione della celebre canzone omonima di Olivia Newton-John, \u00e8 composto in chiave La minore ed ha un tempo di 147 battiti per minuto. La cantante l'ha definito ispirato alla musica anni ottanta e al film \"Flashdance\", nonch\u00e9 \u00abun brano divertente, da ballare ed il pi\u00f9 pazzo delle mie canzoni ad alta energia\u00bb.\nPromozione.\nDua Lipa si \u00e8 esibita con il brano per la prima volta al Sydney Gay and Lesbian Mardi Gras il 29 febbraio 2020.\nAccoglienza.\nCerys Kenneally di \"Line of Best Fit\" ha accolto positivamente il brano, definendolo \u00abun pezzo forte\u00bb. Secondo Althea Legaspi di \"Rolling Stone\", invece, \"Physical\" \u00e8 \u00abperfetta per i club\u00bb, affermando che la cantante ha emulato gli stessi sentimenti di Olivia Newton-John nella canzone dallo stesso nome pubblicata nel 1981. Scrivendo per Stereogum, James Rettig ha notato la somiglianza tra i due singoli, aggiungendo che \u00abil brano di Lipa fa chiaramente un richiamo alla canzone pop pi\u00f9 celebre di sempre intitolata \"Physical\"\u00bb.\nVideo musicale.\nIl video musicale \u00e8 stato reso disponibile in concomitanza con l'uscita del singolo. \u00c8 stato diretto da Lope Serrano e girato a Barcellona, nei pressi della Fira de Barcelona. Il concetto del video \u00e8 basato su \"Ordine e pulizia\", un diagramma degli artisti svedesi Peter Fischli e David Weiss che raggruppa i quattro concetti universali pi\u00f9 importanti: esistenza, emozioni, animali e materia. Il regista ha incorporato i concetti nel video, abbinandoli a quattro colori primari e intersecandoli all'interno delle scene. Si \u00e8 inoltre congratulato con Dua Lipa per essere \u00abdisponibile a esplorare un concetto e capirlo fino in fondo\u00bb.\nUn teaser, anch'esso diretto da Serrano, \u00e8 stato pubblicato in anticipazione del video. Mostra la cantante mentre risolve un cubo di Rubik e osserva fuori dalla finestra di un appartamento. Il 21 febbraio 2020 ne \u00e8 stata pubblicata il director's cut, con l'aggiunta del teaser nel videoclip.\nSinossi.\nIl video inizia con Dua Lipa che interagisce con un ballerino in una stanza con luci soffuse di colore rosso, per poi estrarre il suo cuore attraverso un'animazione che riprende quella utilizzata negli anime. I due danzano energicamente insieme ad altri ballerini, muovendosi attraverso una serie di sezioni divise per colore: rosso, giallo, blu, verde e arcobaleno. Ogni ballerino indossa abiti multicolore che presentano termini come \"valvola\", \"candela\", \"limousine\" e nomi di animali in relazione a ci\u00f2 che ciascuna stanza rappresenta. Lipa indossa una canotta disegnata da Helmut Lang e jeans dal taglio dritto, che cambiano continuamente colore durante il video. Insegue un uccello animato in diverse scene, e in seguito stende il braccio verso un ballerino in una scena resa anche animata. L'ultima sezione \u00e8 quella arcobaleno, nella quale i ballerini salgono su un palco e circondano la cantante, con addosso un abito nero firmato Yves Saint Laurent. Il regista ha dichiarato che la scena rappresenta un orgasmo, \u00abil nucleo della mappa\u00bb e il \u00abcentro dell'esistenza\u00bb.\nAccoglienza.\nBianca Betancourt di \"Harper's Bazaar\" ha elogiato la combinazione nel video tra grafica e musica. Kyle Munzenrieder, per \"W\", l'ha paragonato a quelli di \"Biology\" delle Girls Aloud e \"Say My Name\" delle Destiny's Child mentre Kaylie Ramirez di \"The Heights\" ha lodato la sua \u00abstraordinaria grafica in stile anime\u00bb e gli \u00abelementi stravaganti\u00bb del set.\nVideo workout.\nIl 6 marzo 2020 \u00e8 stato diffuso un videoclip a tema workout ispirato agli anni ottanta, diretto da Daniel Carberry, insieme a merce a tema acquistabile sul sito web della cantante. Lipa l'aveva anticipato sui social media con diverse immagini promozionali ed una copertina VHS.\nSinossi.\nIl video ha inizio con Dua Lipa, in un body giallo, che si presenta come istruttrice di \"Physical: Get Fit in Under 6\". Inizia la lezione di aerobica con un esercizio di respirazione presentando i partecipanti e, durante l'allenamento, incoraggia gli altri componenti della classe. Il video presenta varie grafiche neon in stile anni ottanta ed effetti visivi technicolor.\nAccoglienza.\nGuy Pewsey di \"Grazia\" ha affermato che ha superato \"Physical\" di Newton-John e \"Call on Me\" di Eric Prydz diventando \u00absenza dubbio il video musicale a tema fitness pi\u00f9 iconico di tutti i tempi\u00bb. Robin Murray di \"Clash\" l'ha descritto come un omaggio agli \u00abanni gloriosi dei video di allenamento\u00bb, mentre Steve Holden, per Newsbeat, ha affermato che con il video Lipa ha contribuito a far riemergere l'ispirazione degli anni ottanta nella musica pop, definendolo \u00abun colorato omaggio\u00bb alle lezioni di aerobica televisive dell'epoca. Per il \"New York Times\", Joe Coscarelli ha notato la rilevanza del video durante la pandemia di COVID-19.\nTracce.\nTesti e musiche di Dua Lipa, Jason Evigan, Clarence Coffee Jr. e Sarah Hudson.\nRemix.\nIl 18 marzo 2020 \u00e8 stato pubblicato un remix che conta la partecipazione della cantante sudcoreana Hwa Sa, membro del girl group Mamamoo.\nDescrizione.\nNel remix Hwa Sa canta il primo verso e il primo ritornello quasi completamente in lingua coreana, mentre il secondo verso di Lipa rimane uguale; le due poi cantano insieme nel bridge, alternando le lingue.\nAccoglienza.\n\"Forbes\" ha descritto la voce di Hwa Sa come \u00abseducente\u00bb, definendo il remix \u00abuna delle collaborazioni pop/k-pop pi\u00f9 naturali degli ultimi tempi\u00bb.\nSuccesso commerciale.\nNella classifica britannica dei singoli, oltre a risultare la seconda entrata pi\u00f9 alta nella pubblicazione del 13 febbraio 2020, \"Physical\" ha esordito al numero 12 nella sua prima settimana d'uscita grazie a unit\u00e0 di vendita. Nella sua nona settimana di permanenza in classifica e in seguito alla pubblicazione di \"Future Nostalgia\", il brano \u00e8 salito alla 3\u00aa posizione dopo aver venduto unit\u00e0, regalando all'interprete la sua ottava top ten nella Official Singles Chart. In Italia il brano \u00e8 stato il 14\u00ba pi\u00f9 trasmesso dalle radio nel 2020."}
{"id": "8314083", "revid": "121203857", "url": "https://it.wikipedia.org/wiki?curid=8314083", "title": "Il colibr\u00ec", "text": "Il colibr\u00ec \u00e8 un romanzo italiano scritto da Sandro Veronesi e pubblicato il 24 ottobre 2019 dalla casa editrice La nave di Teseo, vincitore del Premio Strega 2020, un riconoscimento conquistato dall'autore gi\u00e0 nel 2006 col romanzo \"Caos calmo\".\nNel dicembre 2019 \u00e8 stato votato come \"Libro del 2019\" nella Classifica di Qualit\u00e0 organizzata ogni anno dal supplemento culturale \"La Lettura\" del \"Corriere della Sera\".\nTrama.\nIl romanzo narra la vita del dottor Marco Carrera, oculista, costellata di eventi inusuali e di disgrazie che colpiscono la sua famiglia, fino a quando, di questa, sopravvive solo la nipote Miraijin, una bimba meticcia avuta dalla figlia al di fuori di una relazione stabile, nei confronti della quale assume il ruolo di genitore surrogato. Passata gran parte della sua vita in apparente immobilit\u00e0, con l'unico percettibile scopo di sopravvivere ai colpi di un destino avverso, solo illuminato dalla relazione platonica-epistolare con Luisa, sua amica di infanzia, trover\u00e0 nella nipote la ragione di vivere, sognando per essa il destino che porta nel nome (\"Uomo nuovo\", in giapponese). Questa, crescendo, si mostra all' altezza del sogno del nonno, mostrandosi versata in tutti gli sport e tutte le attivit\u00e0, diventando influencer sui social fino ad assumere la leadership di un movimento, destinato poi ad ampliarsi, che lotta per la affermazione delle \"Verit\u00e0\" (valori umani solidaristici consolidati) contro le \"Libert\u00e0\" (disvalori egoistici tuttavia giustificati come libert\u00e0 di scelta individuale). Sar\u00e0 lei, infine, ad organizzare l'incontro di amici e familiari che circonder\u00e0 Marco, ormai malato oncologico terminale, nel casale di famiglia dove avverr\u00e0 il suo sucidio assistito, ripetendo ella, idealmente, il gesto con cui Marco aveva posto fine, molti anni prima, alle sofferenze del padre."}
{"id": "8314091", "revid": "1124164", "url": "https://it.wikipedia.org/wiki?curid=8314091", "title": "Chiesa di San Zenone (Osio Sotto)", "text": "La chiesa di San Zenone \u00e8 la parrocchiale di Osio Sotto, in provincia e diocesi di Bergamo; fa parte del vicariato di Dalmine-Stezzano. La chiesa \u00e8 dedicata a san Zeno da Verona.\nStoria.\nDa una bolla del 1155 di Papa Adriano IV si apprende che la primitiva chiesa di Osio Sotto era filiale della pieve di Pontirolo.&lt;br&gt;Nel 1569 questa chiesa entr\u00f2 a far parte della vicaria di Mariano al Brembo, per poi passare nel 1598 a quella di Verdello.&lt;br&gt;In un documento datato 1676 si legge che la chiesa parrocchiale di Osio aveva come filiali gli oratori San Giorgio e di San Donato e che i fedeli erano circa 650.&lt;br&gt;I lavori di edificazione del campanile iniziarono nel 1715, mentre l'attuale parrocchiale venne costruita tra il 1742 ed il 1758.&lt;br&gt;Il 13 novembre 1786 fu disposto che la chiesa passasse dall'arcidiocesi di Milano alla diocesi di Bergamo; questa disposizione divenne effettiva nel 1787.&lt;br&gt;Grazie a un atto del 1820 si conosce che gli oratori filiali della chiesa di San Zenone erano quelli di San Giorgio, di San Donato, di San Filippo, della Maternit\u00e0 di Maria Vergine e di San Carlo.&lt;br&gt;La chiesa venne consacrata il 3 maggio 1864 dal vescovo di Bergamo Pietro Luigi Speranza.&lt;br&gt;Tra il 1954 ed il 1959 fu ristrutturato l'esterno dell'edificio, mentre nel 1963 il tetto sub\u00ec un parziale rifacimento.&lt;br&gt;Il 28 giugno 1971 la chiesa entr\u00f2 a far parte della neo-costituita zona pastorale X, per poi essere aggregata il 27 maggio 1979 al vicariato di Dalmine-Stezzano.\nDescrizione.\nLa facciata della chiesa realizzata su progetto di Antonio Maria Pirovano in barrocchetto puro, \u00e8 unica sul territorio. Divisa su tre ordini presenta di particolare interesse il timpano a vela frammentato.\nOpere di pregio conservate all'interno della chiesa sono la pala con soggetto il \"Miracolo di san Zenone\", eseguita verso il 1770 dal milanese Federico Ferrario, la tela raffigurante la \"Vergine col Bambino assieme a San Luigi\", realizzata da Giovanni Raggi, dello stesso autore la pala della \"Madonna del Carmelo con santi\", il dipinto di \"Ges\u00f9 in casa\" opera di Gioacchino Manzoni del 1775, e l'organo Serassi."}
{"id": "8314094", "revid": "1910023", "url": "https://it.wikipedia.org/wiki?curid=8314094", "title": "Hammers Monza Brianza", "text": "Gli Hammers Monza Brianza sono la squadra di football americano della citt\u00e0 di Desio. Gli storici Lario Hammers sono stati fondati nel 1984, dopo due stagioni in serie C vengono promossi in serie B e raggiungono la semifinale nel 1990 persa a Verona contro i Redskins. Alla fine di quella stagione vissuta in autofinanziamento hanno deciso di chiudere la loro storia. Sono stati rifondati nel 2010 mantenendo il nome Hammers."}
{"id": "8314111", "revid": "599013", "url": "https://it.wikipedia.org/wiki?curid=8314111", "title": "Charvarius Ward", "text": "Carriera.\nDallas Cowboys.\nDopo non essere stato scelto nel Draft NFL 2018, Ward firm\u00f2 con i Dallas Cowboys un contratto triennale del valore di 1,71 milioni di dollari.\nKansas City Chiefs.\nIl 30 agosto 2018, i Kansas City Chiefs scambiarono la offensive guard Parker Ehinger con i Dallas Cowboys per Ward. Il capo-allenatore Andy Reid nomin\u00f2 Ward quinto cornerback nelle gerarchie della squadra dietro a Steven Nelson, Kendall Fuller, Orlando Scandrick e Tremon Smith.\nIl 1\u00ba ottobre 2018, Ward debutt\u00f2 come professionista mettendo a segno 3 tackle nella vittoria per 27-23 sui Denver Broncos del terzo turno. Il 23 dicembre disput\u00f2 la prima gara come titolare dopo che Kendall Fuller si infortun\u00f2 a un pollice. Fece registrare 8 tackle e un passaggio deviato nella sconfitta dei Chiefs per 38-31 contro i Seattle Seahawks nella settimana 16. La sua stagione da rookie si concluse con 30 tackle e 3 passaggi deviati in 13 presenze, di cui 2 come titolare and three pass deflections in 13 games and two starts. Il 12 gennaio, 2019, Ward part\u00ec come titolare nei playoff facendo registrare 4 tackle e 4 passaggi deviati nella vittoria per 31\u201313 sugli Indianapolis Colts nel Divisional Round. La settimana seguente totalizz\u00f2 7 tackle nella sconfitta nella finale di conference contro i New England Patriots in the AFC Championship Game.\nL'allenatore Andy Reid nomin\u00f2 Ward e Bashaud Breeland i cornerback titolari per la stagione regolare 2019. Il 15 settembre Ward mise a segno il primo intercetto in carriera nella vittoria per 28-10 sugli Oakland Raiders ai danni di Derek Carr. Il secondo lo fece registrare contro gli Houston Texans, ricevendo un passaggio destinato a DeAndre Hopkins. La sua stagione regolare si chiuse con 74 tackle disputando tutte le 16 partite come titolare. Il 2 febbraio 2020 part\u00ec come cornerback sinistro titolare nel Super Bowl LIV contro i San Francisco 49ers che i Chiefs vinsero per 31-20, conquistando il primo titolo dopo cinquant'anni."}
{"id": "8314128", "revid": "1305772", "url": "https://it.wikipedia.org/wiki?curid=8314128", "title": "Crumbs", "text": ""}
{"id": "8314131", "revid": "1573940", "url": "https://it.wikipedia.org/wiki?curid=8314131", "title": "Chiesa di San Martino (Fornace)", "text": "La chiesa di San Martino \u00e8 la parrocchiale di Fornace, in Trentino. Risale al XIX secolo.\nStoria.\nPreesistenza.\nL'edificio medievale venne ricordato a partire dal 1160, e la primitiva cappella fu ricostruita nel 1522.\nCoeva o addirittura precedente quindi, come costruzione, a Castel Fornace.\nUna nuova chiesa sostitu\u00ec la precedente medievale a partire dalla seconda met\u00e0 del XIX secolo, e questa divenne chiesa cimiteriale, mutando anche la dedicazione, che fu per Sant'Antonio di Padova.\nEdificio moderno.\nLa nuova chiesa venne edificata sul piazzale accanto al castello, quindi in posizione diversa dalla precedente e la sua costruzione fu resa necessaria dall'aumento della popolazione. Il progetto venne elaborato dall'architetto Leopoldo Claricini e per la sua erezione venne scelta parte del sito occupato dalle rovine del castello, e anche il materiale impiegato provenne da quella fortificazione, della quale rimane una parte residua ridotta rispetto alle dimensioni originali.\nLa costruzione della nuova parrocchiale venne ultimata nel 1858 (data incisa sul portale) e nello stesso anno fu benedetta. La solenne consacrazione venne celebrata solo venti anni pi\u00f9 tardi.\nAll'inizio del XX secolo fu eretta la torre campanaria poi iniziarono gli interventi per decorarne gli interni, affidati al pittore Agostino Aldi, attivo nel territorio in quegli anni.\nOttenne dignit\u00e0 parrocchiale nel 1925.\nDescrizione.\nL'interno, oltre alle decorazione di Aldi, conserva l'organo costruito da Balbiani-Vegezzi-Bossi nel 1947.\nAll'esterno la torre campanaria \u00e8 stata eretta sul'antico mastio del castello, ed alla base ha un imponente zoccolo in porfido che proviene dalla vicine importanti cave.\nIl concerto delle campane \u00e8 tra i pi\u00f9 noti dell'intera vallata. Sulla torre \u00e8 installato anche un carillon che diffonde le none dell\"'Ave Maria\" di Gounod."}
{"id": "8314137", "revid": "827882", "url": "https://it.wikipedia.org/wiki?curid=8314137", "title": "The Crumbs", "text": ""}
{"id": "8314141", "revid": "287204", "url": "https://it.wikipedia.org/wiki?curid=8314141", "title": "World Marathon Majors", "text": "Il World Marathon Majors, denominato Abbott World Marathon Majors (AWMM) per motivi di sponsorizzazione, \u00e8 una competizione per maratoneti iniziata nel 2006.\nSi tratta di un campionato a punti che comprende sei gare di maratone cittadine riconosciute come le pi\u00f9 importanti del calendario; la serie include gare annuali per le citt\u00e0 di Tokyo (a partire dal 2013), Boston, Londra, Berlino, Chicago e New York (tranne il 2012). Inoltre il campionato include i migliori tempi effettuati durante la maratona dei campionati del mondo di atletica leggera (disputata con cadenza biennale negli anni dispari) e dei Giochi olimpici (disputata con cadenza quadriennale negli anni pari).\nStoria.\nOgni AWMM si svolge nel corso di due anni; in genere, il secondo anno della competizione si svolge in sovrapposizione all'inizio del primo anno della successiva competizione, tant'\u00e8 che, a partire dal 2015, ogni campionato \u00e8 iniziato in una citt\u00e0 prestabilita e si \u00e8 concluso con l'inizio del nuovo campionato nella stessa citt\u00e0. Infatti, la nona edizione che inizi\u00f2 nel febbraio del 2015 alla Maratona di Tokyo, si concluse nel febbraio 2016 nella Maratona di Tokyo. La decima edizione inizi\u00f2 alla Maratona di Boston 2016 e si concluse con l'inizio della Maratona di Boston 2017.\nL'undicesima edizione inizi\u00f2 alla Maratona di Londra del 2017 e si concluse durante la Maratona di Londra 2018.\nInizi\u00f2 ad essere sponsorizzata da Abbott nel 2015. Il 26 aprile del 2017, una delle principali compagnie private cinesi, la Dalian Wanda Group Co. annunci\u00f2 una partnership decennale finalizzata allo sviluppo e crescita degli eventi di maratona in tutto il mondo.\nDalla decima edizione svoltasi a Boston nel 2016, si aggiunsero le gare in sedia a rotella sia per la categoria maschile che femminile.\nAl termine delle prime dieci edizione delle Major, il leader della categoria sia maschile che femminile vinse un premio pari a un totale di un milione di dollari, circa 500\u00a0000$ ciascuno.\nA partire dall'undicesima edizione il budget del premio venne ritoccato e divenne pari a 250.000 dollari per il primo posto, 50.000 dollari per il secondo posto e 25.000 dollari per il terzo.\nPer quanto concerne la categoria degli atleti diversamente abili il premio ammonta a: 50\u00a0000$ per il primo posto, 25\u00a0000$ per il secondo e 10\u00a0000$ per il terzo.\nSistema di punteggio.\nGli atleti che competevano in origine ricevevano punti per le prime cinque posizioni della classifica (1\u00ba posto: 25 punti; 2\u00ba posto: 15 punti; 3\u00ba posto: 10 punti; 4\u00ba posto: 5 punti; 5\u00ba posto: 1 punto). Venivano contati i loro 4 migliori piazzamenti del biennio; se un atleta ha completato pi\u00f9 gare, venivano conteggiate le 4 migliori. Per essere eleggibile per il jackpot, un atleta deve aver completato almeno una gara di qualificazione in ogni anno di calendario delle serie. \nNel 2015, il punteggio \u00e8 stato rivisto (1\u00ba posto: 25 punti; 2\u00ba posto: 16 punti; 3\u00ba posto: 9 punti; 4\u00ba posto: 4 punti; 5\u00ba posto: 1 punto). Si conteggiano i 2 migliori piazzamenti durante il periodo valido, con solo i migliori due se ne vengono effettuati di pi\u00f9.\nPer le prime tre edizioni delle serie, in caso di parit\u00e0 di punteggio alla fine della gara, i tie-break erano un testa a testa e, se necessario, la maggioranza della votazione dei cinque direttori di gara della Major, come successo nella competizione femminile del 2007-08.\nA partire dalla stagione 2009/2010, dopo il risultato di testa a testa, sono stati implementati in ordine decrescente i tie-breaker: chi ha ottenuto i punti in gare pi\u00f9 scarse durante il periodo, chi ha vinto le gare pi\u00f9 impegnative durante il periodo, chi ha il tempo medio pi\u00f9 veloce nelle fare a punteggio e chi ha la maggioranza dei voti dei sei direttori di gara. Se alla fine le circostanze sono necessarie, i direttori possono assegnare il titolo in parit\u00e0.\nMaratone per anno.\nDi seguito le maratone che hanno fatto parte del calendario del World Marathon Majors anno per anno:\nVincitori per stagione.\nI vincitori per stagione sono elencati di seguito.\nVincitori su sedia a rotelle.\nIniziando con la decima serie alla Maratona di Boston 2016 le competizioni in sedia a rotelle furono aggiunte sia per gli uomini che per le donne.\nFinisher a sei stelle.\nI finalisti a sei stelle sono maratoneti che hanno completato tutte e 6 le WMM. Nel 2016, dopo la Maratona di Tokyo \u00e8 stata introdotta la medaglia di finisher a sei stelle. Nel luglio 2018 \u00e8 stata lanciata la campagna \"Reach for the Stars\", in cui un corridore pu\u00f2 rivendicare una stella per ogni gara del WMM completata. Il sistema permette ai corridori di creare un profilo, cercare le loro \"stelle\" e aggiungerle alla loro pagina.\nDopo l'undicesima edizione dell'aprile 2018, il totale certificato dei finisher a sei stelle \u00e8 stato di 3\u00a0786 persone."}
{"id": "8314142", "revid": "1842072", "url": "https://it.wikipedia.org/wiki?curid=8314142", "title": "Guerra nell'Ucraina orientale", "text": ""}
{"id": "8314151", "revid": "31886", "url": "https://it.wikipedia.org/wiki?curid=8314151", "title": "Walter Franklin Prince", "text": "Biografia.\nNel 1881, si diplom\u00f2 alla Kents Hill School, vicino a Readfield, nello stato del Maine, in vista dell'ordinazione nella Chiesa Episcopale. Tre anni pi\u00f9 tardi, consegu\u00ec il Bachelor of Divinity alla Drew University di Madison, e, nel 1899, il dottorato all'Universit\u00e0 di Yale con una dissertazione sulla personalit\u00e0 multipla. Nel 1910 fu nominato rettore della Chiesa di Tutti i Santi a Pittsburgh e nel 1916 direttore della psicoterapia presso la Chiesa episcopale di San Marco a New York.\nNel 1885, Prince spos\u00f2 Lelia Madora Colman. Prince fu molto amico degli illusionisti Harry Houdini e di Hereward Carrington, che gli avevano mostrato i trucchi del mestiere utilizzati da impostori e sedicenti medium nel corso di pubbliche esibizioni. Se Prince si mostr\u00f2 pubblicamente scettico nei confronti dei fenomeni paranormali, particolarmente critico verso la medium Margery Mina Crandon, tuttavia sia lui che Carrington non furono categorici quanto Houdini nell'escludere la sola possibilit\u00e0 di questi fatti, bens\u00ec in alcuni casi credettero di trovarsi di fronte ad autentici fenomeni di natura medianica. Houdini e Prince ebbero un intenso scambio di lettere, malgrado le divergenze di vedute.\nInvece, la coppia Prince-Colman non ebbe figli e adott\u00f2 una bambina, che nel 1924 rest\u00f2 orfana della madre Lelia.\nNel 1908, Prince si un\u00ec all'American Society for Psychical Research (ASPR). Nel 1915 lasci\u00f2 il clero per diventare collaboratore dell'amico e collega James H. Hyslop. Alla sua morte nel 1920, divenne direttore dell'\"ASPR Journal and Proceedings\" e delle attivit\u00e0 di ricerca dell'associazione.\nPrince scrisse diverse opere sullo studio delle facolt\u00e0 psichiche del genere umano, fra le quali \"The Psychic in the House\" (pubblicato a Boston nel 1926), \"The Case of Patience Worth\" (Boston, 1927), \"The Enchanted Boundary\" (Boston, 1930).\nSecondo il ricercatore britannico Robert Ashby, Prince \u00abrimase fortemente scettico sulla possibilit\u00e0 della psicocinesi e di altri fenomeni (para)psichici, ma si convinse che non poteva assolutamente esistere alcun dubbio circa la telepatia, la chiaroveggenza e la precognizione. Nel 1927 contribu\u00ec al libro \"The Case For And Against Psychical Belief\", che presentava le argomentazioni di esperti favorevoli e scettici rispetto ai fenomeni parapsicologici. Prince fu anche un amico intimo di Joseph Banks Rhine, per il quale firm\u00f2 la prefazione al libro \"Extrasensory Perception\" del 1934.\nPrince fu uno dei redattori della popolare rivista \"Scientific American\", che si occupava di esaminare i presunti medium e i fenomeni paranormali ad essi attribuiti. Insieme a William James, fu l'unico americano a ricoprire la carica di presidente della Society for Psychical Research londinese, dal 1930 al 1931.\nAttivit\u00e0 scientifica.\nPrince ebbe on generale un atteggiamento scettico circa le affermazioni dei medium fisici. Si iscrisse alla Society of American Magicians per acquisire familiarit\u00e0 con i trucchi di prestigiatori e smascherare le frodi degli impostori. Nel documento \"A Survey of American Slate-Writing Mediumship\", di quasi 300 pagine, illustr\u00f2 i metodi fraudolenti a supporto della scrittura di ardesia utilizzati dal sedicente medium Pierre LOA Keeler, che comunque lo persuase della possibilit\u00e0 dei fenomeni psichici, lasciandolo scettico riguardo allo spiritismo.\nNel 1921, Prince si trasfer\u00ec in Messico per collaborare con il medico tedesco Gustav Pagenstecher ad un ciclo di esperimenti psicometrici con la chiaroveggente Senora Maria Reyes de Zierold, che si conclusero positivamente in merito alle sue facolt\u00e0 di percezione extrasensoriale. Prince confid\u00f2 ad Hans Driesch che gli esperimenti con Zierold lo avevano cambiato profondamente, poich\u00e9 si era recato in Messico da scettico ed era tornato indietro come uno \"psicologo\".\nL'anno successivo, Prince indag\u00f2 su un presunto caso di \"poltergeist\" in una fattoria di Caledonia Mills, per il quale concluse che il fenomeno era autentico e causato da Mary-Ellen, figlia adottiva dei proprietari del luogo infestato.\nPrince si mostr\u00f2 possibilista circa la medianit\u00e0 di Pearl Curran, che aveva personalmente visitato nel '24, ma non pervenne mai ad una conclusione definitiva, malgrado gli esperimenti condotti nel 1926.\nNel 1925, l'indagine su Mina Crandon fece venire alla luce la componente spiritualista esistente all'interno dell'American Society for Psychical Research, la cui posizione ufficiale fu tuttavia quella che la avesse soppresso tutte le manifestazioni a lei non favorevoli. Prince si profess\u00f2 preoccupato dal numero di \"spiritualisti creduloni\" che si erano uniti all'ASPR e come reazione si dimise da tutti gli incarichi, per fondare la Boston Society for Psychical Research con il supporto dell'amico e collega William McDougall.\nLa corrente spiritualista accus\u00f2 di faziosit\u00e0 Prince e i suoi seguaci, che sostenevano la natura psichica e umana dei fenomeni non ordinari registrati o misurati in termini psicometrici.\nGli spiritualisti affermavano invece che la loro causa prima fosse una sostanza invisibile, incorporea e cosciente, fisicamente presente nel tempo e luogo dei fenomeni, attribuita agli angeli o pi\u00f9 genericamente ad entit\u00e0 spirituali non meglio definite. Il corpo del medium era ritenuto come una causa seconda, uno strumento per invocare gli enti spirituali e per garantire la loro permanenza nei luoghi dei fenomeni, intendendo quindi il ruolo umano come una condizione necessaria ma non in s\u00e9 sufficiente per la riproducibilit\u00e0 e misurabilit\u00e0 sperimentale dei fenomeni paranormali.\nIn una lettera al mago Joseph Rinnil datata 1\u00ba febbraio 1934, Prince defin\u00ec il caso Crandon come \u00abil complesso di frodi meglio congegnato, pi\u00f9 duraturo e fantastico della storia della ricerca psichica\u00bb.\nPrince si occup\u00f2 della medium Maria Silbert che aveva sviluppato la capacit\u00e0 di manovrare uno stiletto usando con il solo uso dei piedi e in questo modo era capace di scrivere dei nomi sui portasigarette posti al di sotto del tavolo. Prince partecip\u00f2 a una serie di sedute di sedute con Rudi Schneider, durante le quali furono osservati fenomeni paranormali. Neilsettimo bollettino del Societ\u00e0 di Ricerca Psichica di Boston, rubricato nel 1928 al titolo \"Experiments with Physical Mediums in Europe\", scrisse \u00abmalgrado le mie rimostranze argomentate e continue, nessun fenomeno si \u00e8 verificato durante gli esami ai quali ho preso parte, ad eccezione dei movimenti del sipario che erano i pi\u00f9 semplici da spiegarsi\u00bb.\nCon riferimento al medium Jan Guzyke giunse alla conclusione che questi non possedesse alcuna facolt\u00e0 paranormale.\nAccoglienza e eredit\u00e0.\nPrince \u00e8 stato definito come uno dei \"grandi maestri\" nella storia della parapsicologia. Quanto pubblicato all'interno delle sue opere, unitamente alle altre ricerche, esercitarono una notevole influenza nelle generazioni di medium e parapsicologi successivi.\nPrince attir\u00f2 le critiche degli scettici e dagli spiritisti. Gli scettici come lo psicologo Joseph Jastrow affermarono che Prince era un ingenuo che non applicava lo stesso livello di scetticismo nei confronti di altri fenomeni psichici."}
{"id": "8314153", "revid": "1305772", "url": "https://it.wikipedia.org/wiki?curid=8314153", "title": "De Luna (disambigua)", "text": ""}
{"id": "8314164", "revid": "72396", "url": "https://it.wikipedia.org/wiki?curid=8314164", "title": "Acido gheddico", "text": "L'acido gheddico o geddico \u00e8 un acido grasso saturo composto da 34 atomi di carbonio. Il suo nome IUPAC \u00e8 acido tetratriacontanoico.\nDeve il suo nome alla cera ghedda, una cera secreta da api mellifere asiatiche: \"Apis dorsata\" e \"Apis cerana.\"\n\u00c8 stato isolato anche nelle radici di \"Macaranga denticulata\". \nVoci correlate.\n "}
{"id": "8314170", "revid": "1082210", "url": "https://it.wikipedia.org/wiki?curid=8314170", "title": "Acido ghettico", "text": ""}
{"id": "8314175", "revid": "1082210", "url": "https://it.wikipedia.org/wiki?curid=8314175", "title": "Acido geddico", "text": ""}
{"id": "8314178", "revid": "1082210", "url": "https://it.wikipedia.org/wiki?curid=8314178", "title": "Acido ceromellissico", "text": ""}
{"id": "8314179", "revid": "1842072", "url": "https://it.wikipedia.org/wiki?curid=8314179", "title": "Guardia Russa", "text": ""}
{"id": "8314183", "revid": "1082210", "url": "https://it.wikipedia.org/wiki?curid=8314183", "title": "Acido 4-decenoico", "text": ""}
{"id": "8314193", "revid": "1082210", "url": "https://it.wikipedia.org/wiki?curid=8314193", "title": "Acido 7-esadecenoico", "text": ""}
{"id": "8314202", "revid": "118080708", "url": "https://it.wikipedia.org/wiki?curid=8314202", "title": "Paul-L\u00f6be-Haus", "text": "Il Paul-L\u00f6be-Haus (abbreviato con l'acronimo di PLH) \u00e8 un edificio polifunzionale utilizzato per ospitare uffici situato a Berlino, nel quartiere governativo di Tiergarten a breve distanza dal Reichstag. Costruito tra il 1997 e il 2001 ed intitolato al presidente Paul L\u00f6be, \u00e8 opera dell'architetto Stephan Braunfels.\nDescrizione.\nL'edificio contiene 1700 camere e possiede 61.000 m\u00b2 di spazio utilizzabile. viene utilizzato principalmente per ospitare eventi che richiedono la vicinanza all'edificio del Reichstag per facilitare i lavori parlamentari. All'interno ci sono 550 uffici per 275 parlamentari, 21 sale riunioni per i comitati e circa 450 uffici di segreteria dei comitati e un ristorante per parlamentari, personale e visitatori. \nLa prima pietra \u00e8 stata posata il 28 aprile 1997 da Rita S\u00fcssmuth, all'epoca presidente del Bundestag; \u00e8 stato poi inaugurata nel 2001. Il 24 luglio 2019 al suo interno si \u00e8 svolta la 109\u00aa sessione del 19\u00b0 Bundestag, durante la quale Annegret Kramp-Karrenbauer ha prestato giuramento come ministro della difesa. L'incontro qui perch\u00e9 la sala plenaria del Reichstag era oggetto di lavori di ristrutturazione."}
{"id": "8314204", "revid": "124604748", "url": "https://it.wikipedia.org/wiki?curid=8314204", "title": "Ilja Dragunov", "text": "Biografia.\nRukober nasce a Mosca, in Russia, e successivamente si trasferisce a nove anni in Germania.\nCarriera.\nWWE (2019\u2013presente).\n\"NXT UK\" (2019\u2013presente).\nNel gennaio del 2019 la WWE annunci\u00f2 di aver messo sotto contratto Rukober, assegnandolo d'ufficio al neonato roster di \"NXT UK\", succursale di \"NXT\" in Inghilterra. Nella puntata di \"NXT UK\" del 15 maggio Rukober, assunto il ringname Ilja Dragunov, sconfisse facilmente Jack Starz. Inizia cos\u00ec una lunga serie di vittorie, sconfiggendo atleti come Joseph Conners e Ashton Smith, ma tale striscia vincente venne fermata il 15 agosto quando Dragunov venne sconfitto da Kassius Ohno. Il 31 agosto, a \"\", Dragunov rispose alla \"Open Challenge\" di Cesaro (appartenente al roster di \"Raw\") venendo sconfitto. Successivamente, Dragunov sembr\u00f2 unirsi all'Imperium, la stable del suo ex-maestro Alexander Wolfe, ma in seguito si alle\u00f2 con il Gallus (Joe Coffey, Mark Coffey e Wolfgang) sconfiggendo Fabian Aichner, Marcel Barthel e lo stesso Wolfe per count-out nella puntata di \"NXT UK\" del 28 novembre. Nella puntata di \"NXT UK\" del 2 gennaio 2020 Dragunov sconfisse poi Wolfe in un No Disqualification match. Il 25 gennaio, a \"Worlds Collide\", Dragunov venne sconfitto da Finn B\u00e1lor. Nella puntata di \"NXT UK\" del 2 aprile Dragunov vinse una 20-man Battle Royal eliminando per ultimo Tyler Bate e diventando il contendente n\u00b01 all'NXT United Kingdom Championship di Walter. Nella puntata di \"NXT UK\" del 29 ottobre Dragunov affront\u00f2 Walter per l'NXT United Kingdom Championship ma venne sconfitto. Il 22 agosto, a \"NXT TakeOver: 36\", Dragunov trionf\u00f2 su Walter conquistando l'NXT United Kingdom Championship per la prima volta. Nella puntata di \"NXT UK\" del 14 ottobre Dragunov mantenne il titolo contro A-Kid. Il 2 dicembre, ad \"NXT UK\", Dragunov conserv\u00f2 il titolo del Regno Unito contro Rampage Brown."}
{"id": "8314205", "revid": "92723", "url": "https://it.wikipedia.org/wiki?curid=8314205", "title": "The Rolling Stones European Tour 1970", "text": "L'European Tour 1970 \u00e8 stata una tourn\u00e9e dei Rolling Stones svoltasi in Europa dalla fine di agosto all'ottobre 1970.\nStoria.\nQuesta fu la prima tourn\u00e9e degli Stones in Europa sin dal 1967, e divenne parte dello schema (non sempre rispettato) deciso dal gruppo di suonare in Nord America, Europa continentale, e Regno Unito ogni tre anni a rotazione.\nI concerti furono simili a quelli del precedente American Tour 1969, ma con in pi\u00f9 la sicurezza che il materiale fosse diventato familiare alle orecchie del pubblico, dato che \"Let It Bleed\" era ora gi\u00e0 stato pubblicato da qualche mese. Gli Stones continuarono comunque a proporre anche nuove canzoni inedite, come \"Brown Sugar\", \"Dead Flowers\", e \"You Gotta Move\" che divennero presenza fissa nei concerti; tuttavia, dette tracce non sarebbero state incluse su disco fino alla pubblicazione di \"Sticky Fingers\" dopo circa sei mesi. A differenza dei precedenti tour della band all'epoca, gli Stones si limitarono a suonare un concerto a serata, con la sola eccezione delle due esibizioni tenute a Milano. La band esegu\u00ec \"Gimme Shelter\" in una sola occasione, a Malm\u00f6 in Svezia (prima data del tour). La traccia \u00e8 ascoltabile nel bootleg \"Secrets Travel Fast\", e include assoli da parte di Keith Richards, Bobby Keys e Mick Taylor.\nSeguendo una tradizione delle esibizioni della band fin dagli esordi, il tour non fu esente da disordini e problemi di vario genere. Lo show al R\u00e5sunda Stadium di Stoccolma del 4 settembre fu interrotto dalla polizia che temeva il pubblico, provocato da Jagger, avrebbe potuto distruggere il palco. Jagger rispose beffardamente puntando il microfono in direzione degli agenti di polizia sul palco e subito dopo sugger\u00ec agli spettatori di sedersi e calmarsi per godersi la prossima canzone in scaletta (il lento blues \"Love in Vain\"). Il 14 settembre, un migliaio o pi\u00f9 di biglietti furono respinti, perch\u00e9 falsi, ai cancelli dell'Ernst-Merck-Halle di Amburgo; si resero necessari duecento poliziotti per placare i fan inferociti. Due mesi dopo alla Deutschlandhalle di Berlino, si verificarono duri scontri tra bande di giovani e la polizia prima dello show, e furono eseguiti 50 arresti. Il 1\u00ba ottobre a Milano al Palazzo dello Sport, un gruppo composto da duecento giovani cerc\u00f2 di sfondare i cancelli per entrare gratis al concerto. La polizia fu costretta ad utilizzare i gas lacrimogeni; ci furono feriti da entrambe le parti, e un bilancio di 63 arresti chiuse la serata.\nScaletta.\nQuesta era la scaletta abituale relativa alle canzoni eseguite nel corso del tour:"}
{"id": "8314207", "revid": "599013", "url": "https://it.wikipedia.org/wiki?curid=8314207", "title": "Jordan Thompson (pallavolista)", "text": "Carriera.\nClub.\nLa carriera di Jordan Thompson inizia nei tornei scolastici del Minnesota, giocando per la . Dopo il diploma, gioca a livello universitario nella NCAA Division I con la : fa parte delle \"Bearcats\" dal 2015 al 2019, saltando l'annata 2017, e durante il suo \"senior year\" \u00e8 la prima giocatrice nella storia del programma a essere inserita nella prima squadra \"All-American\"; il 3 novembre 2019, invece, realizza il record di 50 punti in un singolo incontro contro la .\nAppena termina la carriera universitaria, nel dicembre 2019 firma il suo primo contratto professionistico in Turchia, ingaggiata per la seconda parte della Sultanlar Ligi 2019-20 dal . Nel campionato 2020-21 si accasa all', ancora nella massima divisione turca, con cui si aggiudica la Supercoppa turca.\nNazionale.\nNel 2019 fa il suo esordio nella nazionale statunitense conquistando la medaglia d'oro alla Volleyball Nations League, successo bissato anche nell'edizione 2021, anno in cui vince la medaglia d'oro ai Giochi della XXXII Olimpiade di Tokyo."}
{"id": "8314211", "revid": "11959", "url": "https://it.wikipedia.org/wiki?curid=8314211", "title": "D\u0101r\u0101 Shik\u014dh", "text": ""}
{"id": "8314212", "revid": "1372005", "url": "https://it.wikipedia.org/wiki?curid=8314212", "title": "Federico di Magonza", "text": "Biografia.\nL'elevazione di Federico alla cattedra di Magonza.\nFederico fu elevato ad arcivescovo di Magonza nel 937 con il sostegno di Gilberto di Lotaringia, a quanto pare grazie alla sua bravura. Secondo il continuatore di Regino di Pr\u00fcm e l'Annalista Saxo, era un uomo avvezzo alla pratica delle virt\u00f9 cristiane e esperto delle leggi ecclesiastiche. Il re Ottone I lo fece suo arcicancelliere.\nLa rivolta di Eberardo di Franconia.\nEberardo, duca di Franconia, insorse nel 938 contro il sovrano. Federico allora lo incontr\u00f2, esortandolo a sottomettersi, ma Eberardo non volle perseguire una linea diplomatica e pacifica. Egli si alle\u00f2 con il duca Giselberto di Lotaringia, colui che aveva aiutato Federico a ottenere la cattedra episcopale; Giselberto rivendicava la sovranit\u00e0 dopo la morte di Tankmaro, fratellastro di Ottone, e il principe Enrico, un altro fratello di Ottone, e intraprese la guerra nel 939. Federico allora accompagn\u00f2 il re all'assedio di Brisach, dove parte dei ribelli si erano trincerati. Durante questa spedizione, Federico fu assegnato alle trattative con Eberardo. Egli riusc\u00ec a concludere la pace sotto giuramento, ma le condizioni furono poi respinte da Ottone. Federico, non volendo ritrattare, pass\u00f2, assieme ad altri prelati, dalla parte dei ribelli. Ottone, il 2 ottobre 939, riusc\u00ec a vincere ad Andernach; il sovrano quindi esili\u00f2 l'arcivescovo, non ad Hammelburg (come sostenuto da Vitichindo di Corvey), ma all'abbazia di Fulda, dove, ricevuto con grande rispetto dall'abate Adamaro, fu poi da vicino sotto stretta sorveglianza a causa delle lettere inviate a persone sospettate di infedelt\u00e0.\nSi riconcili\u00f2 con Ottone e in un diploma del 19 febbraio 940, egli risulta essere reintegrato nel suo ufficio. Non dimentic\u00f2, dopo il suo reintegro, la severit\u00e0 che l'abate di Fulda aveva esercitato nei suoi confronti e, secondo Witikind, caus\u00f2, con altri vescovi, una grande persecuzione sui monasteri della sua diocesi, fatto confermato dall'Annalista Saxo. Alberico delle Tre Fontane attesta che Federico fond\u00f2 l'abbazia di san Pietro a Magonza.\nFederico accompagn\u00f2 il re Ottone nel 946 durante la sua campagna nella Francia Occidentale e, dopo la cattura di Reims, si un\u00ec a Ruotberto, arcivescovo di Treviri, per sostituire Artaldo nella sede arcivescovile di questa citt\u00e0. \u00ab\"Quem ... accipientes\"\u00bb, dice Flodoardo, \u00ab\"utr\u00e2que manu eidem Sedi restituerunt\"\u00bb.\nAl rivolta di Liudolfo.\nFederico partecip\u00f2 nel 951 alla festa (\"convivium\") che Liudolfo, figlio del re, tenne per le celebrazioni natalizie a Saalfeld, in Turingia. Diversi autori ritengono che sia in questa occasione che siano nati i piani per la rivolta di questo giovane principe contro suo padre: la causa del malcontento di questo era il matrimonio di suo padre con Adelaide. Anche Corrado il Rosso, duca di Lorena e cognato di Liudolfo, era adirato con Ottone, suo suocero, per essersi rifiutato per tre giorni di vedere Berengario II d'Ivrea, re d'Italia, che era venuto da lui per sottomettersi. La rivolta, a cui si un\u00ec Federico nel corso della dieta dell'Impero ad Augusta nell'agosto del 952, scoppi\u00f2 l'anno successivo. Il re Ottone aveva pianificato di celebrare la Pasqua a Ingelheim, ma, venuto a conoscenza della rivolta di suo figlio, si rec\u00f2 rapidamente a Magonza, dove convoc\u00f2 l'arcivescovo che si era ritirato in occasione della Quaresima. Ottone trov\u00f2 le porte della citt\u00e0 chiuse, il che fece aumentare la sua diffidenza nei confronti del prelato; egli tuttavia riusc\u00ec comunque a convincerlo della sua (finta) lealt\u00e0. Temendo un attacco da parte dei cospiratori, Ottone and\u00f2 in Franconia, da dove rientr\u00f2 nel luglio 953 per assediare Magonza. Obbligato a togliere l'assedio dopo due mesi, and\u00f2 a Ratisbona, ove il governatore aveva consegnato la citt\u00e0 a Liudolfo. Ottone, su richiesta dei ribelli stanchi della guerra, convoc\u00f2 questi per il 15 giugno 953 in una dieta nell'abbazia di Cinna, vicino a J\u00fcterbog, in Turingia, per ascoltarli.\nL'arcivescovo di Magonza si rec\u00f2 l\u00ec e reclam\u00f2 la sua innocenza, offrendo di purificarsi, con giuramento e ordalia, delle infedelt\u00e0 di cui \u00e8 accusato. \"Punto che richiede di giuramento, disse il re, ma vi esorto a contribuire con il tuo consiglio per pacificazione\". Di conseguenza Federico, in concerto con il duca Corrado, cerc\u00f2 di riportare Liudolfo all'obbedienza. Questo principe, lungi dall'ascoltarli, si ritir\u00f2 la notte seguente dalla presenza del re per rinchiudersi a Ratisbona. Fu assediato l\u00ec per sei settimane, dopo di che fugg\u00ec. Una nuova dieta fu convocata a Fritzlar per spiegare le sue rimostranze.\nNell'autunno del 951 Ottone, presente in quel momento in Italia per la sua incoronazione a discapito di Berengario II e per sposare Adelaide, invi\u00f2 a Roma l'arcivescovo Federico e il vescovo Arberto di Coira come legati affinch\u00e9 il papa Agapito accogliesse la sua richiesta di venire incoronato. Alberico II di Spoleto, che non desiderava avere un potente sovrano straniero a Roma, rispose al posto del pontefice con un diniego.\nL'arcivescovo Federico si ritir\u00f2 a Magonza, dove mor\u00ec, secondo la cronaca di Reichenau redatta da Ermanno il Contratto, il 25 ottobre 954. Venne sepolto nella chiesa dell'abbazia di Sant'Albano, davanti a Magonza.\nNote.\nFonte: \"The Art of Checking Dates\", pubblicato nel 1750 da Charles Cl\u00e9mencet, con la collaborazione di Maur Dantine e Ursin Durand. "}
{"id": "8314214", "revid": "648716", "url": "https://it.wikipedia.org/wiki?curid=8314214", "title": "Montagne Havre", "text": "Le montagne Havre sono una vasto gruppo montuoso situato all'estremit\u00e0 nord-occidentale dell'isola Alessandro I, al largo della costa della Terra di Palmer, in Antartide. La formazione si estende in direzione est-ovest per circa 34\u00a0km, da capo Vostok, a ovest, al Russian Gap, a est, mentre a sud \u00e8 delimitata dal ghiacciaio Palestrina.\nLa formazione \u00e8 percorsa in direzione nord-sud da tre ampi ghiacciai - da ovest a est: il Coulter, il Wubbold e il Foreman - mentre la vetta pi\u00f9 alta \u00e8 quella del monte Newman, che arriva a s.l.m.\nStoria.\nLe montagne Havre furono avvistate per la prima volta nel 1821 da una spedizione di ricerca russa comandata da Fabian Gottlieb von Bellingshausen. Una seconda ricognizione della formazione fu fatta durante la spedizione belga in Antartide svoltasi dal 1897 al 1899 e comandata da Adrien de Gerlache, ma la prima mappatura, per quanto grossolana, delle montagne, fu effettuata solo durante la seconda spedizione in Antartide comandata da Jean-Baptiste Charcot, che ebbe luogo dal 1908 al 1910. Charcot battezz\u00f2 quindi il gruppo montuoso con il suo attuale nome in onore della citt\u00e0 di Le Havre, dal cui porto egli era salpato con la nave \"Pourquoi Pas\" alla volta dell'Antartide nel 1908. Le montagne furono quindi mappate dettagliatamente nel 1960 da D. Searle, cartografo del British Antarctic Survey (al tempo ancora chiamato \"Falkland Islands Dependencies Survey\", FIDS), sulla base di fotografie aeree scattate durante la spedizione antartica di ricerca comandata da Finn R\u00f8nne, svoltasi nel 1947-48."}
{"id": "8314219", "revid": "1082210", "url": "https://it.wikipedia.org/wiki?curid=8314219", "title": "Acido 7-palmitoleico", "text": ""}
{"id": "8314220", "revid": "729019", "url": "https://it.wikipedia.org/wiki?curid=8314220", "title": "Friedrich-Wilhelm Neumann", "text": "Biografia.\nNeumann entr\u00f2 nell'esercito imperiale tedesco nel 1906 come ufficiale durante la prima guerra mondiale. Dopo la guerra pass\u00f2 al servizio della polizia tedesca nel Reichswehr.\nNella Wehrmacht, guid\u00f2 la 340\u00aa divisione di fanteria e poi la 712\u00aa divisione di fanteria, sempre come comandante, durante la seconda guerra mondiale."}
{"id": "8314225", "revid": "8660", "url": "https://it.wikipedia.org/wiki?curid=8314225", "title": "EESL Vys\u0161aja Liga 2020", "text": "La EESL Vys\u0161aja Liga 2020 sar\u00e0 la 1\u00aa edizione del campionato di secondo livello di football americano gestito dalla EESL.\nHa valore di coppa nazionale russa .\nIl torneo \u00e8 stato fortemente ridimensionato e ristrutturato rispetto alla prima versione a 23 squadre (poi 19 inserite nei gironi), passando a un totale di sole 9 squadre.\nVersione definitiva.\nStagione regolare.\nClassifiche.\nLe classifiche della regular season sono le seguenti:"}
{"id": "8314230", "revid": "1186766", "url": "https://it.wikipedia.org/wiki?curid=8314230", "title": "Land Rover Series - Defender", "text": ""}
{"id": "8314237", "revid": "22356", "url": "https://it.wikipedia.org/wiki?curid=8314237", "title": "Nardoichthyidae", "text": ""}
{"id": "8314238", "revid": "1354930", "url": "https://it.wikipedia.org/wiki?curid=8314238", "title": "Race Torquay", "text": "La Race Torquay (it. \"Gara di Torquay\") \u00e8 una corsa in linea sia maschile. sia femminile di ciclismo su strada che si svolge ogni anno nel mese di gennaio, nei limitrofi della cittadina di Torquay, nella stato federato di Victoria in Australia. Creata nel 2020, fa parte del calendario maschile UCI Oceania Tour come prova di classe 1.1.\nAlbo d'oro.\nMaschile.\n\"Aggiornato all'edizione 2020.\"\nFemminile.\n\"Aggiornato all'edizione 2020.\""}
{"id": "8314243", "revid": "122411707", "url": "https://it.wikipedia.org/wiki?curid=8314243", "title": "Grammy Museum", "text": "Il Grammy Museum \u00e8 un museo interattivo situato a Los Angeles, California, dedicato alla storia e ai vincitori dei Grammy Awards.\nAperto nel dicembre 2008, l'edificio di quattro piani che occupa una superficie si avvicina a 3 000 m2, ha una sala per spettacoli con 200 posti a sedere. Nel 2011, \u00e8 stato rinominato \"Clive Davis Theater\" in onore del produttore discografico.\nLa societ\u00e0 AEG ha finanziato la maggior parte dei costi di costruzione, che ammontano a circa 34 milioni di dollari, con la citt\u00e0 di Los Angeles che ha finanziato la realizzazione con altri 12 milioni. Il resto dei fondi proviene da sponsor e donazioni private.\nDurante il suo primo anno, il Grammy Museum di Los Angeles ha attratto 85 000 visitatori."}
{"id": "8314250", "revid": "287204", "url": "https://it.wikipedia.org/wiki?curid=8314250", "title": "Langer Eugen", "text": "La Langer Eugen \u00e8 un grattacielo situato a Bonn, nel distretto di Gronau in Germania.\nDescrizione.\nAlto 115 metri e progettato da Egon Eiermann, fu costruito tra il 1966 e il 1969. Dal 2006 ospita diverse organizzazioni delle Nazioni Unite. Fino a quando il Bundestag tedesco non si trasfer\u00ec a Berlino nel 1999, l'edificio era la sede principale degli uffici dei membri del Bundestag. Dopo i lavori di ristrutturazione, undici organizzazioni delle Nazioni Unite si sono trasferite nell'edificio utilizzandolo come centro del campus delle Nazioni Unite. Il Langer Eugen \u00e8 un edificio protetto secondo la legge sulla protezione dei monumenti del Nord Reno-Westfalia. \u00c8 il secondo edificio pi\u00f9 alto di Bonn e il 43\u00b0 edificio pi\u00f9 alto della Germania. Al momento della fine della costruzione, fu per breve tempo il secondo edificio pi\u00f9 alto della Germania dietro il Bayer-Hochhaus."}
{"id": "8314251", "revid": "1305772", "url": "https://it.wikipedia.org/wiki?curid=8314251", "title": "San Francisco Plaza", "text": "San Francisco Plaza \u00e8 una comunit\u00e0 non incorporata della contea di Catron nel Nuovo Messico, negli Stati Uniti.\nSituate nella valle del fiume San Francisco, le citt\u00e0 furono colonizzate dai coloni spagnoli negli anni 1860. Oggi Middle San Francisco Plaza si chiama Middle Frisco, Lower San Francisco si chiama Lower Frisco e Upper San Francisco \u00e8 stata rinominata Reserve quando vi fu costruito il quartier generale del servizio forestale degli Stati Uniti.\nGeografia fisica.\nIl fiume Tularosa sfocia nel fiume San Francisco a Middle San Francisco Plaza.\nStoria.\nReserve era chiamata Upper San Francisco Plaza dai suoi primi coloni ispanici nel 1874. Gli Apache fecero frequenti attacchi alla comunit\u00e0, dal momento che si trovava all'interno dei loro terreni di caccia. Alla fine degli anni 1870 i coloni di lingua inglese iniziarono ad arrivare. Rinominarono Upper Frisco Plaza in Milligan's Plaza in onore di un commerciante della citt\u00e0 e proprietario di un saloon.\nLower San Francisco Plaza fu la localit\u00e0 della leggendaria sparatoria di Frisco di Elfego Baca nel 1884. Si autoproclam\u00f2 vice sceriffo contro una folla di cowboy texani a Lower San Francisco Plaza nel 1884, guadagnandosi rapidamente la reputazione di eroe della sparatoria di Frisco. L'autore Louis L'Amour ha incluso Upper San Francisco Plaza nel suo romanzo \"Il vento cade a Ladder Five\", chiamandola \"The Plaza\"."}
{"id": "8314252", "revid": "287204", "url": "https://it.wikipedia.org/wiki?curid=8314252", "title": "Race Torquay 2020", "text": "La Race Torquay 2020, prima edizione della corsa e valevole come terzo evento dell'UCI Oceania Tour 2020 categoria 1.1, si svolse il 30 gennaio 2020 su un percorso di 133\u00a0km, con partenza e arrivo a Torquay, in Australia. La vittoria fu appannaggio dell'irlandese Sam Bennett, che complet\u00f2 il percorso in 3h01'26\", alla media di 43,980\u00a0km/h, precedendo gli italiani Giacomo Nizzolo e Alberto Dainese.\nSul traguardo di Torquay 99 ciclisti, su 113 partiti dalla medesima localit\u00e0, portarono a termine la competizione."}
{"id": "8314274", "revid": "116871323", "url": "https://it.wikipedia.org/wiki?curid=8314274", "title": "E. L. Konigsburg", "text": "Biografia.\nElaine Lobl nasce a New York il 10 febbraio 1930.\nNel 1952 si laurea in chimica all'Universit\u00e0 Carnegie Mellon e prosegue gli studi all'Universit\u00e0 di Pittsburgh dove conosce e sposa David Konigsburg.\nDopo avere insegnato scienze in una scuola per sole ragazze per alcuni anni, esordisce nel 1967 con il suo primo libro per l'infanzia e in seguito d\u00e1 alle stampe una ventina di opere curandone spesso anche le illustrazioni.\nNella storia della Medaglia Newbery detiene due primati: \u00e8 stata l'unica autrice ad avere avuto nello stesso anno (1968) un libro vincitore (\"Fuga al museo\") e uno finalista (\"Jennifer, Hecate, Macbeth, William McKinley, and Me, Elizabeth\") ed \u00e8 la scrittrice che ha dovuto attendere il maggior numero di anni (29) prima di ottenere la seconda medaglia. \nMuore a Falls Church all'et\u00e0 di 83 anni in seguito ad un infarto."}
{"id": "8314276", "revid": "1842072", "url": "https://it.wikipedia.org/wiki?curid=8314276", "title": "SG-510", "text": ""}
{"id": "8314279", "revid": "1842072", "url": "https://it.wikipedia.org/wiki?curid=8314279", "title": "FN-FAL", "text": ""}
{"id": "8314280", "revid": "1543377", "url": "https://it.wikipedia.org/wiki?curid=8314280", "title": "Kodwo Eshun", "text": "Nei suoi scritti, Eshun affronta principalmente temi come l'\"identit\u00e0 nera\", l'afrofuturismo, la musica e la diaspora africana.\nBiografia.\nKodwo Eshun nacque nella periferia nord di Londra da genitori di radici Fanti. Suo padre era un importante diplomatico mentre il fratello Ekow \u00e8 divenuto un rinomato autore e giornalista. Eshun studi\u00f2 letteratura inglese all'University College dell'Universit\u00e0 di Oxford e romanticismo e modernismo presso l'Universit\u00e0 di Southampton, prima di pubblicare, nel 1998, il primo libro \"More Brilliant than the Sun\", che analizza il rapporto che intercorre fra la musica nera e la fantascienza da un punto di vista afrofuturista. Durante l'anno seguente, Eshun partecip\u00f2 alle registrazioni dell'album \"Architechtronics\" di Franz Pomassl. Nel 2002, Eshun co-fond\u00f2, assieme a Anjalika Sagar, il gruppo di videoarte The Otolith Group, che \"esplora le anomalie temporali, le inversioni antropiche e l'alienazione sintetica del postumano, dell'inumano, del non umano e della complessit\u00e0 delle condizioni ambientali della vita che tutti noi affrontiamo\". Nel 2012, pubblic\u00f2 \"Dan Graham: Rock My Religion\" mentre nel 2016 usc\u00ec \"Post-Punk Then and Now\", un saggio scritto a quattro mani con Gavin Butt. Eshun \u00e8 anche stato attivo come scrittore accademico e giornalista come confermano i suoi articoli scritti per \"The Guardian\", \"The Face\", \"The Wire\", \"I-D\", \"Spin\", \"Arena\", \"Frieze\" e \"032c\", ed \u00e8 attualmente docente presso il dipartimento di culture visive del Goldsmiths College."}
{"id": "8314283", "revid": "1418004", "url": "https://it.wikipedia.org/wiki?curid=8314283", "title": "E.L. Konigsburg", "text": ""}
{"id": "8314286", "revid": "1305772", "url": "https://it.wikipedia.org/wiki?curid=8314286", "title": "Frieze", "text": "Frieze (\"fregio\" in lingua inglese) pu\u00f2 indicare:"}
{"id": "8314288", "revid": "404449", "url": "https://it.wikipedia.org/wiki?curid=8314288", "title": "Girl in Red", "text": "Il suo singolo \"I Wanna Be Your Girlfriend\" \u00e8 stato classificato nono nella lista \"The 68 Best Songs of 2018\" sul \"The New York Times\".\nBiografia.\nRingheim \u00e8 nata nella cittadina norvegese di Horten il 16 febbraio 1999. \u00c8 cresciuta con le sue sorelle e i suoi genitori divorziati; sua madre ha lavorato in ambito tecnologico, mentre suo padre era un poliziotto. Ha ricevuto la sua prima chitarra come regalo di Natale dal nonno nel 2012.\nDopo aver ricevuto un microfono Blue Yeti da suo padre nel 2015, Ringheim ha iniziato a scrivere e pubblicare musica su SoundCloud con il nome d'arte \"Lydia X\", poi cambiato in \"Girl in Red\". Nel settembre 2017 ha pubblicato il suo singolo di debutto \"I Wanna Be Your Girlfriend\" su Soundcloud. In seguito il brano \u00e8 stato trasmesso dal sito di musica norvegese NRK Ur\u00f8rt. Ringheim ha pubblicato \"I Wanna Be Your Girlfriend\" come singolo nel marzo 2018. Il 14 settembre 2018 \u00e8 uscito il suo primo EP, \"Chapter 1\".\nDa marzo 2019 ha accompagnato Conan Gray nel suo tour nazionale del Nordamerica. A settembre ha pubblicato il suo secondo EP, \"Chapter 2\" per l'etichetta AWAL; il mese seguente ha avuto inizio il suo primo tour internazionale, \"World in Red\", esibendosi in Europa e in Nordamerica."}
{"id": "8314294", "revid": "465169", "url": "https://it.wikipedia.org/wiki?curid=8314294", "title": "Eurovision 2020", "text": ""}
{"id": "8314297", "revid": "729019", "url": "https://it.wikipedia.org/wiki?curid=8314297", "title": "Botani\u010deskij sad (anello centrale di Mosca)", "text": "Botani\u010deskij sad (, ovvero \"orto botanico\") \u00e8 una stazione dell'anello centrale di Mosca situata nel quartiere di Sviblovo, nel distretto nord-orientale di Mosca. La stazione prende il nome dal vicino orto botanico di Mosca ed \u00e8 situata nelle vicinanze dell'omonima stazione della linea 6 della metropolitana.\nCon una frequenza media di 35.000 persone al giorno nel 2017, si tratta di una delle stazioni pi\u00f9 utilizzate dell'intera linea."}
{"id": "8314298", "revid": "697352", "url": "https://it.wikipedia.org/wiki?curid=8314298", "title": "Botani\u010deskij Sad", "text": ""}
{"id": "8314300", "revid": "767487", "url": "https://it.wikipedia.org/wiki?curid=8314300", "title": "Paperino a caccia", "text": "Paperino a caccia (\"Rugged Bear\") \u00e8 un film del 1953 diretto da Jack Hannah. \u00c8 un cortometraggio animato realizzato, in Technicolor, dalla Walt Disney Productions, distribuito da RKO Radio Pictures e uscito negli Stati Uniti 23 ottobre 1953.\n\"Paperino a caccia\" \u00e8 stato nominato per l'Oscar al miglior cortometraggio d'animazione alla 26\u00aa edizione della cerimonia di premiazione degli Oscar, ma ha perso un altro film Disney, \"Toot, Whistle, Plunk and Boom\". Questa \u00e8 stata l'ottava di nove nomination ricevute dalla serie di film \"Donald Duck\".\nTrama.\nL'Orso Gelsomino si addormenta poco prima dell'apertura della stagione venatoria. Mentre gli altri orsi fuggono nella loro caverna, Gelsomino viene lasciato fuori ed \u00e8 costretto a nascondersi in una casa vicina. Una volta dentro, apprende ben presto che si tratta di una capanna di caccia, resa evidente dalle numerose armi e dai trofei di caccia appesi alle pareti. L'orso sta per uscire, ma vede Paperino venire verso la casa portando un fucile. Gelsomino cerca quindi un nascondiglio all'interno dell'abitazione e, dopo un po' di ricerche, nota un grande tappeto di pelle d'orso davanti al camino. Arrotola rapidamente il tappeto, lo ripone in un baule vuoto e si distende sul pavimento al posto del tappeto. Paperino si pulisce le zampe su Gelsomino, senza notare nessun cambiamento sul suo \"tappeto\". Dopo un po', Paperino si siede su Gelsomino per fare uno spuntino, ma, nonostante all'orso venga il singhiozzo, Paperino crede che sia un tappeto vero. In seguito, Paperino usa la bocca dell'orso per aprire una bottiglia e schiacciare delle noci, ma Gelsomino sopporta tutto. Quando per\u00f2 un carbone ardente arriva addosso a Gelsomino, quest'ultimo inizia a prendere fuoco. Paperino tenta perci\u00f2 di spegnere l'incendio gettandoci addosso una bibita, ma senza successo. Ci versa su della cenere, che per\u00f2 macchia il \"tappeto\". Paperino decide perci\u00f2 di metterlo nella sua lavasciuga e fargli fare un ciclo completo. Finito il ciclo, Gelsomino \u00e8 inspiegabilmente vivo, ma ha la pelliccia scompigliata, cos\u00ec Paperino la taglia con un tagliaerba.\nFinita la stagione di caccia, Paperino abbandona la casa e Gelsomino emette un sospiro di sollievo. Ma proprio in quel momento, sente un suono provenire dal baule e apprende, con sua grande sorpresa, che il tappeto di pelle d'orso che aveva arrotolato e riposto in precedenza \u00e8 in realt\u00e0 un altro orso che si era mascherato da tappeto."}
{"id": "8314301", "revid": "16953", "url": "https://it.wikipedia.org/wiki?curid=8314301", "title": "Aeroporto di Berlino-Schoenefeld", "text": ""}
{"id": "8314305", "revid": "1603714", "url": "https://it.wikipedia.org/wiki?curid=8314305", "title": "Rio di San Luca", "text": ""}
{"id": "8314311", "revid": "1842072", "url": "https://it.wikipedia.org/wiki?curid=8314311", "title": "AK-46", "text": ""}
{"id": "8314312", "revid": "1842072", "url": "https://it.wikipedia.org/wiki?curid=8314312", "title": "AK-108", "text": ""}
{"id": "8314314", "revid": "767487", "url": "https://it.wikipedia.org/wiki?curid=8314314", "title": "Rio di San Polo", "text": "Il Rio de San Polo \u00e8 uno dei numerosi rii che si inseriscono nel Canal Grande.\nRisulta essere molto trafficato in quanto taglia i sestieri di San Polo e Santa Croce per raggiungere il Rio di San Zan Degol\u00e0 e sbucare nei pressi del Canale di Cannaregio evitando un lungo giro per tutto il Canalazzo."}
{"id": "8314315", "revid": "648716", "url": "https://it.wikipedia.org/wiki?curid=8314315", "title": "Montagne Rouen", "text": "Le montagne Rouen sono una vasto gruppo montuoso situato all'estremit\u00e0 settentrionale dell'isola Alessandro I, al largo della costa della Terra di Palmer, in Antartide. La formazione si estende in direzione nord-ovest/sud-est per circa 60\u00a0km, dal monte Bayonne, a nord, al monte Cupola e alle cime Care, a sud. Alla sua estremit\u00e0 meridionale la formazione \u00e8 separata dagli altopiani di Elgar da parte del passo Tufts, mentre a ovest \u00e8 separata dalle montagne Havre da parte del Russian Gap.\nDelle montagne Rouen fanno parte alcune delle vette pi\u00f9 alte dell'isola Alessandro I, con il primato raggiunto dalla cima del monte Paris, che si trova a oltre s.l.m.\nStoria.\nLe montagne Rouen furono avvistate per la prima volta nel 1821 da una spedizione di ricerca russa comandata da Fabian Gottlieb von Bellingshausen. Una seconda ricognizione della formazione fu fatta durante la spedizione belga in Antartide svoltasi dal 1897 al 1899 e comandata da Adrien de Gerlache, ma la prima mappatura, per quanto grossolana, delle montagne, fu effettuata solo durante la seconda spedizione in Antartide comandata da Jean-Baptiste Charcot, che ebbe luogo dal 1908 al 1910. Charcot battezz\u00f2 quindi il gruppo montuoso con il suo attuale nome in onore della citt\u00e0 francese di Rouen, indicando anche al presenza di un'interruzione nella catena montuosa a sud del monte Paris. Tuttavia, fotografie aeree scattate durante la spedizione antartica di ricerca comandata da Finn R\u00f8nne, svoltasi nel 1947-48, rivelarono che la catena proseguiva senza interruzioni verso sud-est fino al monte Cupola. Proprio grazie a tali fotografie, nel 1960 la formazione fu dettagliatamente mappata da D. Searle, cartografo del British Antarctic Survey (al tempo ancora chiamato \"Falkland Islands Dependencies Survey\", FIDS)."}
{"id": "8314318", "revid": "1543377", "url": "https://it.wikipedia.org/wiki?curid=8314318", "title": "Seattle Great Wheel", "text": "La Seattle Great Wheel \u00e8 una ruota panoramica al Pier 57 sulla baia di Elliott a Seattle. \nDescrizione.\nLa costruzione \u00e8 iniziata il 17 aprile 2012 ed \u00e8 costata costata circa 20 milioni di dollari.\nCon un'altezza di 53,3 m, quando \u00e8 stata inaugurata era la ruota panoramica pi\u00f9 alta della costa occidentale degli Stati Uniti.\nLa cerimonia d'inaugurazione e l'apertura al pubblico si sono svolte il 29 giugno 2012 con la presenza del sindaco di Seattle Michael McGinn.\nLa struttura ha 42 gondole climatizzate, ognuna in grado di trasportare fino a otto passeggeri, per una capacit\u00e0 massima di 332 persone."}
{"id": "8314320", "revid": "174925", "url": "https://it.wikipedia.org/wiki?curid=8314320", "title": "Mihintale", "text": "Mihintale \u00e8 un picco di montagna vicino a Anur\u0101dhapura nello Sri Lanka. ."}
{"id": "8314321", "revid": "1513836", "url": "https://it.wikipedia.org/wiki?curid=8314321", "title": "Uuden Musiikin Kilpailu 2020", "text": "La nona edizione di Uuden Musiikin Kilpailu \u00e8 stata organizzata dall'emittente radiotelevisiva finlandese Yle per selezionare il rappresentante nazionale all'Eurovision Song Contest 2020 a Rotterdam.\nIl vincitore \u00e8 stato Aksel Kankaanranta con \"Looking Back\".\nOrganizzazione.\nFormat.\nLa competizione \u00e8 stata annunciata da Yleisradio il 3 giugno 2019, mentre la data della finale, il 7 marzo 2020, \u00e8 stata resa nota il successivo 1\u00ba novembre. Contrariamente ai due anni precedenti, nei quali l'artista era stato selezionato internamente dall'emittente e il pubblico poteva scegliere fra tre canzoni proposte, UMK 2020 \u00e8 stato aperto a tutti gli artisti interessati. Il risultato \u00e8 stato decretato da un mix di voto della giuria e televoto.\nGiuria.\nLa giuria internazionale per \"UMK 2020\" \u00e8 stata composta da:\nPartecipanti.\nYleisradio ha aperto la possibilit\u00e0 a tutti gli artisti interessati di inviare canzoni per il festival dal 1\u00ba all'8 novembre 2019, con un massimo di tre canzoni per artista e con il limite che il cantante e almeno uno degli autori fosse cittadino finlandese o residente in Finlandia. I sei partecipanti sono stati rivelati il 21 gennaio 2020, mentre le loro canzoni sono state pubblicate ognuna in un giorno diverso fra il 24 e il 31 gennaio.\nFinale.\nLa finale si \u00e8 tenuta il 7 marzo 2020 presso il Mediapolis di Tampere. Erika Vikman e Aksel Kankaanranta hanno vinto rispettivamente il televoto e il voto della giuria, ma la somma dei punteggi ha conferito la vittoria a quest'ultimo. La diretta \u00e8 stata guardata da una media di 885.000 telespettatori, mentre 1,5 milioni di finlandesi hanno guardato il programma per almeno tre minuti, rendendo quella del 2020 l'edizione pi\u00f9 seguita di Uuden Musiikin Kilpailu dalla sua introduzione nel 2012."}
{"id": "8314324", "revid": "1842072", "url": "https://it.wikipedia.org/wiki?curid=8314324", "title": "Sturmgewehr 57", "text": ""}
{"id": "8314326", "revid": "729019", "url": "https://it.wikipedia.org/wiki?curid=8314326", "title": "Castello \u014cno (Echizen)", "text": "Il era un castello giapponese situato nella citt\u00e0 di \u014cno (Prefettura di Fukui), nella regione di Hokuriku in Giappone. Costruito nel periodo Sengoku, fu occupato da una successione di daimy\u014d del dominio \u014cno sotto lo shogunato Tokugawa del periodo Edo.\nGeografia.\nIl castello si trova nella provincia di Echizen, nel nord-est della provincia di Echizen, sulla strada principale che collega Echizen alla provincia di Mino. Il castello si trova sulla cima della collina di Kameyama, che si estende da est a ovest per circa 300 metri. Il bastione interno si trova in cima alla collina ed \u00e8 rinforzato da bastioni in pietra costituiti per lo pi\u00f9 da massi naturali non lavorati. Le recinzioni secondarie si trovavano a quote pi\u00f9 basse ed erano anche protette da fossati d'acqua.\nStoria.\nDurante il primo periodo Sengoku, l'area intorno a \u014cno era sotto il controllo del clan Asakura; inoltre \u014cno era anche una delle principali roccaforti del movimento Ikk\u014d-ikki. Dopo che sia gli Asakura che gli Ikk\u014d-ikki furono annientati da Oda Nobunaga nel 1575, egli affid\u00f2 l'area al suo generale Kanamori Nagachika sotto il controllo regionale di Shibata Katsuie. Kanamori inizi\u00f2 la costruzione del castello \u014cno utilizzando i progetti coevi, e il castello fu completato gi\u00e0 nel 1580.\nKanamori fu successivamente promosso a governatore della provincia di Hida nel 1586, e l'area fu assegnata ad Aoki Kazunori seguito da Oda Hidekatsu di Toyotomi Hideyoshi. Dopo la battaglia di Sekigahara, l'intera provincia di Echizen fu assegnata nel 1601 da Tokugawa Ieyasu al suo secondo figlio, Y\u016bki Hideyasu, come dominio di Fukui. Nel 1624 il Dominio di Fukui fu diviso e il terzo figlio di Y\u016bki Hideyasu, Matsudaira Naomasa, ricevette un feudo di 55.000 koku incentrato su \u014cno. Questo divenne il dominio \u014cno. Naomasa fu trasferito al Dominio Matsumoto nel 1633 e fu sostituito dal fratello minore Matsudaira Naomoto nel 1635. Naomoto fu poi trasferito nel Dominio Yamagata nel 1644 e fu sostituito dal fratello minore Matsudaira Naoyoshi. Il figlio di Naoyoshi, Matsudaira Naoakira, fu a sua volta trasferito nel Dominio Himeji nel 1682.\nIl dominio fu poi assegnato a un ramo cadetto del clan Doi sotto la guida di Doi Toshifusa. Il clan Doi avrebbe governato \u014cno per le successive otto generazioni fino alla Rinnovamento Meiji. Il castello and\u00f2 a fuoco nel 1775, ma con l'eccezione del mastio fu ricostruito lo stesso anno. Nel corso della sua storia, \u014cno soffr\u00ec di gravi problemi finanziari; tuttavia, Doi Toshitada (1811-1869) attu\u00f2 riforme sostanziali e introdusse il rangaku e la tecnologia occidentale. Sebbene fosse un piccolo dominio, \u014cno era noto nel periodo di Bakumatsu per il suo esercito occidentalizzato e la sua scuola han.\nDopo il Rinnovamento Meiji, il castello fu abbattuto, con l'eccezione di un paio di porte che furono donate ai vicini templi buddisti, l'area fu utilizzata per edifici governativi.\nStato attuale.\nRimangono alcuni resti dei bastioni di pietra originali e parti del vecchio j\u014dkamachi con le tradizionali case dei samurai e le case dei mercanti. Nel 1968 \u00e8 stato costruito un finto-donjon per essere utilizzato come museo di storia locale. Il castello \u00e8 stato inserito nella lista dei 100 castelli giapponesi pi\u00f9 importanti nel 2017."}
{"id": "8314327", "revid": "2130067", "url": "https://it.wikipedia.org/wiki?curid=8314327", "title": "Albi di Dylan Dog (2020)", "text": "Albi del fumetto \"Dylan Dog\" pubblicati nel 2020\nL'alba nera.\nDylan Dog, dopo una lunga vita passata a Scotland Yard e poi come guardiano in un cimitero (dove ha conosciuto il suo assistente Gnaghi), apre un'agenzia di detective specializzata nell'occulto. Conosce cos\u00ec l'avvenente Sybil Browning, moglie del defunto John Browning tornato in vita come zombi. Nonostante l'opposizione del Sovrintendente Bloch, dell'ex moglie Rania Rakim e dell'uomo di punta di Scotland Yard e suo partner, l'Ispettore Carpenter, Dylan riesce a fermare l'avanzata dei morti viventi, a sopravvivere all'incendio scatenato da Xabaras nell'obitorio, salvando tutti i presenti e scagionare Sybil dall'accusa di aver ucciso il marito.\nIl tramonto rosso.\nDylan Dog assieme alla sua cliente Sybil Browning, dopo essere stati scagionati da tutte le accuse per l'incendio all'obitorio, si mettono in viaggio per Inverness, per poi recarsi ad Undead, paesino nel quale l'indagatore dell'incubo svolgeva il mestiere di becchino dopo aver lasciato Scotland Yard. \u00c8 infatti proprio qui che il dottor Xabaras svolge nel sottosuolo i suoi esperimenti per riportare in vita i morti tramite un siero contenente un virus di sua invezione. Uno volta sconfitto il nemico, grazie all'aiuto inatteso di Nessuno, ed aver appreso che anche Sybil \u00e8 stata contagiata dal virus, un nuovo caso relativo a Jack lo Squartatore sembra affacciarsi alla porta dell'indagatore.\nLa lama, la luna e l'orco.\nDopo aver affrontato Jack lo Squartatore, Dylan Dog in una chiacchierata con suo padre, il soprintendente Bloch, apprende di una scia di delitti contraddistinti da modalit\u00e0 molto differenti tra loro, ma con un denominatore comune che rimanda al modus operandi di un serial killer. Nel mentre l'indagatore dell'incubo fa la conoscenza di Ernest, soprannominato \"l'orco\", gigante barbuto dal carattere bonario, entrando suo malgrado in una torbida storia connessa con il rapimento di una ragazza, a sua volta collegata col serial killer su cui Bloch ha messo l'ispettore Carpenter e Rania ad indagare. Nel finale, Anna Never si ritrova a sognare il suo amato Dylan.\nAnna per sempre.\nL'avvenente Anna Never tormenta ossessivamente i sogni dell'indagatore. E quando questi, casualmente, si rende conto che a teatro danno uno spettacolo con Anna nel ruolo di protagonista, corre ad assistervi. In seguito, conseguentemente a una rapida serie di accadimenti, tra i due inizia a svilupparsi una dolce storia d'amore, interrotta da un imprevedibile colpo di scena nel quale Dylan Dog accetta la sua condizione di alcolista. Nel finale, una follia omicida scatena il panico tra le persone presenti in un parco di Londra.\nL'uccisore.\nDylan Dog si reca da Lord Wells, colpevole dell'aver creato \"Love App\", una app di incontri che tramite un impulso subliminale scatena una carneficia a Londra, ma non avendo sufficienti prove per accusarlo, decide di giustiziarlo personalmente. Fatto questo, decide di mettersi sulle tracce del serial killer su cui Scotland Yard sta cercando di trovare informazioni da tempo, individuando l'uomo in un sosia di Groucho Marx. Bloch decide quindi di affiancare l'indagatore dell'incubo a Carpenter e Rania, che gi\u00e0 da tempo stanno lavorando sul caso. \nL'ultima risata.\nDylan Dog si reca assieme al suo assistente Gnaghi nel manicomio criminale di Harlech, dove si \u00e8 nascosto il serial killer a cui sta dando la caccia da tempo. Dopo aver affrontato una serie di altri criminali l\u00ec rinchiusi e aver incontrato Lord Chester, si trover\u00e0 finalmente faccia a faccia col serial killer, che si confermer\u00e0 essere uno dei sosia di Groucho Marx. Nel finale, dopo la morte di Gnaghi, si riunir\u00e0 col suo storico assistente Groucho, arrivato giusto in tempo per aiutarlo ad eliminare il pericoloso maniaco.\nL'entit\u00e0.\nUna splendida ragazza di nome Berenice chiede l'aiuto dell'indagatore dell'incubo per essere liberata da una misteriosa entit\u00e0 che la perseguita e che le impedisce di avere relazioni intime con qualsiasi eventuale figura maschile. L'entit\u00e0 si spinge a ferire gravemente la madre della ragazza, a cui Berenice \u00e8 molto legata non avendo mai avuto un padre. La situazione diventa via via pi\u00f9 drammatica fino a quando, una volta scoperto i reali intenti dell'entit\u00e0 e il passato della madre della ragazza, Dylan e le due donne proveranno a scacciarla dal corpo della ragazza, prima che arrivi a possederla completamente.\nScrutando nell'abisso.\nRania chiede l'aiuto di Dylan Dog per riuscire a catturare un temibile assassino che uccide i watch workers, ossia i pensionati che passano le giornate davanti ai cantieri, divorandone le membra e cavandone gli occhi. Inizialmente le indagini, guidate dall'ispettore Carpenter, sembrano portare ad una faida tra clan mafiosi rivali, ma l'indagatore dell'incubo, dopo aver fatto amicizia con uno di questi anziani, trova degli indizi che sembrano portare a tutta un'altra verit\u00e0.\nRitorno al buio.\nJeremy Badland, un giovane facoltoso, fa visita all'indagatore dell'incubo per via di un triste presagio dopo l'assassinio di un collezionista di reperti appartenuti a dei serial killer. Conseguentemente all'assassinio \u00e8 scomparsa la sbarra del letto della cella con la quale si era tolto la vita Philip Crane, l'uomo trasformatosi in Mana Cerace, responsabile della morte del padre di Badland e di molti altri delitti. Un giovane Dylan Dog ancora in polizia indag\u00f2 all'epoca sul caso e per questo viene coinvolto dal giovane. Il reperto viene utilizzato da una setta per evocare nuovamente Mana Cerace, ma a fronte degli innumerevoli insuccessi, chiedono l'aiuto del Dottor Hicks, che all'interno del General Hospital esegue mostruosi esperimenti. \nLa notte eterna.\nIl caos si diffonde a Londra per via di un blackout che manda tutta la citt\u00e0 al buio. Mana Cerace, dopo aver fatto una strage nella centrale elettrica uccidendo tutti i tecnici che stavano provando a sistemare il danno, porta avanti la sua opera di vendetta contro chi l'aveva ucciso a suo tempo. Nel frattempo Dylan Dog continua ad inseguirlo mentre \u00e8 vittima di strane visioni di fantasmi del passato. Per riuscire a catturare la creatura arriva a chiedere aiuto ad un suo vecchio amico/nemico, John Ghost, imprenditore ed inventore miliardario, che prepara per l'indagatore dell'incubo un congegno in grado di intrappolare Mana Cerace. \nIl terzo giorno.\nMentre Londra \u00e8 ancora colpita dal black out, Dylan Dog, contro il parere dei medici, lascia l'ospedale dopo essere stato accoltellato per rimetteresi sulle tracce di Mana Cerace e della sua amata Kimberly. Nel frattempo i due cercano il modo di unirsi per sempre nel buio, tra omicidi e vendette. Essendo ancora debilitato, l'indagatore dell'incubo chiede nuovamente l'aiuto di John Ghost per riuscire a sconfiggere il nemico, utilizzando inoltre un antico libro in possesso di Jeremy Badland. \nUna pessima annata.\nDylan Dog \u00e8 intrappolato da un personaggio con il volto celato da una maschera. Tramite un flashback, si viene a sapere che qualche giorno prima quattro sommelier, durante una degustazione di un vino prodotto da Rebecca Grant, hanno avuto visioni di questo personaggio che ha ucciso in passato in maniera truculenta. Il gruppo decide quindi di rivolgersi all'indagatore per venire a capo di tale oscura vicenda, che affonda le sue radici fin dal XVII secolo, a partire dal capostipite della famiglia Grant, di cui Rebecca \u00e8 l'ultima discendente."}
{"id": "8314328", "revid": "124123", "url": "https://it.wikipedia.org/wiki?curid=8314328", "title": "Pietro Cannata", "text": "Biografia.\nArtista documentato nel comprensorio delle cittadine di Barcellona Pozzo di Gotto e Castroreale."}
{"id": "8314329", "revid": "1842072", "url": "https://it.wikipedia.org/wiki?curid=8314329", "title": "Swiss Arms", "text": ""}
{"id": "8314333", "revid": "73843", "url": "https://it.wikipedia.org/wiki?curid=8314333", "title": "Bruxelles-Ingooigem 2001", "text": "La Bruxelles-Ingooigem 2001, cinquantaquattresima edizione della corsa, si svolse il 13 giugno su un percorso di 160\u00a0km. Fu vinta dal belga Bert Roesems della Landbouwkrediet-Colnago davanti al neozelandese Gordon McCauley e al lituano Mindaugas Goncares."}
{"id": "8314335", "revid": "119450994", "url": "https://it.wikipedia.org/wiki?curid=8314335", "title": "Sertorio Orsato", "text": "Nobile padovano, professore di fisica all'Universit\u00e0 di Padova, fu famoso esperto di epigrafia latina. Fu accademico dei \u00abRicovrati\u00bb con il nome di \"Disingannato\". Fu amico e corrispondente di molti filologi e studiosi italiani ed europei, come Carlo Roberto Dati, Antonio Magliabechi e Charles Patin.\nBiografia.\nFiglio di Orsato Orsati e di Elisabetta Buzzaccarini e cugino del poeta Carlo de' Dottori, Sertorio eredit\u00f2 nel 1617 una ricca sostanza da uno zio paterno, dalla cui vedova venne allevato. Si laure\u00f2 in filosofia a 17 anni, nel 1635 e nel 1638 spos\u00f2 Irene Mantova Benavides, pronipote del celebre giureconsulto e collezionista Marco (1489-1582) e sorella di Andrea, autore di un \"Inventario\" della Collezione Mantova Benavides, ricca di oggetti antichi e reperti archeologici, di cui Orsatto fu un assiduo frequentatore. Rimasto vedovo di Irene, spos\u00f2 Francesca Sforza, ricca gentildonna, dalla quale non ebbe figli. Mor\u00ec il 3 luglio del 1687, all'et\u00e0 di sessantun'anni. Orsato ha contribuito al progresso della scienza epigrafica soprattutto con due importanti lavori: \"Li marmi eruditi\" (Padova, 1669), dedicato allo studio dei monumenti da un punto di vista filologico e il \"De notis Romanorum\" (Padova, 1672), un manuale per la lettura delle iscrizioni dedicato alla spiegazione degli acronimi e delle abbreviazioni epigrafiche.\nOpere.\nUna Apologia delle opere di Sertorio Orsato contro le accuse mossegli da Scipione Maffei fu pubblicata da Giandomenico Polcastro nel 1752."}
{"id": "8314336", "revid": "73843", "url": "https://it.wikipedia.org/wiki?curid=8314336", "title": "Bruxelles-Ingooigem 2002", "text": "La Bruxelles-Ingooigem 2002, cinquantacinquesima edizione della corsa, si svolse il 12 giugno su un percorso di 176\u00a0km. Fu vinta dal belga Danny Daelman della Palmans-Collstrop davanti all'olandese Jan van Velzen e al belga Andy Cappelle."}
{"id": "8314337", "revid": "73843", "url": "https://it.wikipedia.org/wiki?curid=8314337", "title": "Bruxelles-Ingooigem 2003", "text": "La Bruxelles-Ingooigem 2003, cinquantaseiesima edizione della corsa, si svolse il 25 giugno su un percorso di 183\u00a0km. Fu vinta dall'olandese Jans Koerts della Bankgiroloterij Cycling Team davanti al belga Jan Kuyckx e all'olandese Ruud Aerts."}
{"id": "8314338", "revid": "110157", "url": "https://it.wikipedia.org/wiki?curid=8314338", "title": "Chiesa della Visitazione di Maria (Lona-Lases)", "text": "La chiesa della Visitazione di Maria \u00e8 la parrocchiale a Lona-Lases, nella frazione di Lases in Trentino. Risale al XIX secolo.\nStoria.\nLa chiesa di Lases venne ricordata una prima volta nel 1639 e poi nel 1651 negli atti visitali che la descrissero come di dimensioni troppo ridotte e tali da farla confondere con una normale abitazione.\nIn seguito fu oggetto di un ampliamento che necessariamente port\u00f2 alla perdita di parte della struttura primitiva, realizzato nel 1660. In questa ricostruzione un affresco ritenuto miracoloso venne tuttavia conservato intatto. Ottenne la concessione della custodia dell'Eucaristia nel 1791 e divenne espositura della pieve di Pin\u00e9. Due anni dopo ebbe anche il fonte battesimale.\nDopo la met\u00e0 del XIX secolo si inizi\u00f2 a costruire la torre campanaria e, verso la fine del secolo, si sent\u00ec sempre pi\u00f9 urgente la necessit\u00e0 di ampliare l'edificio, non pi\u00f9 sufficiente a contenere i fedeli. Piuttosto che rimaneggiare la chiesa preesistente di prefer\u00ec optare per la costruzione di un nuovo tempio, e venne scelto il progetto Luigi Obrelli, che prevedeva di far sorgere l'edificio su un sito diverso da quello occupato dalla chiesa storica.\nIl cantiere venne aperto con la posa della prima pietra nel 1889 e durante l'anno successivo la primitiva chiesa venne demolita per poterne riutilizzare i materiali. La nuova chiesa nelle sue strutture fondamentali fu pronta nel 1890 mentre la torre campanaria rimase quella gi\u00e0 esistente, che risult\u00f2 quindi leggermente separata dal corpo dell'edificio moderno. Nello steso anno la chiesa fu benedetta e nel 1911 venne celebrata la solenne consacrazione dal vescovo di Trento Celestino Endrici.\nVenne dotata di impianto elettrico nel 1913.\nOttenne dignit\u00e0 parrocchiale nel 1920.\nNel primo dopoguerra del XX secolo la volta col catino absidale venne dipinta da Agostino Aldi e la facciata venne decorata da Franceschini di Trento. Attorno al 1965 fu ricavata una nuova cappella per la statua di Santa Barbara e, negli anni ottanta, inizi\u00f2 un ultimo ciclo di restauri che interess\u00f2 la torre campanaria e gli interni, con particolare attenzione per i dipinti di Aldi e per la nuova collocazione della statua di Santa Barbara.\nDescrizione.\nLa chiesa \u00e8 stata costruita sotto le grandi strutture in porfido del \"Dos dal Pin\".\nL'interno conserva, sull'altar maggiore, un dipinto della \"Madonna con Bambino\". Nell'abside, con ai lati due angeli in rilevo, la \"Visitazione\", del XVI secolo. La statua lignea di Santa Barbara, attribuita al maestro Carlo Pancheri di Ortisei, \u00e8 posta in una nicchia della sala rivestita in porfido."}
{"id": "8314339", "revid": "228587", "url": "https://it.wikipedia.org/wiki?curid=8314339", "title": "Chiesa della Visitazione di Maria", "text": ""}
{"id": "8314342", "revid": "1391549", "url": "https://it.wikipedia.org/wiki?curid=8314342", "title": "Frisco (Nuovo Messico)", "text": ""}
{"id": "8314347", "revid": "287204", "url": "https://it.wikipedia.org/wiki?curid=8314347", "title": "Okru\u017enaja", "text": ""}
{"id": "8314348", "revid": "73843", "url": "https://it.wikipedia.org/wiki?curid=8314348", "title": "Bruxelles-Ingooigem 2004", "text": "La Bruxelles-Ingooigem 2004, cinquantasettesima edizione della corsa, si svolse il 23 giugno su un percorso di 175\u00a0km, con partenza da Halle e arrivo a Ingooigem. Fu vinta dal belga Steven Caethoven della Vlaanderen-T-Interim davanti ai suoi connazionali Bert De Waele e Gorik Gardeyn."}
{"id": "8314349", "revid": "481666", "url": "https://it.wikipedia.org/wiki?curid=8314349", "title": "Hayward Mack", "text": ""}
{"id": "8314352", "revid": "827882", "url": "https://it.wikipedia.org/wiki?curid=8314352", "title": "Valentino da Terni", "text": ""}
{"id": "8314355", "revid": "1305772", "url": "https://it.wikipedia.org/wiki?curid=8314355", "title": "Old Horse Springs", "text": "Old Horse Springs \u00e8 una comunit\u00e0 non incorporata della contea di Catron nel Nuovo Messico, negli Stati Uniti. Si trova a 20 miglia a nord-est di Aragon e 20 miglia a ovest di Datil. A ovest di Horse Springs si trova il Continental Divide, quindi a sud fino alle pianure di San Agustin.\nStoria.\nOld Horse Springs aveva un ufficio postale dal 1879 al 1882. Il nome della citt\u00e0 ebbe origine quando i soldati che viaggiavano dal Fort Tularosa a Socorro persero un cavallo. Apparentemente lo trovarono alle sorgenti calde naturali a circa mezzo miglio a ovest dell'insediamento. La comunit\u00e0 originale di Horse Springs \u00e8 ora etichettata Old Horse Springs e si trova a due miglia a ovest di New Horse Springs."}
{"id": "8314363", "revid": "73843", "url": "https://it.wikipedia.org/wiki?curid=8314363", "title": "Chocolade Jacques-T-Interim", "text": ""}
{"id": "8314365", "revid": "767487", "url": "https://it.wikipedia.org/wiki?curid=8314365", "title": "Elman Peace and Human Rights Center", "text": "L\u2019Elman Peace and Human Rights Center \u00e8 un'organizzazione non governativa con sede a Mogadiscio, in Somalia. \u00c8 stata fondata da Fartuun Adan in onore del defunto marito Elman Ali Ahmed, imprenditore locale e attivista per la pace. Adan \u00e8 direttrice esecutiva della ONG, mentre la figlia Ilwad lavora al suo fianco L'organizzazione \u00e8 stata fondata nel 1990 ed \u00e8 dedicata a promuovere la pace, coltivando la leadership e dando potere alle fasce emarginate della societ\u00e0 di essere responsabili delle decisioni nei processi che garantiscono il loro benessere.\nIlwad aiuta anche a gestire \"Sorella Somalia\", una filiale dell'Elman Peace and Human Rights Center. Primo programma del paese per l'assistenza alle vittime della violenza di genere, fornisce consulenza, assistenza sanitaria e alloggio alle donne bisognose. Il lavoro di Elman ha contribuito a sensibilizzare a livello locale sulla questione e ha incoraggiato i cambiamenti nella politica del governo. Ilwad ha anche organizzato seminari educativi attraverso il centro per i membri vulnerabili della societ\u00e0 e ha progettato e realizzato progetti che promuovono opportunit\u00e0 di sostentamento alternative per giovani e anziani.\nProgrammi.\nElman Peace Center ha programmi gratuiti al 100% e la priorit\u00e0 viene data ai membri pi\u00f9 vulnerabili della comunit\u00e0. I programmi includono tra le altre: \"Drop the gun pick up the pen\", \"Sorella Somalia\", \"Terapia dell'oceano\", \"Attivista di prima linea\", \"Pari voci\", \"Lei lo far\u00e0\"."}
{"id": "8314366", "revid": "73843", "url": "https://it.wikipedia.org/wiki?curid=8314366", "title": "Bruxelles-Ingooigem 2005", "text": "La Bruxelles-Ingooigem 2005, cinquantottesima edizione della corsa, si svolse il 22 giugno su un percorso di 188,1\u00a0km, con partenza da Halle e arrivo a Ingooigem. Fu vinta dal belga Bert Roesems della Davitamon-Lotto davanti al suo connazionale Nico Sijmens e all'olandese Johnny Hoogerland."}
{"id": "8314378", "revid": "2041826", "url": "https://it.wikipedia.org/wiki?curid=8314378", "title": "Michele Cadei", "text": "Biografia.\nInizia a gareggiare in Motonautica agonistica nel 2009. Nel corso degli anni scala le diverse categorie dalla F3 alla F2 fino a competere nella categoria F1, la pi\u00f9 blasonata. Si allena con il Jet-Fly Team Bergamo sotto la guida del personal trainer Valentino Domenighini dapprima sul lago di Garda e al laghetto di Castelletto di Branduzzo (PV) quindi, dal 2021, al laghetto Treviza a Treviglio (BG) sede della \"CAD Academy Aquabike\", la prima scuola di motonautica di Lombardia da lui fondata. Michele Cadei guida una Yamaha FX 1800 Turbo in livrea total black con inserti blu e gareggia con il numero 5. Nel 2010, per due volte nel 2013, ma anche nel 2014, 2015, 2019 e nel 2021 ha vinto la medaglia di bronzo al valore atletico del CONI. \nGare e titoli.\nEsordio agonistico nella competizione King of Diga a Sottomarina di Chioggia (VE) dove si classifica primo nella categoria \u201cAmatori\u201d e conquista il nono posto assoluto.\nSi aggiudica il titolo italiano nella categoria Endurance F3.\nConquista l\u2019argento, categoria Aquabike (e quarto posto in assoluto), nella 68\u00aa edizione dello storico Raid \u201cPavia-Venezia\u201d, considerata la \u201cDakar\u201d dell\u2019acqua con i suoi oltre 400\u00a0km di percorso.\nSi aggiudica il campionato italiano Endurance tanto nella categoria F2 E Runabout che nella categoria F2 E Raid.\nConquista il titolo italiano nella categoria F1 Endurance Runabout e si classifica secondo nella categoria F1 E Raid.\nConquista il titolo internazionale a Spalato, Croazia, nella categoria F1.\nPrimo classificato nel Trofeo Fim categoria F1 E Runabout.\nVicecampione italiano di Moto d\u2019Acqua Endurance categoria Unica.\nSi classifica secondo nel Campionato Europeo nella categoria Run GP2 UIM Endurance e terzo nella categoria Run GP1 UIM Endurance.\nSi laurea vicecampione Europeo di Moto d\u2019Acqua nella categoria Run GP2 UIM Endurance. Nello stesso anno \u00e8 secondo classificato nel Campionato italiano Endurance F1. \u00c8 vice campione del mondo di Jet Raid nel World Raid Championship nella categoria F2.\nVincitore del titolo di campione italiano nella categoria Endurance categoria Unica. Secondo classificato nel Campionato Europeo nella categoria RUN GP1 CE UIM Endurance Veteran e terzo, sempre nel campionato europeo, nella categoria RUN GP1 CE UIM Endurance. Conquista il titolo di vicecampione del mondo di Jet Raid nel World Raid Championship nella categoria F2.\nConquista la medaglia d\u2019argento, nella categoria MS (Manifacture stock- moto originali di fabbrica) nel \u201cWorld Longest Continuous Race\u201d Mark Hahn 300 miglia che si \u00e8 svolta a Lake Havasu in Arizona in coppia con il francese Nicolas Chamand delle Isole Riunite. Il 25 ottobre si aggiudica il Trofeo Aquabike nella categoria regina GP1 della 71\u00aa Centomiglia del Lario, storica competizione che ha visto la presenza in gara, per la prima volta dopo molti anni, delle moto d'acqua Endurance per il Trofeo FIM intitolato al pilota scomparso Cesare Vismara.\n2021\nConquista il titolo di campione italiano nella categoria F1 Endurance. Si aggiudica il terzo posto nella 69\u00b0 edizione del Raid Motonautico internazionale \"Pavia-Venezia\".\nHydrofly.\nNel 2014 Michele Cadei d\u00e0 vita al team Jet Fly Acquabike Bergamo che \u00e8 la squadra che riunisce piloti italiani al servizio di un nuovo sport, l\u2019Hydrofly, di cui Michele Cadei diviene ambasciatore.\nPer la Federazione Italiana Motonautica si tratta di \u00abuna attivit\u00e0 acquatica che permette di utilizzare la propulsione prodotta da una moto d\u2019acqua in combinazione con un apparato jet, collegato da un tubo in grado di fornire la pressione necessaria al sostenimento idrodinamico, su cui sono fissate delle scarpette da wake board che, calzate dall\u2019utilizzatore, gli permettono di volare sopra l\u2019acqua ed immergersi esibendosi in figure acrobatiche in condizioni di sicurezza\u00bb.\nNel 2015 Michele Cadei viene designato referente tecnico, con il compito di promuovere e sviluppare la nuova disciplina sportiva, dal Consiglio Federale della Federazione Motonautica che istituisce il primo Campionato Italiano Hydrofly 2016.\nNel 2016 Michele Cadei compare come pilota di Hydrofly sulla copertina del Calendario della Federazione italiana Motonautica.\nSempre nel 2016 si esibisce in tale disciplina all\u2019Idroscalo di Milano durante la finale dell\u2019Isola dei Famosi.\nIl legame con Bergamo e le iniziative benefiche ai tempi dell\u2019epidemia di Covid-19.\nMichele Cadei ha convertito, durante i mesi della pandemia di Covid-19 che si \u00e8 abbattuta con particolare virulenza sulla sua citt\u00e0, Bergamo, la sua azienda Cadei S.r.l, che opera nel settore dell\u2019Automotive, in un centro di sanificazione gratuita mediante l\u2019ozono per i mezzi pubblici e privati utilizzati dalla Protezione Civile, dalle Forze dell\u2019Ordine, dall\u2019Esercito e dal personale sanitario. Tra i beneficiari dell\u2019iniziativa di solidariet\u00e0, vi sono stati anche quei mezzi dell\u2019Esercito Italiano che hanno trasportato i feretri dei defunti bergamaschi per la cremazione in altre citt\u00e0 e le cui immagini, trasmesse dalle televisioni di tutto il pianeta, hanno stretto la citt\u00e0 di Bergamo in un abbraccio corale.\nIl campione ha voluto esprimere il particolare attaccamento alla sua citt\u00e0 sofferente durante la tappa del campionato europeo Alpe Adria che si \u00e8 svolta a Zagabria nel giugno 2020 indossando sul podio (1\u00ba classificato) la maglietta con la scritta in dialetto bergamasco \"\u00abBerghem mola mia\u00bb\" [Bergamo non molla, \"ndr\"].\nIstruttore Federale e la fondazione della prima scuola di motonautica in Lombardia.\nMichele Cadei \u00e8 istruttore federale regionale della Federazione Italiana Motonautica\nNel 2021 fonda e inaugura la \"CAD Academy Aquabike\", la prima scuola di motonautica in Lombardia - rivolta anche a bambini e diversamente abili - con sede a Treviglio (BG), nel laghetto Treviza. \nVita Privata.\nQuella di Michele Cadei \u00e8 una famiglia interamente legata alla disciplina sportiva della moto d'acqua.\nMichele \u00e8 sposato con la campionessa italiana femminile di moto d'acqua Sonia Carrara. Dalla prima unione sono nate le due figlie Nicole (2008) e Chlo\u00e9 (2013). Nel luglio del 2020 Nicole ha debuttato nel Campionato italiano ed europeo nella categoria Juniores (12-14 anni).\nNel 2012 un grave infortunio rischia di compromettere la carriera agonistica di Michele Cadei. Si riprende grazie alle sedute di ozonoterapia sotto la guida del professor Mariano Franzini, pioniere dell\u2019ozonoterapia, con il quale torna a collaborare nel 2020, durante l\u2019epidemia di Covid-19.\nNel 2017 riceve il Premio Maresciallo Luigi D'Andrea patrocinato dal Senato della Repubblica, dal Ministero dell'Interno, dal Comune e dalla Provincia di Bergamo per meriti civili avendo salvato la vita di un uomo grazie al suo pronto soccorso.\nNel 2020 la sua avventura professionale e sportiva diventa oggetto della sua stessa tesi di laurea in Economia e Commercio che ha come titolo: \u201cComunicare sport e impresa: il caso Cadei\u201d.\nNel 2021 Michele Cadei \u00e8 nominato \"volontario onorario UNICEF\" per meriti sportivi con la cui pettorina sale sul podio al termine delle gare disputate.\nLa passione per la moto d\u2019acqua \u00e8 spesso sottolineata da Michele Cadei durante le interviste anche in chiave di sensibilizzazione dei giovani verso questo sport e gli ideali della disciplina sportiva: \u00abQuello della moto d\u2019acqua \u00e8 un vero e proprio stile di vita, che comporta diversi sacrifici in termini di organizzazione, allenamenti fisici, lucidit\u00e0 mentale, sostegno finanziario, ma che \u00e8 in grado di regalarti molte soddisfazioni e riconoscimenti ed \u00e8 in grado di appassionare sia grandi che giovani piloti\u00bb.\nCollegamenti esterni.\nSito ufficiale Michele Cadei\nTeam Jet Fly\nHydrofly\nFederazione Italiana Motonautica"}
{"id": "8314379", "revid": "1718925", "url": "https://it.wikipedia.org/wiki?curid=8314379", "title": "Mucca in scatola", "text": "La mucca in scatola \u00e8 un giocattolo meccanico minimamente interattivo, consistente in un cilindro (barattolo) bucherellato e dotato di un automatismo che, rovesciando per poi riposizionare l'oggetto, produce l'effetto sonoro di un muggito bovino. Tale meccanismo rende il giocattolo blandamente affine agli automi musicali, mentre il modo della sua attivazione e il suo carattere di gadget o souvenir lo assimilano piuttosto alla sfera di neve.\nMeccanismo.\nIl funzionamento del dispositivo \u00e8 assicurato da un blocco metallico collegato a un mantice e contenente un'ancia libera. Allorch\u00e9 l'oggetto \u00e8 rovesciato, la forza di gravit\u00e0 determina la caduta del blocco, la distensione del mantice e l'accumulo d'aria. Al riposizionamento della scatola, il processo inverso comprime il mantice: l'aria attraversa cos\u00ec un condotto di lunghezza variabile (secondo l'altezza del suono desiderata) e pone in vibrazione l'ancia producendo il muggito attraverso i fori praticati in cima al barattolo.\nImpiego.\nLa mucca in scatola \u00e8 a volte un oggetto pubblicitario (piuttosto noto in Italia \u00e8 il barattolo prodotto da Simmenthal e del tutto identico alla confezione di carne in gelatina dell'azienda lombarda) e nel XXI secolo ha trovato impiego in medicina, formando parte di un test audiometrico per la prima infanzia ideato dall'otorino francese Lucien Moatti. Il test prevede l'uso dei versi di quattro \u00abanimali\u00bb di diversa altezza (dal pi\u00f9 acuto al pi\u00f9 grave: uccellino, gatto, pecora, mucca), l'azionamento dei dispositivi di nascosto e l'osservazione della reazione del bambino."}
{"id": "8314383", "revid": "1499412", "url": "https://it.wikipedia.org/wiki?curid=8314383", "title": "Paolo Camilli", "text": "Biografia.\nHa debuttato in TV nella trasmissione \"La TV delle ragazze - Gli Stati Generali 1988-2018\" (2018) e ha poi fatto parte del cast della trasmissione \"Stati generali\" (2019), entrambe condotte da Serena Dandini.\nFormatosi alla Scuola per la Formazione Teatrale e l'Improvvisazione Improvvivo-Liit, ha studiato e lavorato, tra gli altri, con Luca Ronconi, Luigi Maria Musati, Giancarlo Sepe. Con quest'ultimo ha partecipato a due edizioni del Festival dei Due Mondi di Spoleto.\nNel 2017 ha debuttato come autore e regista con lo spettacolo teatrale \"Per colpa di un coniglio\".\nNel 2018 ha vinto il premio di Miglior Attore al Festival InDivenire di Roma."}
{"id": "8314385", "revid": "729019", "url": "https://it.wikipedia.org/wiki?curid=8314385", "title": "Okru\u017enaja (anello centrale di Mosca)", "text": "Okru\u017enaja () \u00e8 una stazione dell'Anello centrale di Mosca. Inaugurata nel settembre 2016, la fermata \u00e8 situata tra i quartieri di Beskudinkovskij e Timirjazevskij.\nNel 2017, la stazione era frequentata mediamente da 21.000 passeggeri al giorno.\nInterscambi.\nLa stazione \u00e8 posta a poca distanza dall'omonima stazione della linea 10 della metropolitana e quella posta sulla linea 1 dei diametri centrali di Mosca."}
{"id": "8314386", "revid": "287204", "url": "https://it.wikipedia.org/wiki?curid=8314386", "title": "Carlo Fontanelli", "text": ""}
{"id": "8314387", "revid": "4175", "url": "https://it.wikipedia.org/wiki?curid=8314387", "title": "Carlo Fontanelli (1963)", "text": ""}
{"id": "8314397", "revid": "465169", "url": "https://it.wikipedia.org/wiki?curid=8314397", "title": "S\u00f6ngvakeppnin 2020", "text": "La quindicesima edizione del S\u00f6ngvakeppnin \u00e8 stata organizzata dall'emittente radiotelevisiva islandese R\u00daV per selezionare il rappresentante nazionale all'Eurovision Song Contest 2020 a Rotterdam.\nI vincitori sono stati Da\u00f0i &amp; Gagnamagni\u00f0 con \"Think About Things\".\nOrganizzazione.\nFormat.\nLa competizione \u00e8 stata annunciata da R\u00daV il 13 settembre 2019, insieme al format e alle date delle semifinali e della finale. Come nell'edizione precedente, dieci partecipanti saranno suddivisi in due semifinali, trasmesse dal vivo rispettivamente l'8 e il 15 febbraio 2020, e giuria e televoto selezioneranno due finalisti per serata; un quinto finalista fra quelli non qualificati sar\u00e0 selezionato internamente. Nella finale del 29 febbraio il vincitore verr\u00e0 decretato da un mix di voto della giuria e televoto. Se nelle semifinali tutti i partecipanti dovranno proporre il loro pezzo in lingua islandese, nella finale potranno cantarlo nella lingua con cui lo intendono presentare all'Eurovision.\nGiuria.\nLa giuria internazionale per il \"S\u00f6ngvakeppnin 2020\" \u00e8 stata composta da:\nPartecipanti.\nR\u00daV ha aperto la possibilit\u00e0 a tutti gli artisti interessati di inviare canzoni per il festival dal 13 settembre al 17 ottobre 2019. I dieci partecipanti, selezionati da una giuria di sette persone fra le 157 proposte, sono stati rivelati il 18 gennaio 2020; le loro canzoni sono state rese disponibili da subito sui servizi di streaming.\nSemifinali.\nPrima semifinale.\nLa prima semifinale si \u00e8 svolta l'8 febbraio 2020 presso il Laugardalsh\u00f6ll. \u00cdsold &amp; Helga e i Dimma si sono qualificati per la finale attraverso il televoto.\nSeconda semifinale.\nLa seconda semifinale si \u00e8 svolta il 15 febbraio 2020 presso il Laugardalsh\u00f6ll. Da\u00f0i &amp; Gagnamagni\u00f0 ed Iva si sono qualificati per la finale attraverso il televoto; N\u00edna \u00e8 stata scelta internamente da una giuria come quinta finalista. \nFinale.\nLa finale si \u00e8 svolta il 29 febbraio 2020 presso il Laugardalsh\u00f6ll. \nA differenza delle semifinali dove i partecipanti hanno l'obbligo di esibirsi in islandese, nella finale ogni artista ha la possibilit\u00e0 di scegliere la versione con cui hanno intenzione di partecipare all'Eurovision Song Contest.\nDa\u00f0i &amp; Gagnamagni\u00f0 e i Dimma sono risultati i pi\u00f9 votati nel primo round di voto della giuria e televoto; nel duello finale, dove ha votato solo il pubblico, i primi sono risultati vincitori con un netto margine."}
{"id": "8314399", "revid": "1305772", "url": "https://it.wikipedia.org/wiki?curid=8314399", "title": "Alma (Nuovo Messico)", "text": "Alma \u00e8 una comunit\u00e0 non incorporata della contea di Catron nel Nuovo Messico, negli Stati Uniti. Si trova a nord di Glenwood e a sud di Reserve.\nStoria.\nIl sergente James C. Cooney progett\u00f2 una citt\u00e0 sul sito di Alma nei primi anni 1870, ma non and\u00f2 a buon fine. La citt\u00e0 fu acquistata da un tale capitano Birney, che gli diede il nome di \"Alma\" in onore di sua madre. Nel 1882 venne aperto l'ufficio postale di Alma, che rimase operativo fino al 1931.\nLa citt\u00e0 fu la dimora di Butch Cassidy e della famigerata banda Il mucchio selvaggio di Sundance Kid per un breve periodo. Lavorarono nel vicino WS Ranch. Secondo quanto riferito, il caposquadra e il proprietario del ranch erano molto contenti del lavoro del mucchio selvaggio da quando il furto del bestiame si ferm\u00f2 mentre erano impiegati nel ranch. Anche Tom Ketchum, Harvey Logan e William Antrim, il patrigno di Billy the Kid, vissero ad Alma per un breve periodo. L'artista Olaf Wieghorst ha lavorato una volta nel Cunningham Ranch vicino ad Alma.\nCharlie Siringo scrisse che Butch Cassidy \"gestiva un saloon l\u00ec sotto il nome di Jim Lowe\".\nAlma \u00e8 il sito di una collina degli stivali, che si trova a circa due miglia a nord della citt\u00e0.\nMassacro di Alma.\nIl \"massacro di Alma\" fu un raid nelle case dei coloni statunitensi avvenuto nei dintorni di Alma nel 1880. Circa 41 persone furono uccise durante e subito dopo l'episodio. Furono eretti due monumenti per commemorare gli episodi.\nOggi.\nOggi, Alma \u00e8 etichettata come \"citt\u00e0 fantasma\" dal Dipartimento del turismo del Nuovo Messico. Situata sulla U.S. Route 180, la citt\u00e0 ha un ristorante, un piccolo negozio e alcune decine di abitazioni sparse. C'\u00e8 un cimitero con oltre 100 sepolture risalenti agli anni 1880. I giardini ben tenuti sono contrassegnati da un cartello fatto a mano. Ci sono molti altri cimiteri nelle vicinanze di Alma, tra cui il WS Ranch Cemetery e la Cooney's Tomb.\nLa citt\u00e0 si trova nel mezzo del Blue Range Wilderness, che fa parte della foresta nazionale di Gila nel Nuovo Messico e della foresta nazionale di Apache-Sitgreaves in Arizona.\nNel 1998 lo United States Fish and Wildlife Service reintrodusse il lupo messicano nella sua storica catena montuosa, compresa l'area circostante di Alma. Gli allevatori della zona hanno espresso preoccupazione per l'impatto del lupo sulla popolazione locale dei bovini, mentre gli ambientalisti sostengono che gli allevatori non gestiscono correttamente le loro mandrie. Nel 2000 un giornale locale riportava numerosi avvistamenti di lupi e attacchi di lupi contro il bestiame. Nel frattempo, gli ambientalisti della zona affermano che il governo federale agisce a favore degli allevatori, con il quarantanove percento di tutti i lupi reintrodotti \"catturati o uccisi a causa di conflitti con gli allevatori\". Il programma di reintroduzione del lupo rimane un \"problema\", e ci sono ambientalisti, allevatori, forze dell'ordine e altre persone coinvolte."}
{"id": "8314400", "revid": "729019", "url": "https://it.wikipedia.org/wiki?curid=8314400", "title": "Dubrovka (anello centrale di Mosca)", "text": "Dubrovka (, \"bosco di querce\") \u00e8 una stazione dell'Anello centrale di Mosca. Inaugurata nel settembre 2016, la fermata \u00e8 situata nel quartiere di Ju\u017enoportovyj, non distante dalla Terza strada circolare.\nNel 2017, la stazione era frequentata mediamente da 14.000 passeggeri al giorno.\nInterscambi.\nLa stazione \u00e8 posta a poca distanza dall'omonima stazione della linea 10 della metropolitana."}
{"id": "8314403", "revid": "1543377", "url": "https://it.wikipedia.org/wiki?curid=8314403", "title": "Ichij\u014d Fusaie", "text": "Biografia.\nSecondo figlio di Ichij\u014d Norifusa, fugg\u00ec con quest'ultimo dagli incessanti disordini che avvennero a Kyoto nel 1469. A quel tempo il clan Hosokawa stava perdendo il controllo dell'isola di Shikoku e molti samurai scelsero Fusaie come \"kampaku\" della provincia di Tosa. I suoi successori furono Ichij\u014d Fusafuyu (1496-1541) e Ichij\u014d Fusamichi (1520-1549)."}
{"id": "8314416", "revid": "287204", "url": "https://it.wikipedia.org/wiki?curid=8314416", "title": "Ichij\u014d Norifusa", "text": "Biografia.\nFiglio del reggente Ichij\u014d Kaneyoshi, fu un Kugy\u014d (nobile di Corte) durante il periodo Muromachi (1336\u20131573). Ebbe la carica di \"kampaku\" dal 1458 al 1463. Nel 1475 scapp\u00f2 da Kyoto e si spost\u00f2 nella provincia di Tosa, fondando il ramo Tosa-Ichij\u014d clan. Ritorn\u00f2 successivamente nella capitale, ma suo figlio Fusaie rimase nella provincia."}
{"id": "8314417", "revid": "47767", "url": "https://it.wikipedia.org/wiki?curid=8314417", "title": "Declan McKenna", "text": "Nel 2015 ha vinto all'Emerging Talent Competition del Glastonbury Festival, come miglior artista emergente. Nel dicembre del 2014 ha pubblicato il suo singolo di debutto autoprodotto, \"Brazil\", una canzone di protesta contro la FIFA e il campionato mondiale di calcio 2014 tenutosi in Brasile. Dopo averlo ripubblicato nell'agosto del 2015, il singolo ha acquisito molta popolarit\u00e0, arrivando a comparire in varie classifiche musicali, tra cui l'Alt 18 Countdown della stazione radio Alt Nation di Sirius XM Radio (#1 per due settimane), l'Alternative Songs (#16) e la Rock Songs (#41) di \"Billboard\". Il successo della canzone ha attirato l'attenzione di varie importanti etichette discografiche e, nel 2016, McKenna ha firmato con la Columbia Records.\nNel corso del 2016 McKenna ha continuato a scrivere e registrare musica e si \u00e8 esibito in concerti e festival. Nel luglio del 2017 ha pubblicato il suo album di debutto, \"What Do You Think About the Car?\". L'album \u00e8 stato anticipato da vari singoli: \"Paracetamol\", \"Bethlehem\", \"Isombard\", \"The Kids Don't Wanna Come Home\" e \"Humongous\". Nel 2017 si \u00e8 esibito in due importati festival musicali statunitensi, il Coachella e il Lollapalooza.\nBiografia.\nL'infanzia e il successo con \"Brazil\" (1998-2015).\nDeclan McKenna \u00e8 nato il 24 dicembre 1998 nel borgo londinese di Enfield, ed \u00e8 cresciuto a Cheshunt, nell'Hertfordshire, dove ha frequentato la St Mary's Church of England High School. Si \u00e8 diplomato nell'estate del 2015. In seguito ha studiato letteratura inglese, filosofia ed etica, e sociologia per l\"'Advanced Level\", ma ha interrotto gli studi dopo alcuni mesi con l'inizio della sua carriera musicale.\nNel 2015 McKenna ha partecipato all'Emerging Talent Competition, una competizione tra artisti emergenti del Glastonbury Festival, dalla quale \u00e8 uscito vincitore. Dopo la sua vittoria, la rivista \"NME\" l'ha definito \u00abuno dei nuovi performer pi\u00f9 ambiti\u00bb nel Regno Unito. Infatti, pi\u00f9 di 40 case discografiche hanno cercato di stipulare un contratto con McKenna, il quale ha infine scelto di firmare con la Columbia Records.\nPrima del successo del suo singolo di debutto, McKenna ha scritto un numero esteso di canzoni demo. Nel 2014 ha pubblicato sul suo sito web un paio di album di materiale autoprodotto, per poi rimuoverli nell'agosto del 2015. In un'intervista, ha descritto queste canzoni come \u00abnon molto buone\u00bb e ha dichiarato che stava cercando di imitare Sufjan Stevens usando un software musicale di base.\nNell'agosto del 2015 McKenna ha pubblicato il suo singolo di debutto autoprodotto, intitolato \"Brazil\", che era gi\u00e0 stato pubblicato in precedenza sul suo canale YouTube il 2 dicembre 2014. La canzone critica la FIFA, la federazione internazionale di calcio, per aver assegnato il campionato mondiale di calcio al Brasile nel 2014, ignorando l'ampia e profonda povert\u00e0 che nel frattempo colpiva la popolazione. Il singolo ha valso al cantautore una vasta notoriet\u00e0, e molti commentatori sportivi hanno visto la canzone come una cronaca dell'emergente scandalo corruzione nella FIFA. Nello stesso anno McKenna \u00e8 stato intervistato da Sky News per discutere le sue opinioni in merito al rapporto tra il calcio e la povert\u00e0. Il 23 gennaio 2016 \"Brazil\" ha raggiunto la prima posizione della classifica Alt 18 Countdown della stazione radio Alt Nation di Sirius XM Radio, e ha mantenuto tale posizione la settimana successiva. Tra il maggio e il giugno dello stesso anno, il singolo ha inoltre raggiunto rispettivamente la 12\u00aa, la 16\u00aa e la 41\u00aa posizione delle classifiche Adult Alternative Songs, Alternative Songs e Rock Songs della rivista \"Billboard\".\nI primi EP e l'album di debutto \"What Do You Think About the Car?\" (2015-2019).\nNei successivi mesi del 2015, McKenna si \u00e8 esibito in numerosi festival musicali britannici e irlandesi, tra cui il Somersault Festival nel North Devon, il Boston Big Gig Festival nel Lincolnshire, l'Electric Picnic nella Contea di Laois e il Mirrors Festival a Londra.\nNel novembre del 2015, dopo il successo di \"Brazil\" e dei suoi spettacoli, McKenna ha pubblicato il suo secondo singolo autoprodotto, \"Paracetamol\". La canzone tratta la rappresentazione degli adolescenti transgender nei media. In un'intervista, McKenna ha spiegato che la canzone \u00ab\u00e8 ispirata alla storia di un bambino che si \u00e8 suicidato dopo che i suoi genitori avevano fatto pressione affinch\u00e9 si sottoponesse a una terapia di conversione per transgender; l'idea di usare la parola \"paracetamolo\" era un modo di paragonare la credenza che qualcuno possa essere curato da s\u00e9 stesso, a un antidolorifico quotidiano\u00bb. Matt Wilkinson della rivista \"NME\" ha definito \"Paracetamol\" il secondo successo di McKenna: nonostante fosse improbabile che passasse in radio o finisse nelle classifiche, secondo Wilkinson la canzone dimostra come McKenna non sia l'ennesimo \u00abcantastorie indie inglese, un po' zotico e con un astuto talento per le melodie mainstream\u00bb, bens\u00ec un cantautore solido ed esperto, in grado di offrire canti \u00abferiti e vulnerabili\u00bb.\nPer buona parte del 2016, McKenna ha scritto canzoni per il suo album di debutto. Nello stesso anno ha pubblicato i singoli \"Bethlehem\", canzone critica verso la religione, e \"Isombard\", che invece tratta dei media di matrice conservatrice. Si \u00e8 esibito inoltre in vari festival britannici: gli NME Awards, il Live at Leeds, il Great Escape Festival di Brighton &amp; Hove, lo Standon Calling e il Field Day di Londra. L'11 marzo 2016 ha fatto il suo debutto negli Stati Uniti, al Jannus Live di St. Petersburg, in Florida. In seguito si \u00e8 esibito al South by Southwest di Austin, nel Texas, e al Eurosonic Noorderslag di Groninga, nei Paesi Bassi. Sempre nel 2016, McKenna ha pubblicato due EP, \"Stains\" e \"Liar\", con simili tracklist ed entrambi contenenti \"Brazil\" e \"Paracetamol\". Alla fine dello stesso anno, il cantautore \u00e8 comparso nella lista \"Sound of 2017\" di BBC Music.\nIl 21 luglio 2017, dopo la pubblicazione di altri due suoi singoli, \"The Kids Don't Wanna Come Home\" e \"Humongous\", \u00e8 uscito l'album di debutto di McKenna, intitolato \"What Do You Think About the Car?\", prodotto da James Ford e registrato in uno studio a Kensal Green. L'album, composto da cinque nuovi brani oltre i sei singoli precedentemente pubblicati, \u00e8 stato accolto positivamente dalla critica. Tutte le canzoni sono state scritte unicamente da McKenna, ad eccezione di \"Listen to Your Friends\", scritta insieme a Rostam Batmanglij. Nel 2017 McKenna si \u00e8 esibito in vari festival, tra cui il Coachella Festival, il Lollapalooza, il Glastonbury Festival e il Reading and Leeds Festival. Nello stesso anno ha vinto il BBC Music Award come artista dell'anno di BBC Introducing, programma radio sui talenti britannici poco conosciuti.\nIl singolo \"British Bombs\" e il secondo album \"Zeros\" (2019-in corso).\nNel febbraio del 2019 McKenna ha rivelato di stare lavorando su un nuovo album. Nell'aprile dello stesso anno ha pubblicato un nuovo EP, \"Regurgitated\", contenente le nuove versioni di \"Brew\" e \"Basic\", due brani gi\u00e0 pubblicati in precedenza nell'EP \"Stains\" e nell'edizione giapponese del suo album di debutto. Ad agosto ha invece pubblicato il singolo e il video musicale di \"British Bombs\", una canzone critica nei confronti della politica estera britannica, in particolare sul commercio di armi.\nIl 29 gennaio 2020 McKenna ha annunciato che il suo secondo album \"Zeros\" uscir\u00e0 il 15 maggio dello stesso anno, e ha contestualmente pubblicato il primo singolo tratto dallo stesso, intitolato \"Beautiful Faces\". Il 14 aprile 2020 pubblica il secondo singolo di \"Zeros, The key to Life on Earth\"\".\" Il giorno successivo pubblica su YouTube il video ufficiale del nuovo singolo, nel quale recita con l'attore inglese Alex Lawther, attore che da anni viene scambiato per McKenna per la loro somiglianza.\nBand e ispirazioni.\nAnche se McKenna scrive le proprie canzoni e le esegue dal vivo principalmente con la chitarra o la tastiera, per la loro esecuzione nei tour \u00e8 supportato da una band composta da: Isabel Torres (chitarra), Nathan Cox (basso), William Bishop (tastiera) e Gabrielle Marie King (batteria).\nIn termini di sviluppo musicale, McKenna ha affermato che gli piacerebbe emulare la carriera di David Bowie. Tra gli altri artisti a cui il cantautore ha dichiarato di ispirarsi vi sono: Jeff Buckley, i Beatles, St. Vincent, Sufjan Stevens, i Vampire Weekend, i Tame Impala, i TV on the Radio, i Kinks e i Blur.\nVita privata.\nConsapevole di essere visto come un cantante \"politico\" o \"di protesta\", McKenna ha dichiarato di non vedersi come qualcuno che \"conduce la conversazione\", bens\u00ec come una persona che canta di cose che i suoi simili stanno gi\u00e0 discutendo. Per i testi e gli argomenti dei suoi lavori iniziali, ha affermato di aver cercato l'ispirazione nella sua vita privata. Avvertendo per\u00f2 la propria vita come tranquilla e priva di eventi rilevanti, ha deciso di affrontare questioni politiche e sociali che sentiva il bisogno di discutere. Per i testi del suo secondo album, tuttavia, McKenna ha dichiarato di poter attingere di pi\u00f9 alle proprie vicende personali, grazie alle nuove e molteplici esperienze vissute.\nDal vivo, McKenna si esibisce adottando un'estetica glam rock, che comprende un ampio uso di trucco per gli occhi e di glitter. In un'intervista del 2017 da parte della rivista \"Attitude\", McKenna ha risposto ad alcune domande in merito alla propria sessualit\u00e0, affermando: \u00abSono giovane. Sono qui per essere messo alla prova. [...] Al momento sto scoprendo tante cose\u00bb. In una nuova intervista con \"Attitude\" del 2020, torna sul discorso della sua sessualit\u00e0 dicendo: \u00abPer me, non so se la chiamerei fluidit\u00e0 sessuale ultimamente. La potrei chiamare Pansessualit\u00e0, a seconda di con chi stia parlando.Faccio fatica ad immaginarlo in ogni altro modo\u00bb."}
{"id": "8314418", "revid": "1456683", "url": "https://it.wikipedia.org/wiki?curid=8314418", "title": "Kampaku", "text": ""}
{"id": "8314420", "revid": "1456683", "url": "https://it.wikipedia.org/wiki?curid=8314420", "title": "Kanpaku", "text": ""}
{"id": "8314421", "revid": "686936", "url": "https://it.wikipedia.org/wiki?curid=8314421", "title": "Daniel Sorensen", "text": "Carriera.\nKansas City Chiefs.\nL'11 maggio 2014, dopo non essere stato scelto nel Draft, Sorensen firm\u00f2 con i Kansas City Chiefs un contratto biennale del valore di 930.000 dollari. Debutt\u00f2 come professionista nella settimana 1 contro i Tennessee Titans mettendo a segno il suo primo tackle su Coty Sensabaugh. La sua stagione da rookie si concluse con 7 tackle in 9 partite, nessuna delle quali come titolare, giocando principalmente negli special team.\nIl 6 dicembre 2015, Sorensen fece registrare il suo primo sack sul quarterback Derek Carr nella vittoria sugli Oakland Raiders della settimana 13. La sua annata si chiuse con 20 tackle disputando per la prima volta tutte le 16 partite, nessuna come titolare. Quell'anno disput\u00f2 anche la sua prima partita nei playoff nella vittoria sugli Houston Texans.\nIl 25 settembre 2016, Sorensen mise a segno il primo intercetto in carriera su Ryan Fitzpatrick dei New York Jets. La sua annata si chiuse con un nuovo primato personale di 63 tackle e 3 intercetti, venendo premiato nel marzo successivo con rinnovo contrattuale quadriennale del valore di 16 milioni di dollari. Il 6 gennaio 2018 part\u00ec per la prima volta come titolare nei playoff nella sconfitta contro i Tennessee Titans.\nIl 2 settembre 2018, Sorensen fu inserito in lista infortunati a causa di un problema al ginocchio subito nel training camp. Torn\u00f2 nel roster attivo il 6 novembre 2018.\nNella settimana 11 della stagione 2019 contro i Los Angeles Chargers nel Monday Night Football, Sorensen intercett\u00f2 un passaggio di Philip Rivers nella end zone sul finire del quarto periodo, sigillando la vittoria per 24\u201317. Nel divisional round dei playoff contro gli Houston Texans guid\u00f2 la squadra con 9 tackle e forz\u00f2 un fumble sul punt returner DeAndre Carter che fu recuperato dal compagno Darwin Thompson nella vittoria per 51\u201331. Il 2 febbraio 2020 part\u00ec come free safety titolare nel Super Bowl LIV contro i San Francisco 49ers che i Chiefs vinsero per 31-20, conquistando il primo titolo dopo cinquant'anni. Nella finalissima mise a segno 6 tackle.\nFamiglia.\nDaniel \u00e8 il fratello di Brad Sorensen, scelto nel Draft NFL 2013 e che ha giocato tre stagioni nella NFL."}
