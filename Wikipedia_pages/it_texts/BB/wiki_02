{"id": "5543461", "revid": "729019", "url": "https://it.wikipedia.org/wiki?curid=5543461", "title": "Rivolta di Firmo", "text": "La rivolta di Firmo \u00e8 stato un episodio di usurpazione verificatosi nell'Impero romano all'epoca del regno di Valentiniano I.\nContesto storico.\nI misfatti di Romano.\nNel corso del breve regno di Gioviano e dei primi anni di regno di Valentiniano I, la Tripolitania fu colpita dalle incursioni degli Austuriani, una trib\u00f9 di Barbari residenti nella zona di frontiera della provincia. Essi giustificarono i loro saccheggi con il proposito di vendicare un loro connazionale, di nome Stacao, condannato al rogo dai Romani per aver compiuto alcuni atti fuorilegge, tra cui il proposito di tradire la provincia. Fu cos\u00ec che, per vendicare il loro connazionale, a loro dire ingiustamente giustiziato dai Romani, gli Austuriani cominciarono a compiere incursioni gi\u00e0 nel corso del breve regno di Gioviano; temendo tuttavia di avvicinarsi a \"Leptis\", che era una citt\u00e0 prospera e molto popolata, ma soprattutto fortificata da mura molto resistenti, essi occuparono i distretti che la circondavano, che erano molto fertili, per tre giorni, uccidendo gli agricoltori o costringendoli a ripararsi nelle caverne; inoltre bruciarono le provviste che non potevano trasportare, e tornarono nelle loro dimore, caricati di molto bottino e prigionieri, tra cui il principale nobile di \"Leptis\", un uomo di nome Silva, che avevano trovato insieme alla sua famiglia nella propria residenza.\nLa popolazione di \"Leptis\", atterrita da tale disastro improvviso, implorarono la protezione del \"Comes Africae\" Romano, da poco promosso a comandante delle truppe comitatensi di stanza in Africa. Ma quando giunse nella citt\u00e0 alla testa dell'esercito, e ricevette la loro richiesta di intervenire in loro soccorso contro i Barbari, egli afferm\u00f2 che non avrebbe agito se non fossero state fornite provviste e quattromila cammelli per le proprie truppe. A tale risposta i cittadini di \"Leptis\" rimasero stupefatti, e replicarono che dopo le devastazioni e le calamit\u00e0 a cui erano stati esposti, era loro impossibile soddisfare tali richieste, e dopo aver atteso quaranta giorni senza che le sue richieste fossero state soddisfatte, il \"Comes\" Romano si ritir\u00f2 senza aver compiuto alcuna impresa contro il nemico.\nLa popolazione di Tripoli, intenzionata a protestare per il comportamento di Romano, il giorno della riunione successiva, assunse Severo e Flacciano come ambasciatori con il compito di recarsi alla corte di Valentiniano I e consegnargli alcune raffigurazioni dorate della vittoria per celebrare la propria ascesa al trono, e per riferire del miserabile stato della provincia. Quando Romano ne venne a conoscenza, egli invi\u00f2 un cavaliere come messaggero al \"magister officiorum\", Remigio, suo parente, chiedendogli di assicurarsi che, per decisione dell'Imperatore, ogni indagine sulla questione fosse affidata al deputato e a lui stesso. Gli ambasciatori giunsero pertanto alla corte imperiale, e avendo ottenuto l'udienza con l'Imperatore, essi gli riferirono dello stato miserabile della provincia, e gli presentarono un decreto del loro concilio il quale presentava un ampio resoconto dei fatti. Quando l'Imperatore lo lesse, non si fid\u00f2 n\u00e9 del rapporto del \"magister officiorum\", il quale difendeva l'operato del \"Comes Africae\" Romano, n\u00e9 dell'esposto della popolazione di Tripoli; ma promise un'accurata indagine sulla questione, la quale tuttavia and\u00f2 incontro a ritardi e altre problematiche.\nNel frattempo i cittadini di Tripoli vennero di nuovo attaccati dagli Austuriani, incoraggiati dai loro precedenti successi: essi devastarono gli interi territori di \"Leptis\" e di \"Oea\", portando rovina e desolazione dovunque essi saccheggiassero, e ritirandosi con un enorme bottino, dopo aver ucciso molti degli ufficiali, tra cui Rusticiano, uno dei sacerdoti, e Nicasio, l'edile. Questa invasione non fu respinta per il fatto, che all'entrata degli ambasciatori, la conduzione degli affari militari, affidata in un primo momento al \"praeses\" Ruricio, era stata successivamente trasferita al \"Comes Africae\" Romano. Quando un messaggero fu inviato in Gallia riferendo del disastro all'Imperatore, quest'ultimo, adiratosi alla notizia, decise di inviare Palladio, il suo segretario, ma che deteneva anche il rango di tribuno, nella provincia per liquidare la paga ai soldati, che erano sparsi per l'Africa, ma anche per esaminare tutto ci\u00f2 che era avvenuto in precedenza a Tripoli, essendo un ufficiale che godeva della fiducia di Valentiniano I.\nNel frattempo gli Austuriani, incoraggiati dai successi precedenti, proseguirono i loro saccheggi, impadronendosi di un ampio bottino e facendo prigioniero di un cittadino di nome Micone, che fu riconsegnato agli abitanti della citt\u00e0 dietro riscatto; Micone comunque per\u00ec due giorni dopo. Questi avvenimenti incoraggiarono la pertinacia degli invasori, che giunsero persino ad assaltare le mura di \"Leptis\", che fu invano assediata per otto giorni; disperando di poterla espugnare, alla fine gli assedianti levarono l'assedio e ritornarono nella loro patria. In conseguenza di questi avvenimenti, i cittadini, ancora dubbiosi della loro sicurezza, prima ancora del ritorno degli ambasciatori che avevano inviato in precedenza, inviarono Giovino e Pancrazio per esporre all'Imperatore un resoconto fedele delle loro sofferenze: questi inviati incontrarono i precedenti ambasciatori, Severo e Flacciano, a Cartagine; procedendo il viaggio, arrivarono alla corte di Treviri.\nNel frattempo, quando Palladio arriv\u00f2 in Africa, Romano, che era a conoscenza che il segretario di Valentiniano I era venuto ad indagare sulla questione, invi\u00f2 ordini agli ufficiali dell'esercito di pagarlo con la parte principale del soldo per i soldati che aveva portato con s\u00e9, ed essi obbedirono; con questa mossa Romano sperava di poter ricattare Palladio, consapevole che questi era una persona di grande influenza, essendo la persona pi\u00f9 prossimamente connessa ai principali ufficiali del palazzo. E cos\u00ec, essendosi improvvisamente arricchito, Palladio raggiunse Tripoli e port\u00f2 con s\u00e9 nei distretti devastati Erectio e Aristomene, due cittadini di grande eloquenza e reputazione, che gli esposero tutte le sofferenze patite dai loro concittadini e dalle popolazioni dei distretti limitrofi. Dopo essersi accertato della lamentevole desolazione della provincia, si rec\u00f2 da Romano, rimproverandolo per la sua inazione e minacciando di riferire all'Imperatore un accurato resoconto dei fatti. Romano replic\u00f2 ricattando Palladio a sua volta: gli rifer\u00ec che in tal caso avrebbe riferito di come Palladio, che aveva una reputazione di segretario incorruttibile, si fosse impadronito del denaro che era stato inviato come donazione ai soldati. Ricattato da Romano, e non intendendo rovinare la propria reputazione e perdere il favore dell'Imperatore, Palladio, ritornato a corte, rifer\u00ec a Valentiniano I atroci falsit\u00e0, affermando che i cittadini di Tripoli si lamentassero senza ragione.\nPertanto egli fu inviato in Africa per la seconda volta con Giovino, l'ultimo di tutti gli ambasciatori, in quanto Pancrazio era deceduto a Treviri, per indagare sui fatti connessi con la seconda ambasceria. Inoltre l'Imperatore diede ordine che Erectio e Aristomene fossero condannati al taglio della lingua, in quanto Palladio aveva riferito che costoro si fossero resi rei di alcune affermazioni offensive. Il segretario e il deputato giunsero a Tripoli. Romano invi\u00f2 uno dei suoi sottoposti insieme a Cecilio, il suo assessore e nativo della provincia, per corrompere la popolazione, spingendola ad accusare Giovino di aver riferito falsit\u00e0 all'Imperatore; e la popolazione arriv\u00f2 a minacciare a tal punto Giovino, da costringerlo a confessare di aver riferito falsit\u00e0 all'Imperatore. Quando Valentiniano I fu informato dell'esito della seconda inchiesta, egli ordin\u00f2 l'esecuzione di Giovino in quanto reo di falsit\u00e0, insieme ad altre persone, accusate di complicit\u00e0; inoltre ordin\u00f2 che il \"praeses\" Ruricio fosse giustiziato con l'accusa di falsit\u00e0, con l'aggravante che il suo resoconto conteneva alcune espressioni violente e intemperate. Ruricio fu giustiziato a \"Sitifis\", mentre il resto degli accusati furono condannati a Utica per sentenza del vicario Crescenzo. Ma prima dell'esecuzione degli ambasciatori, Flacciano, mentre era esaminato dal vicario e dal \"comes\", fu assalito dai soldati inferociti, e per poco non fu ucciso: lo accusarono di aver rifiutato di fornire i mezzi necessari per poter intraprendere una qualsiasi spedizione, impedendo cos\u00ec la difesa della popolazione di Tripoli. Con tale accusa fu gettato in prigione, in attesa della sentenza dell'Imperatore; ma riusc\u00ec a evadere e a trovare riparo a Roma, dove si nascose per qualche tempo, fino al suo decesso. In conseguenza di questa memorabile catastrofe, gli abitanti di Tripoli non osarono pi\u00f9 inviare ambascerie all'Imperatore, temendo che cos\u00ec avrebbero soltanto peggiorato le cose. Tempo dopo Palladio, essendo stato congedato dal servizio, si ritir\u00f2 a vita privata.\nE quando il Conte Teodosio giunse in Africa per reprimere l'usurpazione di Firmo, e come gli era stato ordinato, indag\u00f2 sull'operato di Romano, trov\u00f2 tra le sue carte, una lettera compromettente di una certa persona di nome Meterio indirizzata a Romano, che svelava che Palladio, ricattato da Romano, aveva riportato falsit\u00e0 all'Imperatore, in modo da salvare Romano dalla punizione. Quando la lettera fu inviata alla corte di Valentiniano I e letta, Meterio fu arrestato per ordine di Valentiniano, e confess\u00f2 che la lettera fu effettivamente opera sua. Palladio ricevette quindi l'ordine di presentarsi per essere giudicato, ma si suicid\u00f2 approfittando dell'assenza delle guardie, che stavano trascorrendo l'intera notte in chiesa in un giorno festivo della religione cristiana. Nel frattempo, Erectio e Aristomene, che si erano nascosti quando avevano appreso che erano stati condannati al taglio della lingua, sentendosi sicuri ora che la verit\u00e0 era emersa, si recarono a corte. Graziano, successore di Valentiniano I, avendo ottenuto informazioni attendibili sull'abominevole tradimento, li invi\u00f2 a processo al proconsole Esperio e al deputato Flaviano; questi ufficiali, dopo aver sottoposto Cecilio a tortura, ottennero da lui una completa confessione di aver spinto la popolazione a lanciare false accuse contro gli ambasciatori. Romano nel frattempo si rec\u00f2 a corte, portando con s\u00e9 Cecilio, con l'intento di accusare i giudici di pregiudizi in favore della provincia; ed, essendo stato graziosamente ricevuto da Merobaude, richiese che fossero chiamati pi\u00f9 testimoni. E quando questi testimoni giunsero a Milano, e mostrarono prove apparentemente corrette, ma in realt\u00e0 false, che essi erano stati falsamente accusati, essi vennero assolti, e ritornarono a casa, mentre Remigio gi\u00e0 qualche tempo prima, quando regnava ancora Valentiniano I, dopo essersi ritirato a vita privata, si era suicidato.\nCausa prossima della rivolta.\nNubel, il pi\u00f9 potente capo delle numerose trib\u00f9 maure, per\u00ec, lasciando alcuni figli, alcuni legittimi, altri figli di concubine, dei quali Zamma, che godeva del favore del \"Comes Africae\" Romano, fu ucciso dal fratello Firmo; questa uccisione port\u00f2 a discordia civile, e a guerre, in quanto, Romano, essendo assolutamente intenzionato a vendicare la sua uccisione, cominci\u00f2 a diffamare Firmo, e invi\u00f2 continui dispacci all'Imperatore, che contenevano molte affermazioni diffamatorie riguardanti Firmo, la cui credibilit\u00e0 fu rinforzata dall'atteggiamento dei cortigiani, che facevano di tutto affinch\u00e9 questi dispacci fossero letti all'Imperatore. Firmo tent\u00f2 di difendersi dalle accuse diffamatorie di Romano, tentando di far arrivare a corte, tramite l'assistenza dei suoi amici, dei documenti a sua difesa, ma fu ostacolato dagli intrighi del \"magister officiorum\" Remigio, il quale, essendo amico di Romano, fece di tutto pur di non farli leggere all'Imperatore, sostenendo che l'Imperatore aveva altri affari pi\u00f9 importanti e asserendo che i documenti che Firmo intendeva far leggere all'Imperatore non avessero alcuna importanza e fossero superflui, e che non sarebbero stati letti fino a quando l'opportunit\u00e0 non si fosse presentata. Ma quando Firmo percep\u00ec che questi intrighi gli impedivano di difendersi in modo opportuno, temendo di essere condannato all'esecuzione, si rivolt\u00f2 all'Imperatore, e cominci\u00f2 a devastare il territorio romano cercando il sostegno delle truppe ausiliarie e delle popolazioni di Mauri.\nRivolta.\nPer impedire al ribelle Firmo, di acquisire eccessiva potenza, Teodosio, il comandante della cavalleria, fu inviato con un piccolo corpo delle guardie imperiali per vincerlo una volta per tutte. Teodosio, partendo da Arelate, e avendo attraversato il mare con la flotta sotto il suo comando cos\u00ec rapidamente che nessuna notizia del suo avvicinamento poteva precedere il suo arrivo, raggiunse la costa della Mauritania Sitifense; quella porzione della costa era chiamata, dai nativi, \"Igiltanum\". Qui, incontr\u00f2 Romano, e, rivolgendosi con lui con gentilezza, lo invi\u00f2 a organizzare le stazioni e gli avamposti, senza rimproverarlo per le sue negligenze. Passando per l'altra provincia, la Mauritania Cesarense, invi\u00f2 Gildone, fratello di Firmo e Massimo, ad arrestare Vincenzo, il deputato di Romano. Non appena giunsero i soldati, il cui arrivo era stato ritardato dalla lunghezza del viaggio via mare, si diresse a \"Sitifis\", dando ordine alle sue guardie di mantenere Romano e i suoi attendenti sotto sorveglianza. Rimase nella citt\u00e0 per qualche tempo, pieno di imbarazzo e di ansia, avendo diversi piani in mente; doveva decidere quale fosse la tattica migliore da impiegare contro un nemico sempre in allerta e che compariva quando meno se lo si aspettava, e che faceva affidamento pi\u00f9 su attacchi a sorpresa e imboscate che su scontri in campo aperto.\nQuando Firmo fu informato dell'arrivo di Teodosio e della sua armata, dapprima tramite resoconti vaghi, e in seguito con informazioni accurate, costui, disperando di poter vincere un generale che aveva conseguito cos\u00ec tanti successi in passato, gli invi\u00f2 inviati e lettere, confessando tutti gli atti commessi, e implorando perdono, asserendo che se si era rivoltato non era perch\u00e9 lo desiderasse, ma perch\u00e9 era stato condotto a farlo dall'ingiusto trattamento che gli era stato riservato per gli intrighi di Romano. Quando queste lettere vennero lette da Teodosio, il generale romano accett\u00f2 gli ostaggi e promise la pace; Teodosio procedette poi alla stazione Panchariana, per visionare le legioni a cui era stata affidata la difesa dell'Africa, e a cui era stato ordinato di assembrarsi per incontrarsi in quel luogo. Quivi incoraggi\u00f2 le truppe con un discorso, facendo poi ritorno a \"Sitifis\", dopo aver rinforzato le truppe a sua disposizione con alcuni soldati nativi; e, non intendendo perdere tempo prezioso, si affrett\u00f2 a ritornare nel proprio accampamento. Provvedette ad accattivarsi il favore della popolazione locale con l'ordine che vietava all'esercito di requisire rifornimenti dagli abitanti della provincia, asserendo che i granai del nemico erano i magazzini dei valorosi soldati romani.\nAvendo sistemato queste questioni in un modo che gener\u00f2 grande gioia nei proprietari terrieri, avanz\u00f2 a \"Tubusuptum\", una citt\u00e0 nei pressi del Monte Ferrato, dove respinse una seconda ambasceria di Firmo, perch\u00e9 non aveva portato con s\u00e9 gli ostaggi, come era previsto. Da quel luogo, avendo esaminato accuratamente le mosse successive da intraprendere, procedette con rapide marce, nei territori dei Tindenensi e dei Massisensi, trib\u00f9 armate alla leggera, sotto il comando di due dei fratelli di Firmo, tra cui spiccava Mascizel. Quando il nemico, rapido nei suoi movimenti, apparve, dopo una fiera schermaglia con un lancio rapido e reciproco di armi a lunga gittata, entrambi gli eserciti si scontrarono in una battaglia furiosa che fu vinta dall'esercito di Teodosio, che ne approfitt\u00f2 per devastare il territorio invaso. Fu rasa al suolo in particolare la fattoria di Petra, che era stata originariamente costruita da uno dei fratelli di Firmo, Salmace, suo proprietario, e che assomigliava molto a una citt\u00e0. Incoraggiato dal successo, Teodosio marci\u00f2 a grossa velocit\u00e0 verso la citt\u00e0 di Lamfortcense, situata nei territori delle trib\u00f9 gi\u00e0 menzionate, che occup\u00f2; qui fece accumulare immense quantit\u00e0 di provviste, in modo che, se, nella sua avanzata verso i distretti interni, dovesse fronteggiare carenza di rifornimenti, li potesse ricevere da quella citt\u00e0, che non si trovava molto distante dai territori invasi. Nel frattempo Mascizel, avendo rinforzato le sue truppe con ausiliari inviati dalle trib\u00f9 sulle frontiere, si avventur\u00f2 in una battaglia in campo aperto con l'esercito romano, subendo per\u00f2 una netta sconfitta: il suo esercito venne mandato in rotta, e una grande porzione dei suoi soldati vennero uccisi, mentre egli stesso riusc\u00ec a stento a salvarsi grazie alla celerit\u00e0 del suo cavallo.\nFirmo, indebolito dalle perdite subite in due battaglie consecutive, entrambe perse, essendo in grande perplessit\u00e0, decise di non lasciare espediente non provato: pertanto, invi\u00f2 alcuni preti cristiani con gli ostaggi, come ambasciatori per implorare la pace. Essi vennero ricevuti con cortesia, e avendo promesso provviste di cibo per i soldati romani, come era stato loro commissionato, essi portarono indietro una risposta propizia. Allora, inviando davanti a lui un dono, Firmo stesso marci\u00f2 con confidenza per andare incontro al generale romano, montando su un cavallo adatto per ogni emergenza. Quando si avvicin\u00f2 a Teodosio, scendendo da cavallo e prostrandosi di fronte a lui piangendo, deplor\u00f2 la propria imperizia, e implor\u00f2 perdono e pace. Teodosio lo rassicur\u00f2 e Firmo mantenne la promessa di rifornire l'esercito con provviste in abbondanza; e, avendo lasciato alcuni dei suoi parenti come ostaggi, part\u00ec in modo da restituire quei prigionieri che aveva preso come ostaggi all'inizio della rivolta. Due giorni dopo restitu\u00ec la citt\u00e0 di Icosio, le insegne militari, la corona del sacerdote, e tutte le altre cose di cui si era impadronito, come gli era stato comandato di fare.\nLasciato questo luogo, Teodosio, avanzando con lunghe marce, raggiunse Tiposa, dove diede risposta agli inviati dei Mazici, che si erano alleati con Firmo, e ora con tono supplicante imploravano il perdono, replicando loro che avrebbe marciato contro di loro in quanto perfidi nemici. Dopo aver ordinato loro di ritornare nel loro paese, Teodosio procedette a Cesarea. Quando la raggiunse, trovandola in stato pietoso a causa delle devastazioni provocate dalle recenti guerre, ordin\u00f2 alla prima e alla seconda legione di stazionare in questa citt\u00e0 per qualche tempo, per riportare la citt\u00e0 al suo primiero stato e prevenire un nuovo attacco dei barbari alla citt\u00e0. Quando arrivarono accurate informazioni di questi avvenimenti, gli ufficiali della provincia e il tribuno Vincenzo, uscendo dai loro nascondigli, vennero incontro al generale, che li ricevette con gioia.\nMentre si trovava ancora a Cesarea, Teodosio scopr\u00ec che Firmo, mentre fingeva ancora di essere un alleato e un supplicante, stava segretamente pianificando un attacco improvviso all'esercito romano approfittando del fatto che fosse impreparato a tale pericolo. A tale scoperta, lasci\u00f2 Cesarea, e si rec\u00f2 nella citt\u00e0 di \"Sugabarittanum\", che si trovava ai piedi del Monte Transcellense. Qui trov\u00f2 la cavalleria della quarta coorte di arcieri, che si erano rivoltati, e li degrad\u00f2 tutti alla pi\u00f9 bassa classe del servizio militare, oltre ad ordinare loro, e a una porzione della fanteria della legione costanziana, di recarsi a \"Tigaviae\" con i loro tribuni, uno dei quali era l'uomo che si era reso reo di aver collocato una sorta di diadema sulla testa di Firmo. Nel frattempo, Gildone e Massimo tornarono, portando con se Bellene, uno dei principi dei Mazici, e Fericio, prefetto di quella nazione, entrambi dei quali avevano sposato la fazione dell'usurpatore, e che furono condotti in catene. Teodosio, presentandosi di fronte ai due prigionieri, chiese all'esercito quale punizione dovesse spettare a questi nefandi traditori e l'esercito deliber\u00f2 che dovessero essere giustiziati; Teodosio per\u00f2 fu pi\u00f9 clemente, condannando gli ufficiali degli arcieri che avevano tradito l'esercito al taglio delle mani, mentre condann\u00f2 all'esecuzione il resto. Oltre a Bellene e Fericio, anche Curandio, tribuno degli arcieri, fu condannato alla pena capitale, in quanto era sempre tra gli ultimi a scontrarsi con il nemico, e non aveva mai esortato i suoi uomini al combattimento.\nLasciata Sugabarri, Teodosio giunse in una citt\u00e0 chiamata \"Gallonatis\", circondata da forti mura, e luogo sicuro dove rifugiarsi per i Mauri, e la distrusse, dopo aver massacrato tutti gli abitanti, radendo al suolo le mura. Avanz\u00f2 poi lungo i piedi del Monte Anconario fino alla fortezza di \"Tingetanum\", dove i Mazici erano tutti radunati in un unico schieramento, e li attacc\u00f2. La battaglia procedette per qualche tempo vigorosamente da ambedue gli schieramenti, fino a quando i Mazici, nonostante fosse una trib\u00f9 fiera e bellicosa, incapaci di reggere il confronto con il superiore esercito romano, dopo aver subito pesanti perdite, fuggirono in ogni direzione colti da un vergognoso panico; e molti di quelli che fuggirono furono poi raggiunti e uccisi in gran numero, con l'unica eccezione costituita da coloro i quali, con le loro umili suppliche, ottennero il perdono e furono generosamente risparmiati.\nIl successore di Romano fu inviato in Mauritania Sitifense per stabilire altre guarnigioni necessarie per prevenire incursioni in quella provincia; ed egli stesso, esaltato dai suoi recenti risultati, marci\u00f2 contro la nazione dei Musoni che si era unita a Firmo, appoggiandolo. Si imbatt\u00e9, nei pressi della citt\u00e0 municipale di Adda, in diverse trib\u00f9, che, pur differenziandosi tra loro nei costumi e nella lingua, avevano tutte un obiettivo comune, rivoltarsi ai Romani, incoraggiati dall'ardore di ottenere le ricompense promesse dalla sorella di Firmo, Ciria, che essendo molto ricca, era determinata a fare di tutto per aiutare suo fratello. Pertanto Teodosio, temendo di finire coinvolto in una guerra in cui le sue armate erano in inferiorit\u00e0 numerica, e temendo che, con soli tremilacinquecento soldati a disposizione, se avesse affrontato il nemico, avrebbe corso il rischio concreto di perdere la sua intera armata, dopo aver a lungo esitato se vergognosamente ritirarsi o combattere coraggiosamente, fu alla fine costretto dalla superiorit\u00e0 numerica soverchiante dei barbari a ritirarsi in ogni modo. I Barbari, incoraggiati dalla ritirata di Teodosio, lo inseguirono con grande ostinazione. Alla fine Teodosio, costretto dalla necessit\u00e0 a combattere, si trov\u00f2 in forti difficolt\u00e0 e avrebbe perso tutta la sua armata e la sua stessa vita, se queste tumultuose trib\u00f9 non avessero temuto, nel momento in cui videro un reggimento di ausiliari mazici, con alcuni soldati romani al suo seguito, che una numerosa divisione stesse avanzando per caricarli, al che fuggirono, aprendo ai soldati romani, che fino in quel momento erano completamente circondati, una via di fuga, da cui poterono fuggire. Teodosio riusc\u00ec pertanto a condurre il proprio esercito al sicuro, e quando raggiunse la citt\u00e0 di \"Mazucanum\", trov\u00f2 quivi numerosi disertori, alcuni dei quali condann\u00f2 al rogo, altri li mutil\u00f2.\nNel febbraio 374 raggiunse poi Tipata: qui rimase per qualche tempo a deliberare, temporeggiando, sull'esempio di Quinto Fabio Massimo il temporeggiatore. Invi\u00f2 quindi inviati, particolarmente talentuosi nell'arte della persuasione, nelle trib\u00f9 limitrofe, i \"Basurae\", i Cautariani, gli Anastomati, i Cafavi, i Davari, e altre popolazioni nelle vicinanze, tentando di comprare la loro alleanza, o con doni, o con minacce, o con promesse di perdono per violenze passate. Firmo, temendo la distruzione immediata, nonostante fosse rinforzato da un consistente corpo di truppe, abbandon\u00f2 l'esercito che aveva raccolto con grande dispendio di denaro, e di notte fugg\u00ec sui Monti Caprari, che erano a grande distanza e pressoch\u00e9 inaccessibili. Dopo la sua fuga, il suo esercito si disperse, disgregandosi in piccoli distaccamenti senza comandante, e ci\u00f2 forn\u00ec ai soldati romani l'opportunit\u00e0 di attaccare il loro accampamento, che fu saccheggiato. Dopo aver ucciso o fatto prigionieri i soldati dell'accampamento nemico, e dopo aver devastato la maggior parte del territorio ribelle, Teodosio assunse uomini di provata fedelt\u00e0 come prefetti delle differenti trib\u00f9 che aveva ricondotto all'obbedienza. Firmo fu gettato in costernazione per l'inaspettata audacia dell'inseguimento di Teodosio, e, mentre fuggiva con una scorta di soli pochi servi, temendo di non riuscire ad assicurarsi la salvezza se non con movimenti pi\u00f9 rapidi, decise di sbarazzarsi di tutto il bagaglio di valore che aveva con s\u00e9, in modo che non intralciasse la sua fuga.\nNel frattempo, Teodosio, dopo aver rinfrescato le proprie truppe con l'arrivo di provviste di qualit\u00e0 migliore, e dopo averle gratificate con la distribuzione del soldo, sconfisse le trib\u00f9 ribelli dei Capraciensi e degli Abanni, in alcuni piccoli scontri di nessuna rilevanza. Dopo essere ulteriormente avanzato, all'apprendere che i Barbari avessero gi\u00e0 occupato le colline, che erano pressoch\u00e9 inaccessibili a tutti tranne i nativi con conoscenza notevole dell'intero luogo, decise prudentemente di ritirarsi, dando al nemico tramite una tregua, seppur breve, l'opportunit\u00e0 di ricevere importanti rinforzi dagli Etiopi limitrofi. Avendo radunato tutte le loro forze unite, esse si lanciarono in battaglia con urla minacciose, costringendo Teodosio a ritirarsi, pieno di costernazione per l'apparentemente innumerevole numerosit\u00e0 del loro esercito; ma ben presto il coraggio dei suoi uomini riprese forza, ed egli ritorn\u00f2, portando con se numerose provviste, e con le sue truppe a formare una densa colonna, e con il suo esercito affront\u00f2 il nemico in uno scontro aperto. Ebbe successo nello scontro, e riusc\u00ec persino a recuperare i prigionieri che Firmo aveva rinchiuso nella citt\u00e0 di \"Contensis\"; pun\u00ec inoltre severamente i traditori tra i prigionieri, oltre alle guardie di Firmo. Quando Teodosio ricevette la notizia dai suoi esploratori che Firmo era fuggito presso la trib\u00f9 dei Isaflensi, entr\u00f2 nel loro territorio richiedendo che gli fosse consegnato, insieme al fratello Mazuca e il resto dei suoi parenti; e al rifiuto di quella richiesta, egli dichiar\u00f2 guerra a quella nazione. Dopo una fiera battaglia, nonostante lo straordinario coraggio e valore mostrato dai barbari, l'esercito dei Isaflensi fu circondato dall'esercito di Teodosio e annientato; Firmo, dopo aver combattuto con valore esponendosi a pericolo imminente nella battaglia, disperando della propria salvezza, fugg\u00ec con il suo cavallo, addestrato a percorrere a gran velocit\u00e0 anche i territori pi\u00f9 impervii. Suo fratello fu fatto prigioniero, e per\u00ec poco tempo dopo a Cesarea.\nTeodosio procedette quindi verso l'entroterra, e con grande risoluzione attacc\u00f2 la trib\u00f9 dei Giubileni, ai quali aveva udito che Nubel, padre di Firmo, apparteneva; ma si trov\u00f2 in difficolt\u00e0 nel percorrere i percorsi insidiosi di montagna, esponendosi al pericolo di imboscata; e, anche se riusc\u00ec a respingere dei primi attacchi, temendo il rischio di imboscate, prefer\u00ec ritirarsi, e condurre la propria armata in sicurezza presso una fortezza nota come Audiense, dove i Giesalensi, una trib\u00f9 bellicosa, si sottomisero, promettendogli volontariamente di fornirgli rifornimenti e provviste. Teodosio, dopo aver fatto sosta per qualche tempo nella fortezza di \"Medianum\", progett\u00f2 diversi piani con cui ottenere la consegna di Firmo.\nNel frattempo, scopr\u00ec che Firmo si era rifugiato di nuovo presso gli Isaflensi; non appena lo seppe, senza indugio, marci\u00f2 contro di loro il pi\u00f9 celermente possibile. Il loro re, Igmazen, uomo di grande reputazione in quel paese e possessore di ricchezze straordinarie, avanz\u00f2 con audacia per incontrarsi con lui, chiedendogli a quale nazione appartenesse, e per quale motivo si fosse spinto nei loro territori; Teodosio rispose di essere un luogotenente di Valentiniano I, \u201cil signore del mondo intero\u201d, e di essere stato inviato \u201cper distruggere un predone assassino\u201d; e, che a meno che non glielo avesse consegnato, come aveva comandato l'Imperatore, anche lui, e la nazione di cui era re, sarebbe stato distrutto. Di fronte alla risposta di Teodosio, Igmazen replic\u00f2 rivolgendo epiteti insultanti a Teodosio, e ritirandosi pieno di rabbia e di indignazione. La mattina successiva le due armate avanzarono per scontrarsi in battaglia; all'incirca ventimila barbari costituivano l'avanguardia del loro esercito, con riserve molto consistenti poste pi\u00f9 indietro, con l'intenzione di farle avanzare gradualmente, per attaccare i battaglioni romani approfittando della loro notevole superiorit\u00e0 numerica. Erano inoltre supportati anche da un consistente numero di ausiliari della trib\u00f9 gesaleniana, che pure in passato aveva promesso rinforzi e rifornimenti all'armata di Teodosio. L'esercito romano, anche se era inferiore in numero, era superiore tatticamente, ed era costituito da dense colonne di soldati, che unendo i loro scudi insieme, formavano una testuggine; e la battaglia si protrasse per l'intera giornata. A un certo punto Firmo mont\u00f2 su un cavallo alto, cercando di attirare l'attenzione dei suoi soldati, eccitandoli contro Teodosio, definendolo un uomo feroce e crudele, e affermando che vincerlo era l'unico modo per liberarsi della sua tirannia. Questo discorso spinse alcuni soldati a combattere con pi\u00f9 vigore di prima, mentre sedusse altri a disertare i ranghi dell'esercito di Teodosio. Giunta la notte, Teodosio ritorn\u00f2 nella fortezza di Duodia, e, avendo riconosciuto quei soldati che erano stati persuasi dal timore e dal discorso di Firmo a lasciare la lotta, li fece punire severamente, alcuni tagliando loro la mano destra, altri condannandoli al rogo. E, sempre stando all'erta per ogni evenienza, riusc\u00ec anche a sventare un attacco notturno al proprio accampamento tentato da una divisione dei barbari, facendo alcuni prigionieri.\nPartendo da quel luogo, fece una marcia forzata per attaccare i Giesalensiani, per punirli per aver violato i patti di alleanza, fornendo soldati al nemico. Dopo aver devastato il loro territorio, pass\u00f2 attraverso le citt\u00e0 della Mauritania Cesariense, e fece ritorno a \"Sitifis\", dove fece torturare Castore e Martiniano, complici di Romano nei suoi misfatti, e li condann\u00f2 poi al rogo.\nDopo aver preso questi provvedimenti, rinnov\u00f2 la guerra con gli Isaflensi; e nel primo conflitto, dopo che i barbari furono mandati in rotta con pesanti perdite, il loro re Igmazen, che fino in quel momento era sempre stato vittorioso, agitato dai timori di una disfatta, e temendo che se avesse continuato a resistere tutti i suoi alleati sarebbero stati distrutti, e che avrebbe perso il regno e la vita, fugg\u00ec egli stesso dal campo di battaglia; e, raggiungendo Teodosio, si rivolse a lui in maniera supplicante, implorandogli di far venire presso di lui Masilla, il principale magistrato dei Mazici. Quando fu accontentato, egli us\u00f2 Masilla come suo agente per consigliare il generale che se intendeva farsi consegnare Firmo avrebbe dovuto incutere con incessanti combattimenti a incutere terrore ai partigiani di Firmo, per spingerlo ad abbandonarlo. Teodosio adott\u00f2 questo consiglio e con una serie di battaglie ottenne la sottomissione degli Isaflensi, mentre Firmo fuggiva ancora una volta segretamente, nascondendosi per parecchio tempo, fino a quando, mentre stava deliberando di fuggire di nuovo, fu catturato da Igmazen, e imprigionato.\nAvendo scoperto da Masilla che erano intenzionati a consegnarlo a Teodosio, Firmo decise di suicidarsi; e, avendo notato che i suoi sorveglianti stavano dormendo profondamente, ne approfitt\u00f2 per impiccarsi, sfuggendo cos\u00ec alle sofferenze protratte delle torture che avrebbe dovuto subire. Igmazen si adir\u00f2 perch\u00e9 si sentiva derubato della propria gloria, perch\u00e9 non aveva ottenuto l'onore di condurre il ribelle vivo nell'accampamento romano; colloc\u00f2 il corpo di Firmo su un cammello, e lo trasport\u00f2 all'accampamento dell'esercito romano, nei pressi della fortezza di Subicara, dove lo consegn\u00f2 a Teodosio, che esult\u00f2. Teodosio ritorn\u00f2 a \"Sitifis\" in trionfo, acclamato per i suoi trionfi da gente di ogni et\u00e0 e rango.\nBibliografia.\nFonti primarie"}
{"id": "5543462", "revid": "329581", "url": "https://it.wikipedia.org/wiki?curid=5543462", "title": "Assedio di Aquileia (388)", "text": "L'assedio di Aquileia del 388 fu l'episodio conclusivo e decisivo della spedizione condotta dall'imperatore d'Oriente Teodosio I contro l'usurpatore occidentale Magno Massimo, volta a ristabilire sul trono d'Occidente l'imperatore legittimo Valentiniano II.\nContesto storico.\nL'usurpazione di Magno Massimo.\nNel 383, mentre l'imperatore Graziano era impegnato in una guerra con gli Alemanni, le truppe britanniche insorsero proclamando imperatore Magno Massimo, un generale che era stato inviato in \"Britannia\" ai tempi dell'imperatore Valentiniano I; Massimo sbarc\u00f2 in Gallia con le truppe sotto il suo comando con la mira di detronizzare il figlio di Valentiniano, Graziano, e impadronirsi del trono. Secondo Zosimo, l'imperatore Graziano avrebbe provocato malcontento nel proprio esercito accogliendo nelle proprie armate mercenari alani e pagandoli meglio delle altre truppe: i mercenari alani erano ricompensati per i loro servigi con sontuosi doni, mentre gli altri soldati non ricevevano le medesime attenzioni e privilegi. Zosimo aggiunge che Massimo, originario dalla Spagna, fosse stato commilitone dell'imperatore Teodosio in Britannia e invidiava Teodosio perch\u00e9, a differenza sua, era diventato imperatore: per tali motivi, potrebbe essersi deciso ad usurpare il trono.\nZosimo narra che Massimo, una volta sbarcato in Gallia, ottenne il sostegno delle truppe di stanza nella Germania (evidentemente le province di Germania Superiore e Germania Inferiore), che decisero di defezionare da Graziano. La battaglia decisiva tra Graziano e Massimo, combattuta nei pressi di Parigi e durata cinque giorni, si risolse in favore dell'usurpatore in seguito alla defezione delle truppe mauritane che militavano nell'esercito di Graziano. Secondo Zosimo, Graziano, disperando per la propria salvezza, avrebbe tentato la fuga, e, scortato da trecento cavalieri, avrebbe preso la via delle Alpi, marciando per la Rezia, il Norico, la Pannonia e la Mesia; ma sarebbe stato inseguito dal comandante della cavalleria di Massimo, Andragazio, e da lui raggiunto e ucciso mentre avrebbe tentato di attraversare un ponte nelle vicinanze di \"Singidunum\". Il racconto di Zosimo viene in questo caso ritenuto in parte inattendibile in quanto fonti occidentali riferiscono che Graziano fu catturato e ucciso a \"Lugdunum\" (Lione) il 25 agosto 383. Data la somiglianza tra i due nomi, Zosimo potrebbe aver confuso le due citt\u00e0. Secondo Orosio, Graziano fu ucciso mentre tentava la fuga verso l'Italia. Secondo Girolamo, nel corso della fuga, le citt\u00e0 incontrate lungo il tragitto gli negarono l'ingresso. Gli storici ecclesiastici greci Socrate Scolastico e Sozomeno confermano che Graziano fu ucciso a Lione, e narrano che il generale di Massimo, Andragazio, riusc\u00ec ad uccidere Graziano con un tranello: Andragazio prese possesso della carrozza imperiale, e invi\u00f2 suoi complici a comunicare all'imperatore che la sua consorte stesse viaggiando verso il suo accampamento; Graziano, a tale notizia, si diresse verso la carrozza imperiale finendo nella trappola di Andragazio; catturato, fu ucciso poco tempo dopo. Secondo Ambrogio, invece, Graziano, dopo la cattura, fu ucciso proditoriamente nel corso di un banchetto; successivamente Massimo scrisse allo stesso Ambrogio sostenendo che non avesse dato a Andragazio l'ordine di uccidere Graziano.\nSempre secondo Zosimo, Massimo, dopo essersi insignorito della Gallia, invi\u00f2 il proprio preposito del sacro cubiculo come ambasciatore presso Teodosio per chiedere il riconoscimento ad imperatore e un'alleanza militare. Teodosio per il momento acconsent\u00ec a riconoscere Massimo come imperatore, ma in realt\u00e0 gi\u00e0 stava provvedendo ad allestire le proprie armate per prepararsi a detronizzarlo, almeno secondo Zosimo. Nel frattempo, nel 386, il generale di Teodosio, Promoto, ottenne un notevole trionfo sui Goti Greutungi, che avevano invaso l'Impero: Teodosio arruol\u00f2 parte dei Barbari vinti come mercenari affinch\u00e9 lo servissero nella guerra imminente contro Massimo.\nL'invasione dell'Italia.\nNel frattempo Massimo radun\u00f2 tutte le armate a sua disposizione per marciare in Italia: il pretesto con cui intendeva invadere l'Italia era impedire ogni introduzione di innovazioni in materia religiosa. La reggente di Valentiniano II, Giustina, essendo ariana, stava favorendo l'arianesimo, provocando le proteste dei cattolici, primo tra tutti il vescovo di Milano Ambrogio. Massimo, in una lettera conservatasi scritta a Valentiniano, prese le difese dei cattolici, presumibilmente sperando di ottenerne il sostegno contro Valentiniano e Giustina. Ma l'usurpatore indugiava ad intraprendere questa spedizione a causa della barriera protettiva delle Alpi, che rendeva difficoltosa un'invasione dell'Italia, e decise dunque di attendere un momento pi\u00f9 opportuno.\nIl momento opportuno si present\u00f2 allorch\u00e9 l'imperatore Valentiniano II da Aquileia invi\u00f2 presso l'usurpatore l'ambasciatore Donnino, originario della Siria, chiedendo una pace pi\u00f9 stabile; Massimo, trattato con molta cortesia l'ambasciatore, si offr\u00ec di spedire in Italia alcune truppe affinch\u00e9 assistessero l'imperatore Valentiniano II nel respingere le incursioni dei Barbari in Pannonia. In realt\u00e0 tutto ci\u00f2 era un inganno di Massimo che, con la sua armata, segu\u00ec di nascosto l'ambasciatore seguendo la sua stessa via, riuscendo cos\u00ec ad attraversare le Alpi senza difficolt\u00e0 e invadendo l'Italia. Valentiniano II, che era stato costretto dalle esigenze dei tempi a riconoscerlo, almeno temporaneamente, come imperatore, di fronte all'avanzata dell'usurpatore, fugg\u00ec con sua madre Giustina e il prefetto del pretorio d'Italia Probo a Tessalonica.\nPreparativi della spedizione.\nMentre Teodosio I era intento ad allestire i preparativi per la spedizione contro Massimo, per reinsediare sul trono d'Occidente Valentiniano II, era nato nel frattempo suo figlio Onorio. Al completamento dei preparativi, Teodosio lasci\u00f2 suo figlio Arcadio a governare a Costantinopoli, e, accompagnato da parecchi senatori, procedette a Tessalonica, dove ricevette Valentiniano.\nSecondo il resoconto prevenuto di Zosimo, ostile a Teodosio I, l'imperatore avrebbe tentato la via diplomatica proponendo di inviare un'ambasceria presso Massimo, per persuadere l'usurpatore di restituire l'Italia a Valentiniano II, in modo che l'Impero fosse spartito tra Teodosio I, Valentiniano II e Magno Massimo. Giustina, secondo almeno Zosimo, avrebbe deciso allora di agire di astuzia, facendo s\u00ec che sua figlia Galla corteggiasse Teodosio; Teodosio, essendo rimasto da poco vedovo ed essendosi innamorato di Galla, avrebbe chiesto a Giustina di acconsentire al matrimonio, ma costei rispose che avrebbe acconsentito alle nozze solo se Teodosio avesse vendicato l'uccisione di Graziano detronizzando Massimo. Secondo Zosimo, quindi, Teodosio si sarebbe deciso a condurre la spedizione contro Massimo per puri motivi amorosi, tra l'altro contraddicendosi avendo gi\u00e0 affermato in precedenza che i preparativi per la campagna erano in atto gi\u00e0 prima della fuga della corte di Valentiniano II a Tessalonica.\nConciliatosi l'affetto delle truppe con l'aumento dell'annona, Teodosio nomin\u00f2 Taziano prefetto del pretorio e Procolo prefetto della citt\u00e0 e affid\u00f2 a Promoto il comando della cavalleria e a Timasio il comando della fanteria. Rifiut\u00f2 di concedere udienza, pur senza respingerla apertamente, all'ambasceria inviata da Massimo, e prosegu\u00ec il suo viaggio verso l'Italia. Teodosio, stando al suo panegirista Pacato, intendeva dividere la sua armata in tre parti.\nInoltre si assicur\u00f2 l'appoggio dei popoli barbari che gli \u00abavevano promesso servizio volontario\u00bb (tra cui i Goti insediati all'interno dell'Impero nel 382), spingendoli a partecipare nella spedizione contro Massimo, in modo tale da rinforzare il proprio esercito e al contempo \u00abrimuovere dalla frontiera forze dalla fedelt\u00e0 dubbia\u00bb. Pacato attesta che in effetti nella campagna contro Massimo l'esercito romano fu rinforzato da massicce quantit\u00e0 di mercenari Goti, Unni e Alani. Pacato loda la disciplina di queste truppe barbare, e afferma che \u00abora marciavano sotto insegne e comandanti romani quelli che un tempo erano i nemici di Roma\u00bb, e che \u00abora riempivano di soldati le citt\u00e0 della Pannonia che fino a poco tempo prima erano state svuotate da saccheggi ostili\u00bb. Non bisogna per\u00f2 dimenticare che Pacato era un panegirista, e il fatto che queste truppe barbare fossero davvero disciplinate \u00e8 messo in dubbio da altre fonti. Zosimo, per esempio, narra che Massimo riusc\u00ec a corrompere almeno parte dei mercenari barbari che militavano nell'esercito di Teodosio, spingendoli alla rivolta; quando Teodosio ne fu informato, tuttavia, i traditori barbari furono presto costretti a fuggire nelle paludi e nelle foreste della Macedonia, dove vennero diligentemente cercati e per lo pi\u00f9 uccisi.\nDopo aver represso la rivolta dei mercenari barbari, Teodosio colloc\u00f2 Giustina con Galla e Valentiniano II su una nave, affidandoli alle cure dell'equipaggio che ricevette l'incarico di condurli in tutta sicurezza a Roma; Teodosio sperava che, una volta sbarcati in Italia, la popolazione li avrebbe accolti favorevolmente in quanto avversa all'usurpatore. Dopo aver cos\u00ec operato, Teodosio decise di riprendere la sua avanzata verso l'Italia: intendeva attraversare la Pannonia per poi assediare Aquileia, dove si era insediato l'usurpatore.\nPrime fasi della spedizione.\nMassimo, informato che Giustina con Galla e Valentiniano II stavano navigando verso l'Italia attraversando il Mar Ionio, invi\u00f2 Andragazio con una flotta con l'incarico di intercettarli e catturarli; ma Andragazio non fece in tempo e, quando arriv\u00f2, il convoglio di Giustina aveva gi\u00e0 attraversato lo stretto; Andragazio decise allora di navigare lungo le coste adiacenti con la propria flotta, aspettandosi che Teodosio lo avrebbe attaccato in una battaglia navale; ma in realt\u00e0 Teodosio stava procedendo verso l'Italia via terra, con l'intenzione di attraversare la Pannonia e assalire di sorpresa Aquileia.\nZosimo omette parte della campagna, che pu\u00f2 essere ricostruita in parte dal panegirico di Pacato e in parte dalle leggi del Codice Teodosiano. Le leggi del Codice Teodosiano attestano che Teodosio si trovava a Tessalonica il 30 aprile 388, a Stobi il 16 giugno 388 e a Scupi il 21 giugno 388. Pacato e Ambrogio narrano che Teodosio vinse due battaglie contro l'armata dell'usurpatore, a Siscia, sulla Sava, e a \"Poetovio\". In quest'ultima battaglia Teodosio si era scontrato con il grosso dell'esercito dell'usurpatore, condotto da Marcellino, fratello di Massimo. Dopo una battaglia molto combattuta da entrambe le parti, Teodosio ebbe la meglio sulle truppe di Marcellino, molte delle quali, temendo il peggio, abbassarono le armi, implorando perdono. Teodosio fu clemente con essi, incorporandoli nel proprio esercito. La citt\u00e0 di Emona apr\u00ec rapidamente le porte a Teodosio, evitandogli un lungo assedio e aprendogli l'accesso alle Alpi Giulie.\nAssedio.\nUna volta presa Aquileia d'assalto e forzate le porte, essendo il numero di guardie a presidio delle porte troppo basso per opporvi resistenza, Teodosio, secondo quanto narra Zosimo, irruppe con la sua armata nella sala del trono di Massimo, mentre l'usurpatore era intento a pagare il salario alle proprie truppe. L'esercito di Teodosio fece scendere Massimo dal trono e lo port\u00f2 a forza all'accampamento di Teodosio a tre miglia di distanza di Aquileia, dove fu dapprima interrogato e poi fatto decapitare dall'Imperatore. Era il 28 luglio 388 o, in alternativa, il 28 agosto dello stesso anno. Secondo Zosimo e Orosio, Andragazio, mentre conduceva la propria flotta nel Mar Ionio, quando apprese della sconfitta, si suicid\u00f2 gettandosi in mare.\nGli storici ecclesiastici greci forniscono una versione dei fatti leggermente diversa e ritenuta maggiormente inattendibile, in quanto contrastante con le fonti latine. Secondo Socrate Scolastico, i soldati di Massimo avrebbero catturato l'usurpatore e lo avrebbero consegnato a Teodosio, il quale lo avrebbe fatto giustiziare. Tuttavia, il fatto che Socrate collochi l'esecuzione dell'usurpatore a Milano invece che ad Aquileia fa perdere di credibilit\u00e0 alla sua versione dei fatti. Secondo invece Sozomeno, che us\u00f2 tra le sue fonti Socrate, i soldati di Massimo, indotti o dal timore di dover fronteggiare l'esercito di Teodosio o dal tradimento, uccisero essi stessi l'usurpatore. Ancora sempre secondo Sozomeno, Andragazio, non appena apprese dell'uccisione di Massimo, si suicid\u00f2 gettandosi in un fiume con la sua armatura, in contrasto con fonti pi\u00f9 accreditate che invece sostengono che si fosse gettato in mare, essendo ancora al largo con la sua flotta.\nConseguenze.\nMentre Teodosio era nel frattempo entrato in Italia, si diffusero versioni contrastanti sul successo delle sue armi. Si diffuse tra gli Ariani la versione infondata che Teodosio fosse stato sconfitto in battaglia e che fosse stato addirittura catturato dall'usurpatore e, assumendo la veridicit\u00e0 di ci\u00f2, incendiarono la casa di Nettario.\nNel frattempo, subito dopo l'esecuzione dell'usurpatore, Teodosio aveva ordinato al generale Arbogaste di giustiziare il figlio di Massimo, Flavio Vittore, che era stato associato al trono dall'usurpatore con il titolo di Cesare e che si trovava in quel momento in Gallia. Essendo terminata la guerra contro Massimo, Teodosio, accompagnato dal figlio Onorio, celebr\u00f2 un trionfo a Roma il 13 giugno 389. Il panegirista Pacato loda la clemenza di Teodosio nei confronti di coloro che avevano appoggiato l'usurpatore, affermando che non sarebbero stati puniti n\u00e9 con la confisca dei beni, n\u00e9 con il carcere, n\u00e9 con la loro destituzione. Ci\u00f2 non sembrerebbe, almeno in parte, trovare riscontro nelle leggi del Codice Teodosiano, le quali attestano che Teodosio annull\u00f2 alcuni atti di Massimo, compresi quelli relativi alla concessione di cariche, e avrebbe ordinato la confisca almeno dei beni dell'usurpatore. La clemenza di Teodosio trova riscontro almeno nel caso del senatore romano Simmaco, resosi reo di aver scritto un panegirico in onore di Massimo. Quando seppe che era incriminato per alto tradimento, Simmaco cerc\u00f2 riparo in una chiesa dei Novaziani, e, tramite l'intercessione di Leonzio, vescovo della chiesa novaziana di Roma, ottenne il perdono da Teodosio. Riconoscente all'Imperatore, Simmaco compose uno scritto apologetico in onore di Teodosio e fu premiato con la nomina a console nel 391. Teodosio rimase per altri tre anni in Italia, fino al 391, ponendo la propria corte a Milano e affidando il governo della sola Prefettura del pretorio delle Gallie al suo giovane collega Valentiniano II.\nValentiniano II pose la propria corte in Gallia, dapprima a Treviri e poi a Vienne, sotto la tutela del generale franco Arbogaste. Con il ritorno di Teodosio in Oriente, Valentiniano riottenne il controllo della prefettura d'Italia, ma il suo potere effettivo era solo nominale, dato che il generale Arbogaste gli impediva di esercitarlo. Un frammento della \"Storia\" di Sulpicio Alessandro, preservato da Gregorio di Tours, afferma che:\nZosimo narra che Valentiniano II tent\u00f2 di reagire consegnando ad Arbogaste una lettera con cui gli comunicava la sua destituzione; Arbogaste reag\u00ec distruggendo la lettera di licenziamento e rispondendogli sprezzantemente che non gli aveva conferito il comando e non glielo poteva togliere. Zosimo narra che Valentiniano scrisse anche alcune lettere a Teodosio, lamentandosi del fatto che Arbogaste lo avesse privato di ogni potere effettivo, ma l'Imperatore d'Oriente decise di non intervenire. Il 15 maggio 392 Valentiniano fu trovato impiccato nei pressi del proprio palazzo a Vienne: i sostenitori di Arbogaste sostennero la tesi del suicidio, e il 22 agosto 392 elessero come suo successore un certo Eugenio; ben presto emersero per\u00f2 forti sospetti che Valentiniano fosse stato strangolato nella camera da letto dagli eunuchi di corte per ordine di Arbogaste che poi avrebbe fatto in modo che sembrasse un suicidio. In ogni modo, non \u00e8 da escludere che Valentiniano si fosse effettivamente suicidato e che la propaganda della corte di Teodosio avesse accusato Arbogaste ed Eugenio di aver complottato l'assassinio dell'Imperatore d'Occidente al solo fine di giustificare la spedizione contro l'usurpatore. In effetti, Teodosio non riconobbe Eugenio come suo collega, considerandolo un usurpatore e allestendo i preparativi per una nuova spedizione in Italia con il pretesto di vendicare l'assassinio di Valentiniano II. Il 5 settembre 394 nella Battaglia del Frigido l'armata di Teodosio ebbe la meglio su quella dell'usurpatore Eugenio e di Arbogaste: il primo fu giustiziato, mentre il secondo si suicid\u00f2 per evitare la cattura. Teodosio si spense pochi mesi dopo, nel gennaio del 395, affidando le due \"partes\" dell'Impero ai suoi due figli Arcadio e Onorio, gi\u00e0 da tempo associati al trono.\nBibliografia.\nFonti primarie"}
{"id": "5543463", "revid": "729019", "url": "https://it.wikipedia.org/wiki?curid=5543463", "title": "Umberto Ricagno", "text": "Biografia.\nNacque a Sezzadio, provincia di Alessandria, il 14 marzo 1890.\nArruolatosi nel Regio Esercito frequent\u00f2 come Allievo ufficiale la Regia Accademia Militare di Fanteria e Cavalleria di Modena, da cui usc\u00ec con il grado di sottotenente dell'arma di fanteria, corpo degli alpini, nel 1910. Partecip\u00f2 negli anni successivi alla guerra italo turca, combattendo nelle file del Battaglione alpini \"Fenestrelle\" del 3\u00ba Reggimento alpini, venendo decorato con una Medaglia di bronzo al valor militare e una Croce di guerra al valor militare. Prese parte poi alla prima guerra mondiale come capitano comandante della 27\u00aa Compagnia, distinguendosi nel 1915 sul Monte Nero, tanto da venire decorato con una seconda Medaglie di bronzo al valor militare, e poi sul Vrsic e sul Monte Rosso. Nel 1917 venne promosso maggiore e assegnato al Corpo di Stato maggiore. \nAltern\u00f2 servizi operativi ad altri presso lo Stato maggiore fino al 1920, e fu poi comandante del Battaglione alpini \"Vestone\" del 6\u00ba Reggimento alpini. Promosso tenente colonnello nel 1926, fece parte del Corpo di Stato Maggiore e insegn\u00f2 presso la Scuola di guerra dell'esercito tra il 1928 e il 1931.\nTra il 1932 e il 1934 oper\u00f2 in Albania come Capo di stato maggiore della divisione albanese \"Koova\". Divenuto colonnello, fu comandante prima del 5\u00ba e poi del 1\u00ba Reggimento alpini.\nCapo di stato maggiore della 7\u00aa Divisione fanteria \"Leonessa\" e poi della 4\u00aa Divisione alpina \"Cuneense\", nel 1940 divenne generale di brigata e Capo di stato maggiore del Comando Superiore Truppe d'Albania, comandando dalla base di Bari.\nDal marzo all'aprile 1941 partecip\u00f2 alle operazioni sul fronte jugoslavo con il XIV Corpo d'Armata.\nIl 19 agosto 1941 divenne comandante della 3\u00aa Divisione alpina \"Julia\", alla testa della quale nel luglio 1942 part\u00ec per la campagna di Russia in forza all'ARMIR. Dopo l'esito negativo della seconda battaglia difensiva del Don cadde prigioniero dei sovietici a Valujki il 27 gennaio 1943, rientrando in Italia dopo una dura prigionia soltanto il 16 maggio 1950.\nRientrato in servizio nell'Esercito Italiano, essendo stato nominato generale di corpo d'armata il 1 gennaio 1947, decorato con la Croce di Cavaliere dell'Ordine militare d'Italia, e destinato al comando territoriale di Bari. Nel 1954 fu nominato Commissario Generale Onoranze Caduti in Guerra.\nFu per sei anni presidente della sezione dell'Associazione Nazionale Alpini di Roma. Il 2 giugno 1963 fu insignito del titolo di Cavaliere di Gran Croce dell'Ordine al merito della Repubblica Italiana\n\u00c8 morto a Roma il 17 luglio 1964. I funerali avvennero a Sezzadio con gli onori militari, con la salma trasportata su di un affusto di cannone alla presenza del Ministro della Difesa Giulio Andreotti e della Bandiera di guerra dell'8\u00ba Reggimento alpini."}
{"id": "5543466", "revid": "767487", "url": "https://it.wikipedia.org/wiki?curid=5543466", "title": "Il padrone della miniera", "text": "Il padrone della miniera (\"Master of the Mine\") \u00e8 un cortometraggio muto del 1914, diretto da William J. Bauman, scritto da Ernest Warner e prodotto dalla Vitagraph.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 10 febbraio 1914."}
{"id": "5543467", "revid": "1543377", "url": "https://it.wikipedia.org/wiki?curid=5543467", "title": "Supercoppa italiana 2015 (pallavolo femminile)", "text": "La Supercoppa italiana di pallavolo femminile 2015 si \u00e8 svolta il 10 ottobre 2015: al torneo hanno partecipato due squadre di club italiane e la vittoria finale \u00e8 andata per la prima volta al Volleyball Casalmaggiore.\nRegolamento.\nLe squadre hanno disputato una gara unica."}
{"id": "5543471", "revid": "536103", "url": "https://it.wikipedia.org/wiki?curid=5543471", "title": "George Gray (wrestler)", "text": ""}
{"id": "5543473", "revid": "1305772", "url": "https://it.wikipedia.org/wiki?curid=5543473", "title": "Photograph (Nickelback)", "text": "Photograph \u00e8 un singolo del gruppo rock canadese Nickelback, pubblicato nel 2005 ed estratto dall'album \"All the Right Reasons\".\nLa canzone \u00e8 stata scritta da Chad Kroeger, Mike Kroeger, Ryan Peake e Daniel Adair.\nVideo.\nIl videoclip del brano \u00e8 stato diretto da Nigel Dick e girato ad Hanna (Alberta)."}
{"id": "5543475", "revid": "767487", "url": "https://it.wikipedia.org/wiki?curid=5543475", "title": "Figured You Out", "text": "Figured You Out \u00e8 un singolo del gruppo rock canadese Nickelback, pubblicato nel 2003 ed estratto dall'album \"The Long Road\"."}
{"id": "5543477", "revid": "965985", "url": "https://it.wikipedia.org/wiki?curid=5543477", "title": "Feelin' Way Too Damn Good", "text": "Feelin' Way Too Damn Good \u00e8 un singolo del gruppo rock canadese Nickelback, pubblicato nel 2004 ed estratto dall'album \"The Long Road\".\nLa canzone \u00e8 stata scritta da Chad Kroeger."}
{"id": "5543478", "revid": "1776051", "url": "https://it.wikipedia.org/wiki?curid=5543478", "title": "Because of You (Nickelback)", "text": "Because of You \u00e8 un singolo del gruppo rock canadese Nickelback, pubblicato nel 2004 ed estratto dall'album \"The Long Road\"."}
{"id": "5543479", "revid": "599013", "url": "https://it.wikipedia.org/wiki?curid=5543479", "title": "Chen Yina", "text": "Gioca nel ruolo di schiacciatrice nello Yunnan Nuzi Paiqiu Dui.\nCarriera.\nLa carriera di Chen Yina inizia quando entra a far parte del settore giovanile dello Shanghai Nuzi Paiqiu Dui, dove gioca dal 1999 al 2003. Promossa in prima squadra, fa il suo esordio nella Volleyball League A cinese nella stagione 2003-04, raggiungendo la finale scudetto nei campionati 2008-09, 2009-10, 2011-12; nel 2011 fa parte della selezione universitaria che si aggiudica la medaglia d'argento alla XXVI Universiade.\nNel corso della stagione 2014-15 viene ceduta allo Shandong Nuzi Paiqiu Dui, mentre nella stagione seguente approda allo Yunnan Nuzi Paiqiu Dui."}
{"id": "5543480", "revid": "1305772", "url": "https://it.wikipedia.org/wiki?curid=5543480", "title": "Kirkintilloch", "text": "Kirkintilloch (in gaelico scozzese: \"Cair Cheann Tulaich\") \u00e8 una citt\u00e0 (e un tempo \"burgh\") di circa 19,000-20.000 abitanti della Scozia sud-orientale, facente parte dell'area amministrativa dell'Dunbartonshire Orientale (\"East Durbantonshire\").\nEtimologia.\nIl toponimo \"Kirkintilloch\" deriva dal gaelico \"Cair Ceann Tulaich\" o \"Cathair Cheann Tulaich\", che significa \"forte in cima alla collina\".\nGeografia fisica.\nCollocazione.\nKirkintilloch si trova a circa 15\u00a0km a nord/nord-est di Glasgow.\nSociet\u00e0.\nEvoluzione demografica.\nAl censimento del 2011, Kirkintilloch contava una popolazione pari a 19.689 abitanti.\nLa localit\u00e0 ha conosciuto un decremento demografico rispetto al 2001, quando contava 20.459 abitanti e al 1991, quando ne contava 20.624.\nStoria.\nLa localit\u00e0 \u00e8 citata come \"Kirkintulach\" o \"Kerkintalloch\" sin dal XIII-XIV secolo in alcuni documenti riguardanti le propriet\u00e0 terriere.\nKirkintilloch inizi\u00f2 tuttavia a prosperare soltanto a partire dal XVIII secolo, quando furono realizzati dei collegamenti stradali che permisero la crescita dell'industria tessile in loco.\nNel 1785 fu realizzato il Forth and Clyde Canal, che attraversava il centro cittadino.\nNel XX secolo, Kirkintilloch divenne famosa come una delle poche localit\u00e0 della Scozia in cui fu proibito il consumo di alcolici."}
{"id": "5543481", "revid": "2184720", "url": "https://it.wikipedia.org/wiki?curid=5543481", "title": "Animals (Nickelback)", "text": "Animals \u00e8 un singolo del gruppo rock canadese Nickelback, pubblicato nel 2005 ed estratto dall'album \"All the Right Reasons\"."}
{"id": "5543482", "revid": "144796", "url": "https://it.wikipedia.org/wiki?curid=5543482", "title": "George Cholmondeley, VI marchese di Cholmondeley", "text": ""}
{"id": "5543483", "revid": "767487", "url": "https://it.wikipedia.org/wiki?curid=5543483", "title": "Savin' Me", "text": "Savin' Me \u00e8 un singolo del gruppo musicale canadese Nickelback, pubblicato nel 2006 come estratto dall'album \"All the Right Reasons\"."}
{"id": "5543484", "revid": "195924", "url": "https://it.wikipedia.org/wiki?curid=5543484", "title": "Omicidio di Stefano Cecchetti", "text": "L'omicidio di Stefano Cecchetti venne commesso a Roma il 10 gennaio 1979, ad opera di militanti dell'organizzazione terroristica \"Compagni organizzati per il comunismo\". La vittima era uno studente e nell'attentato rimasero ferite anche altre due persone.\nStoria.\nStefano Cecchetti era uno studente non particolarmente politicizzato di terza liceo scientifico. All'incirca alle 20, tre persone a bordo di una Mini Minor sparano nel mucchio numerosi colpi di pistola, davanti al bar Urbano in largo Rovani a Roma e poi nel tragitto di fuga su un altro gruppo di ragazzi. Stefano Cecchetti mor\u00ec per le lesioni interne e la perforazione dell'aorta. Dei suoi amici, Alessandro Donatone fu ferito gravemente e Maurizio Battaglia in modo pi\u00f9 lieve.\nL'attentato viene rivendicato poco dopo l'agguato al bar Urbano dai \"Compagni organizzati per il comunismo\" con un comunicato inviato al quotidiano \"Lotta Continua\": \u201c\"Un'ora fa abbiamo colpito nel quartiere Talenti un centro di aggregazione fascista. Abbiamo colpito fisicamente. Contro l'arroganza fascista sul territorio\"\u201d.\nI colpevoli non vennero mai identificati e le indagini finirono nel nulla. Il 22 febbraio del 1980 tre uomini incappucciati uccidono nella propria abitazione Valerio Verbano, un ragazzo di diciotto anni, attivista comunista che raccoglieva dossier sui militanti e i luoghi di aggregazione dei militanti di Destra. "}
{"id": "5543485", "revid": "87744931", "url": "https://it.wikipedia.org/wiki?curid=5543485", "title": "Far Away (Nickelback)", "text": "Far Away \u00e8 un singolo del gruppo rock canadese Nickelback, pubblicato nel 2006 ed estratto dall'album \"All the Right Reasons\"."}
{"id": "5543486", "revid": "767487", "url": "https://it.wikipedia.org/wiki?curid=5543486", "title": "If Everyone Cared", "text": "If Everyone Cared \u00e8 un singolo del gruppo rock canadese Nickelback, pubblicato nel 2006 ed estratto dall'album \"All the Right Reasons\"."}
{"id": "5543487", "revid": "1149807", "url": "https://it.wikipedia.org/wiki?curid=5543487", "title": "Something in Your Mouth", "text": "Something in Your Mouth \u00e8 un singolo del gruppo rock canadese Nickelback, pubblicato nel 2008 ed estratto dall'album \"Dark Horse\"."}
{"id": "5543489", "revid": "224230", "url": "https://it.wikipedia.org/wiki?curid=5543489", "title": "Costituzione della Confederazione Tedesca del Nord", "text": "La Costituzione della Germania del Nord era l'atto normativo alla base dello Stato omonimo, in vigore dal 1867 al 1871. La Costituzione dell'Impero tedesco era fortemente basata su di essa.\nIl primo Reichstag, il parlamento della confederazione, venne eletto il 12 febbraio 1867. Il 16 aprile approv\u00f2 la Costituzione, che fu essenzialmente scritta solo da Otto von Bismarck, Ministro presidente della Prussia e primo Cancelliere federale (il ministro unico) della Confederazione. I liberali della Germania settentrionale esercitarono la propria influenza al suo interno.\nSecondo la Costituzione, il pi\u00f9 alto organo della Confederazione era il Bundesrat (\"Consiglio federale\"). Esso era la rappresentanza nazionale dei governi degli Stati federati. La Prussia aveva 17 voti su 43, esercitando quindi un veto virtualmente assoluto. Per Costituzione, il re di Prussia (Guglielmo I) era il presidente del Consiglio e della Confederazione. Egli nominava e revocava il Cancelliere.\nIl \"Reichstag\" (nonostante la Confederazione fosse un \"Bund\" e non un \"Reich\") era il parlamento, eletto da tutti i maschi di et\u00e0 superiore ai 25 anni. Ci\u00f2 era davvero rivoluzionario per l'epoca; Bismarck introdusse questo sistema nella speranza di formare maggioranze conservatrici. Il Reichstag e il Bundesrat esercitavano congiuntamente il potere legislativo, e di conseguenza il democraticamente eletto era un organo importante e potente.\nIn seguito alla guerra franco-prussiana (1870-1871), gli Stati tedeschi meridionali di Baden, Baviera e W\u00fcrttemberg aderirono alla Confederazione. Essa venne rinominata \"Deutsches Reich\" (Impero tedesco) e la sua costituzione, con lievi cambiamenti, divenne la Costituzione dell'Impero tedesco."}
{"id": "5543491", "revid": "767487", "url": "https://it.wikipedia.org/wiki?curid=5543491", "title": "Minneapolis Bruins", "text": "I Minneapolis Bruins sono stati una squadra di hockey su ghiaccio della con sede nella citt\u00e0 di Minneapolis, nello Stato del Minnesota. Nacquero nel 1963 e disputarono la Central Hockey League fino al loro scioglimento giunto nel 1965. Nel corso delle stagioni furono affiliati ai Boston Bruins.\nStoria.\nNel 1963 le sei franchigie della National Hockey League decisero di fondare una nuova lega di sviluppo, la Central Hockey League e una di esse, i Boston Bruins, scelsero come sede della loro squadra la citt\u00e0 di Minneapolis in Minnesota fondando i Minneapolis Bruins. Fino a quell'anno i Bruins avevano come farm team i Kingston Frontenacs, formazione della Eastern Professional Hockey League.\nL'esperienza dei Minneapolis Bruins dur\u00f2 per\u00f2 solo due stagioni, al termine delle quali la franchigia fu trasferita a Oklahoma City cambiando il proprio nome in Oklahoma City Blazers. Fu per questo motivo che nella stagione 1965-1966 i St. Paul Rangers, rimasti l'unica squadra del Minnesota, cambiarono il proprio nome in Minnesota Rangers.\nAffiliazioni.\nNel corso della loro storia i Minneapolis Bruins sono stati affiliati alle seguenti franchigie della National Hockey League:"}
{"id": "5543498", "revid": "767487", "url": "https://it.wikipedia.org/wiki?curid=5543498", "title": "If Today Was Your Last Day", "text": "If Today Was Your Last Day \u00e8 un singolo del gruppo rock canadese Nickelback, pubblicato nel 2008 ed estratto dall'album \"Dark Horse\".\nVideo.\nIl videoclip \u00e8 stato girato da Nigel Dick in diverse citt\u00e0, ossia Omaha, New York e Philadelphia."}
{"id": "5543500", "revid": "965985", "url": "https://it.wikipedia.org/wiki?curid=5543500", "title": "I'd Come for You", "text": "I'd Come for You \u00e8 un singolo del gruppo rock canadese Nickelback, pubblicato nel 2009 ed estratto dall'album \"Dark Horse\".\nVideo.\nCome per altri videoclip del gruppo, la regia \u00e8 stata affidata a Nigel Dick."}
{"id": "5543502", "revid": "965985", "url": "https://it.wikipedia.org/wiki?curid=5543502", "title": "Never Gonna Be Alone", "text": "Never Gonna Be Alone \u00e8 un singolo del gruppo rock canadese Nickelback, pubblicato nel 2009 ed estratto dall'album \"Dark Horse\"."}
{"id": "5543503", "revid": "539155", "url": "https://it.wikipedia.org/wiki?curid=5543503", "title": "Composizioni di Claude Debussy", "text": "Lista delle composizioni di Claude Debussy (1862-1918), ordinate per genere e per numero di catalogo secondo il Catalogo Lesure."}
{"id": "5543505", "revid": "59976", "url": "https://it.wikipedia.org/wiki?curid=5543505", "title": "Albero della vita (Expo 2015)", "text": ""}
{"id": "5543507", "revid": "438678", "url": "https://it.wikipedia.org/wiki?curid=5543507", "title": "This Afternoon", "text": "This Afternoon \u00e8 un singolo del gruppo rock canadese Nickelback, pubblicato nel 2010 ed estratto dall'album \"Dark Horse\"."}
{"id": "5543508", "revid": "124056110", "url": "https://it.wikipedia.org/wiki?curid=5543508", "title": "Avila (Bibbia)", "text": "Avila ( \"\u1e24\u0103w\u00eel\u0101h\") si trova in diversi libri della Bibbia, e pu\u00f2 riferirsi sia ad una regione che a delle persone.\nAvila nella Bibbia.\nIl paese di Avila.\nStoria del Giardino dell'Eden in Genesi 2:11:\nTavola delle nazioni.\nOltre alla regione descritta in Genesi 2, due distinti individui di nome Avila sono elencati nella Tavola delle Nazioni, che elenca i discendenti di No\u00e8, che sono considerati gli antenati eponimi delle nazioni. Essi sono menzionati in Genesi 10: 7,29, 1 e nei Libri delle Cronache 1: 9,23.\nIl primo Avila \u00e8 figlio di Cush, figlio di Cam (il biblico Cush \u00e8 associato al regno di Kush, a sud dell'Egitto);\nIl secondo Avila \u00e8 figlio di Yoqtan, discendente di Sem (i figli di Yoqtan sono associati al sud del deserto arabico).\nLocalit\u00e0 arabica.\nUna localit\u00e0 di nome Avila nel deserto arabico \u00e8 menzionata anche in Genesi 25:18, dove definisce il territorio abitato dagli ismaeliti, indicati come provenienti \"da Avila a Sur, di fronte all'Egitto in direzione di Assur \"; e in Samuele 15: 7, in cui si afferma che il re Saul di Israele ha attaccato gli Amaleciti che vivevano l\u00ec.\nAvila nella tradizione.\nNella letteratura non biblica, la terra di Avila \u00e8 menzionata nello Pseudo-Filone come la fonte dei preziosi gioielli che gli Amorrei utilizzano nel modellare i loro idoli nei giorni dopo Giosu\u00e8, quando Kenaz era giudice degli Israeliti.\nUn'altra tradizione extra biblica si trova in \"Kitab al-Magall\" (Predicazione di Pietro) e la \"Grotta dei Tesori\" sostiene che nei primi giorni dopo la Torre di Babele, i figli di Avila, figlio di Yoqtan, costruirono una citt\u00e0 e regno, che era vicino a quelli dei suoi fratelli, Saba e Ofir.\nIpotesi di localizzazione.\nAfghanistan.\nTraducendo Havilah come \"la terra di Havil\". Haveel sta per Abele in arabo (Hevel in ebraico), il figlio di Adamo. Ponendo Havilah a nord ovest del fiume Pison, ossia la terra colonizzata da Abele. Tale ipotesi potrebbe essere confermata con la una sopravvivenza del nome Havilah in Hazarah, un territorio cos\u00ec chiamato sino a tempi recenti sia ad est che ad ovest di Kabul ed in alcune parti del Kashmir in Pakistan.\nArabia.\n Il paese di Avila descritto in Genesi 2 \u00e8 normalmente associato al sud-ovest della penisola arabica o allo Yemen, mentre le stesse fonti collocano la localit\u00e0 omonima di Genesi 25 in Arabia settentrionale.\nHegiaz.\nJuris Zarins nell'opera sui Giardini dell'Eden si riferisce ad Avila come alla catena montuosa dell'Hegiaz.\nNella regione dell'Hegiaz si trova la \"Culla dell'oro\" a Mahd adh Dhahab (), possibile sorgente del \"Pison\"; un nome biblico che \u00e8 stato ipotizzato riferirsi a un fiume ormai in secca che scorreva a circa 1\u00a0000\u00a0km. a nord-est fino al Golfo Persico attraverso il sistema Wadi Al-Batin. La ricerca archeologica condotta da Farouk El-Baz della Boston University indica che il sistema fluviale, ora noto come Kuwait, era attivo nel 2500-3000 a.C. \nLe piante di bdellio sono abbondanti in tale regione.\nSomalia.\nNella traduzione araba della Bibbia ebraica di Saadia Gaon, del X secolo, la parola Avila \u00e8 resa con Zeila, citt\u00e0 dell'attuale Somaliland.\nBenjamin Tudela, viaggiatore ebreo del XII secolo, asserisce che la terra di Avila confina ad ovest con Al-Habash, regione menzionata anche nel \"Periplus Maris Erythraei\" per indicare l'Abissinia.\nAfrica meridionale.\nAugustus Henry Keane riteneva che la terra di Avila coincidesse con il Grande Zimbabwe, tuttavia in seguito si \u00e8 appurato che tale sito fu realizzato soltanto in epoca medievale Il nome di un campo base degli archeologi britannici che studiarono le rovine di Grande Zimbabwe nel 1902-1904 fu \"Camp Havilah\", sebbene gli stessi negarono qualsiasi corrispondenza con la biblica Avila."}
{"id": "5543509", "revid": "729019", "url": "https://it.wikipedia.org/wiki?curid=5543509", "title": "Raasay", "text": "Raasay (in gaelico scozzese: \"Ratharsair\"; 24,10\u00a0km\u00b2) \u00e8 un'isola sull'Oceano Atlantico della Scozia nord-occidentale, facente parte dell'arcipelago delle Ebridi Interne. Conta una popolazione di circa 190 abitanti.\nCentri principali dell'isola sono Inverarish.\nGeografia.\nCollocazione.\nRaasay si trova tra l'isola di Skye, da cui \u00e8 separata dal Raasay Sound, e la terraferma scozzese, da cui \u00e8 separata dall'Inner Sound, e a nord dell'isola di Scalpay.\nDimensioni e territorio.\nL'isola di Raasay ha una lunghezza di circa 14 miglia e una larghezza massima di 3 miglia.\nIl punto pi\u00f9 alto dell'isola \u00e8 rappresentato dal D\u00f9n Caan, un rilievo di origine vulcanica, che raggiunge un'altitudine di 443 metri.\nTrasporti.\nL'isola \u00e8 raggiungibile in traghetto che giunge nella localit\u00e0 di Suisnish."}
{"id": "5543511", "revid": "1924342", "url": "https://it.wikipedia.org/wiki?curid=5543511", "title": "Lullaby (Nickelback)", "text": "Lullaby \u00e8 un singolo del gruppo rock canadese Nickelback, pubblicato nel 2012 ed estratto dall'album \"Here and Now\".\nVideo musicale.\nCome per altri videoclip, il gruppo si \u00e8 affidato al regista Nigel Dick. Il video \u00e8 stato girato in California."}
{"id": "5543512", "revid": "767487", "url": "https://it.wikipedia.org/wiki?curid=5543512", "title": "The Man from the West (film 1913)", "text": "The Man from the West \u00e8 un cortometraggio muto del 1913. Non si conosce il nome del regista del film prodotto dalla Edison.\nTrama.\nIl giovane Brandon mette con le spalle al muro il rivale di suo padre, un banchiere che aveva rovinato finanziariamente il suo vecchio. Brandon, per\u00f2, promette di salvarlo se lui gli dar\u00e0 in moglie la figlia. Il suo fine \u00e8 quello di vendicarsi, ma, alla fine, i due sposi finiranno per sentirsi attratti l'uno dall'altra.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 18 aprile 1913."}
{"id": "5543513", "revid": "1161318", "url": "https://it.wikipedia.org/wiki?curid=5543513", "title": "Dante Alighieri nella cultura di massa", "text": ""}
{"id": "5543514", "revid": "767487", "url": "https://it.wikipedia.org/wiki?curid=5543514", "title": "Walk in Loset", "text": "Walk in Loset \u00e8 il centoquindicesimo album in studio del chitarrista statunitense Buckethead, pubblicato l'11 ottobre 2014 dalla Hatboxghost Music.\nSi tratta dell'ottantacinquesimo disco appartenente alla serie \"Buckethead Pikes\"."}
{"id": "5543516", "revid": "965985", "url": "https://it.wikipedia.org/wiki?curid=5543516", "title": "Trying Not to Love You", "text": "Trying Not to Love You \u00e8 un singolo del gruppo rock canadese Nickelback, pubblicato nel 2012 ed estratto dall'album \"Here and Now\".\nVideo.\nAl videoclip della canzone, ambientato in un bar, hanno partecipato tra gli altri Jason Alexander e Brooke Burns."}
{"id": "5543519", "revid": "1573940", "url": "https://it.wikipedia.org/wiki?curid=5543519", "title": "Ptilinopus porphyreus", "text": "La colomba frugivora collorosa, nota anche come colomba frugivora testarosa (Ptilinopus porphyreus ) \u00e8 un uccello della famiglia dei columbidi, endemico dell'Indonesia.\nDistribuzione e habitat.\nSi tratta di una specie endemica delle isole indonesiane di Sumatra, Giava e Bali, nelle quali la sua fenologia \u00e8 stabile e costante. Il suo habitat naturale sono le basse foreste montane con preferenza per le foreste laurisilva, dalle caratteristiche tendenzialmente pluviali, e le alte foreste montane di Ericaceae. Il suo limite minimo di altitudine va dai 500 ai 1000 metri, ma la sua fascia preferita va dai 1400 ai 2200 metri.\nDescrizione.\nDimensioni.\n\u00c8 un uccello di medie dimensioni, con lunghezza variabile fra i 28-29,5 centimetri dell'esemplare maschio adulto e fra i 25-27 centimetri dell'esemplare femmina adulto, mentre l'apertura alare \u00e8 equiparabile a quella degli altri columbidi, quindi sui 60-65 cm.\nAspetto.\nIl maschio ha la testa, il collo, la gola e il petto di una tonalit\u00e0 che va dal viola al rosa porpora brillante. Sotto il petto sono presenti due bande, una bianca e una nera, che delimitano il ventre di colore grigio cenere. La parte superiore del corpo \u00e8 di colore verde scuro con riflessi metallici sulle ali e sulla coda. I fianchi hanno sfumature verde oliva. Il becco \u00e8 verde-giallastro e va schiarendosi verso la punta. Il piumaggio \u00e8, in generale, molto caratteristico e non confondibile con quello di altre specie affini. L'iride \u00e8 di un colore arancione brillante tendente al rosso e le zampe sono rossastre. Il dimorfismo \u00e8 poco accentuato e la femmina ha, in linea con le tendenze evolutive e le esigenze di corteggiamento e riproduzione, solo un piumaggio pi\u00f9 opaco del maschio, oltre alle suddette dimensioni leggermente ridotte. Nelle zone pi\u00f9 vicine al Pacifico si pu\u00f2 notare che l'aspetto varia leggermente, con una differente consistenza della livrea, colorazioni pi\u00f9 uniformi verso il verde e il rosso cremisi e un richiamo simile a un ventriloquo tubare o a un fischio.\nSistematica.\nDal momento che \u00e8 una specie monotipica, non presenta sottospecie e ha un solo rappresentante gerarchicamente inferiore: i membri delle diverse comunit\u00e0 vivono in stretta prossimit\u00e0 tra loro e condividono alti gradi di somiglianza biologica.\nBiologia.\nComportamento.\nLa colomba frugivora collorosa \u00e8 vista spesso da sola o in coppia, occasionalmente in piccoli gruppi dai 4 ai 9 uccelli, ma \u00e8 stata anche osservata in stormi fino a 17 individui intorno a degli alberi da frutta, probabilmente attratti dalla disponibilit\u00e0 di cibo. Ad ogni modo \u00e8 una specie schiva e appartata, non facile da osservare, che predilige ambienti difficilmente accessibili e lontani dall'uomo (altre specie affini, invece, sono state avvistate anche in parchi e giardini).\nAlimentazione.\nSi nutre solamente di frutta (\u00e8 un frugivoro obbligato), prediligendo fichi e bacche di \"Ardisia javanica\" (appartenente alle Myrsinaceae) e di \"Embelia ribes\" (sempre delle Myrsinaceae).\nRiproduzione.\nSono stati documentati, data la difficile rintracciabilit\u00e0 durante il corteggiamento, tre casi di riproduzione allo stato selvatico: uno all'inizio di ottobre ad un'altezza di 1925 metri sul Monte Lawu, nella parte orientale di Java; uno alla fine di agosto a 1775 metri sul Monte Prahu nel complesso vulcanico di Dieng, nella parte centrale di Java; e uno nel maggio del 1997 a 1600 metri sul Monte Gede-Pangrango, nella parte occidentale di Java. Il nido \u00e8 costituito da rami secchi, messi alla rinfusa e posti nella bassa canopia di un albero a circa 5-6 metri d'altezza. La costruzione del nido \u00e8 affidata al maschio. La deposizione delle uova avviene principalmente nel periodo da marzo a maggio, cio\u00e8 all'interno della stagione secca (comunque prima della stagione monsonica, che va da maggio a novembre). La femmina depone un solo uovo, ma \u00e8 stato segnalato un caso in cui la femmina ha deposto 3 uova (cosa inusuale per una colomba frugivora). L'incubazione sembra essere effettuata dal maschio durante il d\u00ec e dalla femmina durante la notte (per la precisione, dal tramonto all'alba). Il tempo di incubazione mediamente \u00e8 di 20 giorni e i pulli rimangono nel nido per 10-15 giorni. Entrambi i genitori si prendono cura della prole.\nVerso.\n\u00c8 un \"wooow\" di tono piuttosto grave, ripetuto a intervalli di 5-6 secondi moderatamente lungoserie. Le vocalizzazioni sono comunque diverse da quelle tipiche dei columbidi europei, poich\u00e9 somigliano a fischi e schiocchi accentuati.\nConservazione.\nLa colomba frugivora collorosa occupa un areale di 12000\u00a0km\u00b2. La dimensione globale della popolazione non \u00e8 stata stimata, ma la specie \u00e8 descritta come piuttosto rara, anche se localmente abbondante in habitat idonei a Sumatra e non comune nelle zone delle isole di Java e di Bali. La popolazione \u00e8 in declino a causa della distruzione dell'habitat, tuttavia non ancora minacciata: \u00e8 classificata dalla IUCN Red List come specie \"a rischio minimo di estinzione\" (\"Least Concern\").\nRimane ancora molto da scoprire su questa colomba e sulle specie affini di Ptilinopus."}
{"id": "5543520", "revid": "436907", "url": "https://it.wikipedia.org/wiki?curid=5543520", "title": "Our Selves", "text": "Our Selves \u00e8 il centosedicesimo album in studio del chitarrista statunitense Buckethead, pubblicato il 18 ottobre 2014 dalla Hatboxghost Music.\nDescrizione.\nOttantaseiesimo disco appartenente alla serie \"Buckethead Pikes\", l'uscita di \"Our Selves\" \u00e8 avvenuta esattamente una settimana dopo la pubblicazione del precedente \"Walk in Loset\". Si tratta inoltre del quarto degli otto album pubblicati dal chitarrista durante il mese di ottobre 2014."}
{"id": "5543524", "revid": "767487", "url": "https://it.wikipedia.org/wiki?curid=5543524", "title": "The One Hundred Dollar Elopement", "text": "The One Hundred Dollar Elopement \u00e8 un cortometraggio muto del 1913 diretto da Charles M. Seay.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 5 maggio 1913."}
{"id": "5543526", "revid": "767487", "url": "https://it.wikipedia.org/wiki?curid=5543526", "title": "Interstellar Slunk", "text": "Interstellar Slunk \u00e8 il centodiciasettesimo album in studio del chitarrista statunitense Buckethead, pubblicato il 20 ottobre 2014 dalla Hatboxghost Music.\nIl disco.\nOttantasettesimo disco appartenente alla serie \"Buckethead Pikes\", \"Interstellar Slunk\" \u00e8 stato pubblicato due giorni dopo il precedente \"Our Selves\", con il quale condivide il medesimo numero di brani. Si tratta inoltre del quinto degli otto album pubblicati dal chitarrista durante il mese di ottobre 2014."}
{"id": "5543527", "revid": "74282843", "url": "https://it.wikipedia.org/wiki?curid=5543527", "title": "Zap Zap Tv", "text": ""}
{"id": "5543528", "revid": "38120", "url": "https://it.wikipedia.org/wiki?curid=5543528", "title": "The Magnificent Seven", "text": ""}
{"id": "5543530", "revid": "767487", "url": "https://it.wikipedia.org/wiki?curid=5543530", "title": "Red Pepper Restaurant", "text": "Red Pepper Restaurant \u00e8 il centodiciottesimo album in studio del chitarrista statunitense Buckethead, pubblicato il 25 ottobre 2014 dalla Hatboxghost Music.\nIl disco.\nOttantottesimo disco appartenente alla serie \"Buckethead Pikes\", \"Red Pepper Restaurant\" \u00e8 il sesto degli otto album pubblicati dal chitarrista durante il mese di ottobre 2014 e contiene un unico brano, intitolato \"Level\", suddiviso in quattro parti."}
{"id": "5543531", "revid": "767487", "url": "https://it.wikipedia.org/wiki?curid=5543531", "title": "Seven Years Bad Luck", "text": "Seven Years Bad Luck \u00e8 un cortometraggio muto del 1913 diretto da Ashley Miller.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 16 aprile 1913."}
{"id": "5543534", "revid": "767487", "url": "https://it.wikipedia.org/wiki?curid=5543534", "title": "The Time Travelers Dream", "text": "The Time Travelers Dream \u00e8 il centodiciannovesimo album in studio del chitarrista statunitense Buckethead, pubblicato il 29 ottobre 2014 dalla Hatboxghost Music.\nIl disco.\nOttantanovesimo disco appartenente alla serie \"Buckethead Pikes\", \"Red Pepper Restaurant\" \u00e8 il settimo degli otto album pubblicati dal chitarrista durante il mese di ottobre 2014 e contiene un unico brano, intitolato \"Channel\", suddiviso in nove parti."}
{"id": "5543536", "revid": "880563", "url": "https://it.wikipedia.org/wiki?curid=5543536", "title": "Filologia dantesca", "text": ""}
{"id": "5543537", "revid": "287204", "url": "https://it.wikipedia.org/wiki?curid=5543537", "title": "Torneo Rio-San Paolo 1955", "text": "Il Torneo Rio-San Paolo 1955 (ufficialmente in portoghese Torneio Rio-S\u00e3o Paulo de 1955) \u00e8 stato l'8\u00aa edizione del Torneo Rio-San Paolo.\nFormula.\nLe 10 squadre partecipanti si affrontano in partite di sola andata. Vince il torneo la squadra che totalizza pi\u00f9 punti."}
{"id": "5543538", "revid": "880563", "url": "https://it.wikipedia.org/wiki?curid=5543538", "title": "Critica letteraria su Dante Alighieri", "text": ""}
{"id": "5543539", "revid": "74283069", "url": "https://it.wikipedia.org/wiki?curid=5543539", "title": "Torneio Rio-S\u00e3o Paulo 1955", "text": ""}
{"id": "5543540", "revid": "767487", "url": "https://it.wikipedia.org/wiki?curid=5543540", "title": "Listen for the Whisper", "text": "Listen for the Whisper \u00e8 il centoventesimo album in studio del chitarrista statunitense Buckethead, pubblicato il 31 ottobre 2014 dalla Hatboxghost Music.\nSi tratta del novantesimo disco appartenente alla serie \"Buckethead Pikes\"."}
{"id": "5543541", "revid": "1543377", "url": "https://it.wikipedia.org/wiki?curid=5543541", "title": "Tommaso Welbourne", "text": "\u00c8 stato beatificato nel 1929.\nEra un maestro di scuola che, assieme a John Fulthering, riusc\u00ec a convertire alcuni suoi vicini al Cattolicesimo. Per questo e/o per la loro obbedienza al pontefice vennero condannati a morte per alto tradimento sotto il re Giacomo I, e quindi impiccati. Infatti in Gran Bretagna era gi\u00e0 nata la Chiesa anglicana: la scissione dalla Chiesa di Roma avvenne nel 1533, sotto Enrico VIII, e, dopo il tentativo di Maria la sanguinaria di ripristinare il Cattolicesimo nel regno, l'Anglicanesimo venne ristabilito sotto Elisabetta I nel 1559; tra il 1535 e il 1681, nel Regno Unito ci furono persecuzioni contro i cattolici, che portarono qualche centinaia di fedeli al martirio. Dalla fine dell'Ottocento, alcuni di questi martiri sono stati beatificati dai vari pontefici, e, nel 1970, sono stati santificati una quarantina di essi.\nIl \"Martirologio Romano\" lo ricorda cos\u00ec:"}
{"id": "5543544", "revid": "1601148", "url": "https://it.wikipedia.org/wiki?curid=5543544", "title": "Cora Williams", "text": "Biografia.\nNata nel Maine nel 1870, era soprannominata \"The Girl with the Dimples\" (la ragazza con le fossette). Pass\u00f2 a lavorare nel cinema nel 1912 per la Edison Company e, nella sua carriera, durata fino al 1927, prese parte a circa una sessantina di film."}
{"id": "5543547", "revid": "300067", "url": "https://it.wikipedia.org/wiki?curid=5543547", "title": "Guerino Vanoli Basket 2015-2016", "text": "Stagione.\nLa stagione 2015-2016 della Guerino Vanoli Basket, sponsorizzata \"Vanoli\", \u00e8 la 7\u00aa in Serie A.\nMercato.\nIl mercato della squadra lombarda comincia con i rinnovi dei due nazionali italiani: il capitano Luca Vitali firma un contratto biennale mentre il centro Marco Cusin firma un annuale. Viene confermato anche Fabio Mian.\nIl primo volto nuovo della Vanoli Basket 2015/2016 \u00e8 Paul Biligha, centro italiano di origini camerunensi proveniente da una stagione in A2 gold a Ferentino che firma un biennale. In seguito al roster vengono aggiunti le guardie Elston Turner proveniente da Brindisi e Tyrus McGee da Capo d'Orlando. Nella posizione di ala vengono acquistati il giovane italiano Raphael Gaspardo da Treviglio e il trentenne americano Deron Washington reduce da una stagione in Israele al Bnei Herzliya. L'ultimo americano del quintetto base arriva dai francesi del Limoges CSP ed \u00e8 l'ala americana James Southerland. Completa il roster il play italiano Nicol\u00f2 Cazzolato proveniente Montichiari, in Serie B. Poco prima dell'inizio del campionato, a causa del protrarsi dell'infortunio del capitano Luca Vitali, viene tesserato con un contratto bimestrale con opzione per il resto della stagione il playmaker britannico Ogo Adegboye proveniente dall'Aris Salonicco. Al termine dei due mesi, Adegboye esce dal contratto accasandosi a Caserta poco dopo. Il 3 gennaio 2016 viene acquistata l'ala grande serba Nikola Dragovi\u0107 dal club tedesco del Mitteldeutscher BC.\nRisultati.\nSerie A.\nPlay-off.\nI \"Quarti di Finale\" si giocano al meglio delle 5 partite. La squadra con il miglior piazzamento in classifica al termine della stagione regolare gioca in casa gara-1, gara-2 e la eventuale gara-5.\nStatistiche.\nStatistiche di squadra.\n\"Statistiche aggiornate al 14 maggio 2016\"\nAndamento in campionato.\n\"Statistiche aggiornate al 14 maggio 2016\"\nStatistiche dei giocatori.\n\"Statistiche aggiornate al 14 maggio 2016\""}
{"id": "5543550", "revid": "305330", "url": "https://it.wikipedia.org/wiki?curid=5543550", "title": "La freccia nel fianco (romanzo)", "text": "La freccia nel fianco \u00e8 un romanzo di Luciano Zuccoli, pseudonimo del romanziere italo svizzero Luciano Von Ingenheim (1868 \u2013 1929), pubblicato nel 1913.\nTrama.\nIl romanzo \u00e8 diviso in due parti. Nella prima parte Nicoletta Dossena, una ragazza diciottenne appartenente a una ricca famiglia borghese, conosce Brunello, un bambino di otto anni figlio del conte Fabiano Traldi di San Pietro, un gaudente con il vizio del gioco, e di Clara Dolores, una donna fragile e frivola. Nonostante la differenza di et\u00e0, fra Nicoletta e Brunello nasce un \"casto idillio\". Nicoletta respinge la corte del conte Massenti soprattutto quando apprende che costui \u00e8 l'amante di Clara Dolores. Nicoletta e Brunello sono tuttavia separati dopo che il padre di lui \u00e8 costretto a scappare, per sfuggire a un creditore, portandosi dietro il figlio. La giovane resta sgomenta: \u00abLo aveva amato come un bambino suo, pi\u00f9 che un fratello. Gli aveva dato tutta la sua fresca anima libera; ed egli, a guisa d'un piccolo Amore sbucato impensatamente fuor da una nube, le aveva piantato nel fianco una freccia di cui ella non sapeva pi\u00f9 liberarsi, di cui avrebbe portato il peso e il segno per tutta la vita\u00bb.\nLa seconda parte si svolge dodici anni dopo: Brunello, un giovane di vent'anni, incontra in un caff\u00e8 di Milano Nicoletta, moglie trentenne dell'industriale Luigi Barbano. Brunello si rende conto di sentire amore per Nicoletta: la donna ricambia questo sentimento, ma \u00e8 intenzionata a non tradire il marito, uomo onesto e generoso. In estate Brunello e Nicoletta si recano nella localit\u00e0 lacustre nella quale si sono conosciuti anni prima. Nicoletta si concede a Brunello, per uccidersi poco dopo annegandosi. Un anno e mezzo dopo Brunello, che si \u00e8 dedicato alla carriera letteraria, pubblicher\u00e0 un poema \"di sconfinata angoscia\", ispirato alla sua vicenda amorosa, che lo render\u00e0 illustre.\nCritica.\n\"La freccia nel fianco\" usc\u00ec dapprima a puntate su \"La Lettura\", rivista mensile del \"Corriere della Sera\", illustrato da Vittorio Corcos. Fu pubblicato lo stesso anno in volume dall'editore Treves e ristampato costantemente ogni anno, per lo meno fino al 1929, anno della morte dell'autore. Dimenticato, fu riscoperto negli anni settanta, \u00abnell'ambito del pi\u00f9 generale recupero, da parte di alcuni studiosi, del romanzo d'appendice\u00bb. \u00c8 considerato il capolavoro di Luciano Zuccoli il quale \u00abfuse nel romanzo i temi a lui pi\u00f9 cari: la rappresentazione dell'adolescenza, una sensualit\u00e0 passionale e mondata e una manierata raffinatezza propria di un'epoca in cui dominava lo stile liberty\u00bb."}
{"id": "5543551", "revid": "729019", "url": "https://it.wikipedia.org/wiki?curid=5543551", "title": "Francesco Zingales", "text": "Biografia.\nNacque a Longi, in provincia di Messina, il 10 gennaio 1884, figlio di Francesco, di professione notaio, e Angela Zingales e dopo aver frequentato la Regia Accademia Militare di Modena, da cui usc\u00ec con il grado di sottotenente, partecip\u00f2 alla guerra italo-turca dove fu decorato con una Medaglia d'argento e una di bronzo al valor militare.\nDurante il corso della prima guerra mondiale nel 1915 si distinse nel settore di Oslavia, rimanendo ferito in azione il 27 settembre 1915. Partecip\u00f2 poi alla presa di Gorizia (agosto 1916), e alla battaglia di Vittorio Veneto (ottobre-novembre 1918) come ufficiale addetto allo Stato maggiore della 48\u00aa Divisione, e al termine del conflitto risultava decorato con altre due Medaglie d'argento e una di bronzo al valor militare e promosso maggiore per merito di guerra.\nNel 1925 fu promosso colonnello e divenne comandante del 23\u00ba Reggimento fanteria. Nel 1936 venne promosso generale di brigata e divenne comandante dell'Accademia di Fanteria e Cavalleria e della Scuola di Applicazione di Parma. Nel corso del 1939 \u00e8 promosso generale di divisione e comand\u00f2 la 10\u00aa Divisione fanteria \"Piave\". Nel 1941, divenuto generale di corpo d'armata, assunse il comando del Corpo d'Armata Autotrasportato (C.A.T.).\nA partire dal 13 aprile 1941 partecip\u00f2 all'invasione della Jugoslavia, venendo decorato con la Croce di Cavaliere dell'Ordine militare di Savoia, e nel giugno dello stesso anno assunse il comando del neocostituito Corpo di spedizione italiano in Russia (CSIR). Durante il viaggio di trasferimento cadde ammalato a Vienna e il 17 luglio fu sostituito dal generale Giovanni Messe. Trasferito in Africa settentrionale italiana, a partire dal mese di dicembre assunse il comando del XX Corpo d'armata, e dall'aprile 1942 del XXI\nNell'ottobre 1942 part\u00ec per il fronte orientale assumendo il comando del XXXV Corpo d'Armata (ex C.S.I.R.), al posto del generale Messe. iI 17 dicembre 1942 a seguito della rottura del fronte sul Don inizi\u00f2 la lunga ritirata dal fronte russo, e una volta ritornato in Patria, il 12 luglio 1943 fu nominato comandante del XII Corpo d'armata, dislocato nella Sicilia orientale al posto del generale Mario Arisio, dopo lo sbarco alleato in Sicilia. Il 16 agosto il Corpo d'armata lascia definitivamente la Sicilia per essere riorganizzato, fino al 13 settembre 1943 quando viene sciolto."}
{"id": "5543556", "revid": "481666", "url": "https://it.wikipedia.org/wiki?curid=5543556", "title": "The Prophecy (film 1913)", "text": ""}
{"id": "5543557", "revid": "767487", "url": "https://it.wikipedia.org/wiki?curid=5543557", "title": "Sultanato di Balhaf", "text": "Il Wahidi Balhaf (in arabo: \u0648\u0627\u062d\u062f\u064a \u0628\u0627\u0644\u062d\u0627\u0641 Wahidi B\u0101l\u1e25\u0101f), ufficialmente Sultanato Wahidi di Balhaf (in arabo: \u0633\u0644\u0637\u0646\u0629 \u0627\u0644\u0648\u0627\u062d\u062f\u064a \u0628\u0627\u0644\u062d\u0627\u0641 Saltanat al-Wahidi B\u0101l\u1e25\u0101f), fu uno stato del Protettorato di Aden, della Federazione degli Emirati Arabi del Sud e dell'entit\u00e0 che la segu\u00ec, la Federazione dell'Arabia Meridionale.\nLa sua capitale era Balhaf sulla costa del golfo di Aden e comprendeva la citt\u00e0 e l'entroterra di Azzan (gi\u00e0 sede di un separato Sultanato Wahidi di Azzan). Il sultanato fu abolito nel 1967 alla fondazione della Repubblica Democratica Popolare dello Yemen. L'area oggi \u00e8 parte dello Yemen.\nStoria.\nLo Stato precedente, il Sultanato Wahidi (Saltanat al-Wahidiyya), venne istituito in una data incerta. Nel 1830 tale regno si divise in quattro stati:\nIl 4 maggio 1881 Ba'l Haf e `Azzan si unirono. Nel 1888 il Sultanato Wahidi di Ba'l Haf e quello di `Azzan divennero protettorati britannici. Nel 1895 anche Bi\u00b4r `Ali `Amaqin fu posto sotto la protezione britannica. Il 23 ottobre 1962 il sultanato si riun\u00ec prendendo il nome di Sultanato Wahidi (al-Saltana al-Wahidiyya), mentre Bi'r `Ali e Habban rimasero sultanati subordinati. Il 29 novembre 1967 con l'indipendenza della Repubblica Popolare dello Yemen del Sud furono aboliti tutti gli stati monarchici.\nElenco dei sultani.\nSultani Wahidi di Ba'l Haf.\nI regnanti portavano il titolo di \"Sultan al-Wahidi\".\nSultanato Wahidi di Ba'l Haf.\nI regnanti portavano il titolo di \"Sultan Ba al-Haf al-Wahidi\".\nSultani Wahidi di `Azzan.\nI regnanti portavano il titolo di \"Sultan `Azzan al-Wahidi\".\nSultani di Ba'l Haf e `Azzan.\nI regnanti portavano il titolo di \"Sultan Ba al-Haf wa `Azzan al-Wahidi\"."}
{"id": "5543558", "revid": "481666", "url": "https://it.wikipedia.org/wiki?curid=5543558", "title": "The Prophecy (film)", "text": ""}
{"id": "5543559", "revid": "827882", "url": "https://it.wikipedia.org/wiki?curid=5543559", "title": "I Feel Cream", "text": "I Feel Cream \u00e8 il quinto album in studio della cantante canadese Peaches, pubblicato nell'aprile 2009."}
{"id": "5543560", "revid": "767487", "url": "https://it.wikipedia.org/wiki?curid=5543560", "title": "C\u00e9sar Bernardo Dutra", "text": "Carriera.\nNel 2011 con la Nazionale Under-20 ha preso parte al vittorioso Campionato mondiale senza scendere in campo."}
{"id": "5543561", "revid": "599013", "url": "https://it.wikipedia.org/wiki?curid=5543561", "title": "Ismail H'Maidat", "text": "Biografia.\nNato a Enschede, nei Paesi Bassi da genitori nordafricani, possiede la cittadinanza marocchina.\nCaratteristiche tecniche.\nCalciatore mancino molto forte fisicamente, dispone di una buona progressione palla al piede e di una buona elevazione. Pu\u00f2 giocare sia come trequartista che come seconda punta.\nCarriera.\nClub.\nSi avvicina al calcio militando nelle giovanili del Twente squadra della sua citt\u00e0, per poi spostarsi in Belgio dove cambia molte squadre, prima di spostarsi in Inghilterra nel Crystal Palace, per giungere poi all\u2019Anderlecht dove si mette in luce con 3 presenze al Torneo di Viareggio, dove arriva fino alla finale sconfitto ai supplementari dal Milan.\nBrescia.\nDal 1\u00ba luglio 2014 milita nel Brescia, dove fa il suo esordio da professionista il 17 agosto 2014 nella partita di Coppa Italia contro la Pro Vercelli subentrando a Rub\u00e9n Olivera. Debutta nell'ultima giornata del suo primo campionato di Serie B contro il Trapani. La sua prima rete arriva nel campionato successivo nella gara interna contro il Bologna. Termina l'esperienza bresciana con 42 presenze e 1 gol in campionato.\nRoma e i vari prestiti all'Ascoli, al Vicenza, all'Olhanense.\nIl 1\u00ba febbraio 2016 viene ingaggiato dalla Roma per euro pi\u00f9 Emanuele Ndoj e Michele Somma, per una valutazione totale di 3,15 milioni; la Roma lo gira in prestito all'Ascoli fino a fine stagione, con diritto di riscatto a favore dei marchigiani e contro opzione a favore dei giallorossi, ma non scende mai in campo. Nella stagione seguente, rientrato a Roma, va in prestito invece al Vicenza Calcio, con cui effettua una sola presenza nel Campionato Primavera 2016-2017. Tornato a Roma anticipatamente, a gennaio 2017 si trasferisce nuovamente in prestito per sei mesi all'Olhanense in Segunda Liga, mentre nella prima parte della stagione 2017-2018 va sempre in prestito al .\nL'arresto e la estraneit\u00e0 ai fatti.\nIl 13 marzo 2018 il giocatore \u00e8 stato arrestato in Belgio dalla polizia ed \u00e8 sospettato di aver commesso cinque rapine a mano armata.\nDopo 10 mesi di carcere, Ismail viene completamente scagionato essendo dimostrata la sua estraneit\u00e0 ai fatti. Il suo contratto alla Roma scadeva dopo due anni, ma la Roma ha risolto il contratto.\nComo e S\u00fcdtirol.\nIl 25 luglio 2019, dopo un anno di inattivit\u00e0, firma un contratto annuale, con un'opzione per i tre successivi, con il , ricominciando cos\u00ec dalla Serie C. Nel corso della stagione 2020/2021 si conquista il posto da titolare superando quota 100 presenze con i club e contribuisce al ritorno dei lariani in Serie B.\nNel calciomercato invernale del gennaio 2022 torna in Serie C, passando in prestito con diritto di riscatto al .\nNazionale.\nEsordisce con il in occasione della vittoria per 4-0 contro il nell'ottobre 2016.\nStatistiche.\nPresenze e reti nei club.\n\"Statistiche aggiornate al 28 gennaio 2022.\""}
{"id": "5543562", "revid": "827882", "url": "https://it.wikipedia.org/wiki?curid=5543562", "title": "Impeach My Bush", "text": "Impeach My Bush \u00e8 il quarto album in studio della cantante canadese Peaches, pubblicato nel 2006."}
{"id": "5543565", "revid": "827882", "url": "https://it.wikipedia.org/wiki?curid=5543565", "title": "Fatherfucker", "text": "Fatherfucker \u00e8 il terzo album in studio della cantante canadese Peaches, pubblicato nel 2003."}
{"id": "5543568", "revid": "84961152", "url": "https://it.wikipedia.org/wiki?curid=5543568", "title": "Sceiccato di Alawi", "text": "Lo Sceiccato di Alawi (in arabo: \u0645\u0634\u064a\u062e\u0629 \u0627\u0644\u0639\u0644\u0648\u064a Mashyakhat al-'Alawi ), o pi\u00f9 semplicemente Alawi (in arabo: \u0639\u0644\u0648\u064a 'Alawi), fu uno sceiccato situato nello Yemen. La sua capitale era al-Qash'a. Lo Stato venne abolito nel 1967 con l'indipendenza della Repubblica Democratica Popolare dello Yemen.\nStoria.\nL'`Alawi era uno degli originali \"Nove Cantoni\" che firmarono accordi di protezione con il Regno Unito nel XVIII secolo.\nNel 1863 entr\u00f2 a far parte del pi\u00f9 ampio Protettorato di Aden, in coincidenza con l'apertura del canale di Suez, nello stesso anno.\nNel 1960 ader\u00ec alla Federazione degli Emirati Arabi del Sud e in seguito all'entit\u00e0 che la segu\u00ec, la Federazione dell'Arabia Meridionale. L'ultima sceicco Salih Ibn Sayil Al Alawi, fu deposto e il suo Stato abolito il 28 agosto 1967 alla fondazione della Repubblica Democratica Popolare dello Yemen. Dal 1990 l'area \u00e8 parte dello Yemen.\nElenco degli sceicchi.\nI regnanti portavano il titolo di \"Shaykh al-Mashyakha al-`Alawiyya\"."}
{"id": "5543569", "revid": "827882", "url": "https://it.wikipedia.org/wiki?curid=5543569", "title": "The Teaches of Peaches", "text": "The Teaches of Peaches \u00e8 il secondo album in studio della cantautrice canadese Peaches, pubblicato nel 2000. Si tratta del primo disco pubblicato con lo pseudonimo Peaches."}
{"id": "5543570", "revid": "767487", "url": "https://it.wikipedia.org/wiki?curid=5543570", "title": "Frauches", "text": "Carriera.\nNel 2011 con la Nazionale Under-20 ha preso parte al vittorioso Campionato mondiale senza scendere in campo."}
{"id": "5543572", "revid": "767487", "url": "https://it.wikipedia.org/wiki?curid=5543572", "title": "The New Pupil (film 1913)", "text": "The New Pupil \u00e8 un cortometraggio muto del 1913 diretto da George Lessey.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 15 aprile 1913."}
{"id": "5543574", "revid": "158913", "url": "https://it.wikipedia.org/wiki?curid=5543574", "title": "Ghicon", "text": "Ghicon, o Gihon, \u00e8 il nome del secondo fiume menzionato nel secondo capitolo del libro biblico della Genesi. Viene indicato come uno dei quattro fiumi (assieme a Tigri, Eufrate e Pison) che escono dal Giardino dell'Eden diramandosi da un singolo fiume che scorreva all'interno. Il nome (\"Gi\u0127\u00f4n\" ) pu\u00f2 essere interpretato come \"prorompe, sgorga\".\nStoria.\nIl Ghicon viene descritto come \"circondante l'intera terra di Cush\", un nome associato all'Etiopia anche in altre parti della Bibbia o regno di Kush. Questo \u00e8 uno dei motivi per cui gli etiopi hanno da tempo individuato il Ghicon (\"Giyon\") con il fiume Abay (Nilo Azzurro), che circonda l'ex regno di Gojjam. Da un punto di vista geografico corrente questo sembrerebbe impossibile, dal momento che gli altri due fiumi che secondo le sacre scritture uscivano dall'Eden, il Tigri e l'Eufrate, sono in Mesopotamia. Tuttavia, lo studioso Edward Ullendorff ha scritto a sostegno di questa identificazione. La citt\u00e0 dell'area della Mesopotamia che meglio si associa a questa descrizione \u00e8 Kish (derivato da Kush o Cush) ubicata in pianura e somigliante ad un settore che viene ripetutamente invaso dai fiumi Eufrate e Tigri.\nStudiosi del XIX secolo, moderni ed arabi hanno ipotizzato di individuare la \"terra di Cush\" con l'Hindu Kush e Ghicon con l'Amu Darya (Jihon/Jayhon dei testi islamici). L'Amu Darya era noto agli scrittori islamici del medioevo come Jayhun o Ceyhun in lingua turca. Derivava da Jihon, o Zhihon come \u00e8 ancora oggi conosciuto dai Persiani. \nLo storico ebreo del I secolo, Flavio Giuseppe associava il fiume Ghicon al Nilo.\nIl Ghicon \u00e8 stato anche individuato come l'attuale fiume Aras della Turchia. Un'altra idea proposta \u00e8 che il fiume Ghicon non esiste pi\u00f9, o \u00e8 cambiato significativamente il suo corso, dal momento che la topografia della zona \u00e8 presumibilmente stata alterata dal diluvio universale.\nJuris Zarins ha identificato il Ghicon con il Karun in Iran e Kush con le terre dei Cassiti."}
{"id": "5543577", "revid": "1522738", "url": "https://it.wikipedia.org/wiki?curid=5543577", "title": "Sultanato di Haban", "text": "Il Wahidi Habban (in arabo : \u0648\u0627\u062d\u062f\u064a \u062d\u0628\u0627\u0646 Wahidi Habban), ufficialmente Sultanato Wahidi di Haban (in arabo: \u0633\u0644\u0637\u0646\u0629 \u0627\u0644\u0648\u0627\u062d\u062f\u064a \u062d\u0628\u0627\u0646 Saltanat al-Wahidi Habban), fu uno stato membro del Protettorato di Aden. La sua capitale era Habban. L'ultimo sultano, Husayn ibn Abd Allah Al Wahidi, fu deposto e lo Stato \u00e8 stato abolito nel 1967 alla fondazione della Repubblica Democratica Popolare dello Yemen. L'area oggi \u00e8 parte dello Yemen.\nStoria.\nLo Stato predecessore, il Sultanato Wahidi (Saltanat al-Wahidiyya), venne istituito in una data incerta. Nel 1830 tale regno si divise in quattro stati:\nIl 4 maggio 1881 Ba'l Haf e `Azzan si unirono. Nel 1888 il Sultanato Wahidi di Ba'l Haf e quello di `Azzan divennero protettorati britannici. Nel 1895 anche Bi\u00b4r `Ali `Amaqin venne posto sotto la protezione britannica. Il 23 ottobre 1962 il sultanato si riun\u00ec prendendo il nome di Sultanato Wahidi (al-Saltana al-Wahidiyya), mentre Bi'r `Ali e Habban rimasero sultanati subordinati. Il 29 novembre 1967 con l'indipendenza della Repubblica Popolare dello Yemen del Sud vennero aboliti tutti gli stati monarchici.\nElenco dei sultani.\nI regnanti portavano il titolo di \"Sultan Habban al-Wahidi\"."}
{"id": "5543586", "revid": "110157", "url": "https://it.wikipedia.org/wiki?curid=5543586", "title": "PSR J0108-1431", "text": "PSR J0108-1431 \u00e8 una pulsar situata a circa 420 a.l. dalla Terra, nella costellazione della Balena. \u00c8 stata scoperta nel 1994 dall'Osservatorio Parkes in Australia, ed al 2009 \u00e8 la pi\u00f9 vicina pulsar conosciuta.\nIl Very Large Telescope dell'ESA ha individuato una possibile controparte ottica di questa stella di neutroni, con una magnitudine apparente Ma = 27,8, facendone al 2009 la seconda pulsar conosciuta con la luminosit\u00e0 pi\u00f9 bassa.\nNon \u00e8 stata individuata alcuna sua compagna, per cui essendo una pulsar solitaria non \u00e8 possibile determinarne la massa. Ruota su se stessa con un periodo di 0,8 secondi ed \u00e8 una delle pi\u00f9 vecchie pulsar conosciute, con un'et\u00e0 stimata in 166 milioni di anni."}
{"id": "5543587", "revid": "322321", "url": "https://it.wikipedia.org/wiki?curid=5543587", "title": "Richard Challoner", "text": "Venne ordinato sacerdote nel 1716 e fu vescovo titolare di Dobero e vicario apostolico del distretto di Londra. Noto principalmente per una revisione della traduzione biblica \"Douay Rheims\", scrisse anche numerosi libri a tema religioso. \nBiografia.\nNel 1705 il giovane Richard fu inviato in Francia, al collegio cattolico inglese di Douai, dove risiedette per oltre venticinque anni. Vi fu infatti allievo ed all'et\u00e0 di ventuno anni vi divenne professore di retorica e di poesia. Fu ordinato sacerdote nel 1716.\nNel 1719 ricevette il baccalaureato in teologia presso l'Universit\u00e0 dei Douai e vi divenne professore di filosofia, carica che tenne per otto anni. Nel 1720 divenne vicepresidente dell'Universit\u00e0 e nel contempo ebbe anche la cattedra di teologia, materia della quale ottenne il dottorato nel 1727.\nTorn\u00f2 in Inghilterra nel 1730. Nel 1739 ricevette la nomina di vescovo titolare di Dobero e nel 1741 fu consacrato vescovo in una cappella privata di Hammersmith, Londra. Nel 1758 fu nominato vicario apostolico del Distretto di Londra.\nInizialmente sepolto a Milton, nel Berkshire, nel 1946 la sua salma venne traslata nella cattedrale di Westminster.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "5543590", "revid": "1543377", "url": "https://it.wikipedia.org/wiki?curid=5543590", "title": "Association Sportive de Monaco Football Club 2015-2016", "text": "Questa voce raccoglie le informazioni riguardanti l'Association Sportive de Monaco Football Club nelle competizioni ufficiali della stagione 2015-2016.\nMaglie e sponsor.\nLo sponsor tecnico per la stagione 2015-2016 \u00e8 Nike, mentre lo sponsor ufficiale \u00e8 Fedcom. La prima maglia \u00e8 bianca e rossa con banda trasversale, calzoncini e calzettoni bianchi con risvolti rossi. La seconda maglia \u00e8 blu con inserti gialli, calzoncini e calzettoni blu.\nRosa.\n "}
{"id": "5543592", "revid": "767487", "url": "https://it.wikipedia.org/wiki?curid=5543592", "title": "Mr. Toots' Tooth", "text": "Mr. Toots' Tooth \u00e8 un cortometraggio muto del 1913 diretto da Charles M. Seay.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in 200 metri - usc\u00ec nelle sale cinematografiche degli Stati Uniti il 1\u00ba ottobre 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, il documentario \"Damascus and the Ruins of Baalbek\"."}
{"id": "5543600", "revid": "767487", "url": "https://it.wikipedia.org/wiki?curid=5543600", "title": "Lecco Calcio 1994-1995", "text": "Questa pagina raccoglie le informazioni riguardanti il Lecco Calcio nelle competizioni ufficiali della stagione 1994-1995.\nStagione.\nNella stagione 1994-1995 il Lecco ha disputato il girone A del campionato di Serie C2, ottenendo la sesta posizione in classifica con 50 punti. Il torneo \u00e8 stato vinto con 70 punti dal Brescello che ha ottenuto la promozione diretta in Serie C1, la seconda promossa \u00e8 stata il Saronno che ha vinto i playoff."}
{"id": "5543613", "revid": "767487", "url": "https://it.wikipedia.org/wiki?curid=5543613", "title": "Mansur", "text": "Caratteristiche tecniche.\n\u00c8 un terzino sinistro.\nCarriera.\nNazionale.\nNel 2013 \u00e8 stato convocato dal Brasile Under-20 per disputare il Campionato sudamericano."}
{"id": "5543614", "revid": "767487", "url": "https://it.wikipedia.org/wiki?curid=5543614", "title": "The Rocky Mountains in Winter", "text": "The Rocky Mountains in Winter \u00e8 un cortometraggio muto del 1913. Non si conosce il nome del regista del film, un documentario prodotto dalla Edison.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio di 100 metri - usc\u00ec nelle sale cinematografiche degli Stati Uniti il 14 aprile 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, la commedia \"Jones Goes Shopping\"."}
{"id": "5543627", "revid": "74173", "url": "https://it.wikipedia.org/wiki?curid=5543627", "title": "Galles del Nord", "text": ""}
{"id": "5543628", "revid": "125613840", "url": "https://it.wikipedia.org/wiki?curid=5543628", "title": "Concerto per pianoforte", "text": "Un concerto per pianoforte e orchestra, detto anche semplicemente concerto per pianoforte, \u00e8 un concerto in cui lo strumento solista \u00e8 il pianoforte accompagnato dall'orchestra o, pi\u00f9 raramente, da un pi\u00f9 piccolo ensemble di strumenti. In quest'ultimo caso, con l'accompagnamento per esempio di un'orchestra d'archi, si tratta di musica da camera.\nStoria.\nConcerti per strumenti a tastiera nel periodo barocco sono i concerti per organo op. 4 e op. 7 di Georg Friedrich H\u00e4ndel e i concerti per clavicembalo di Johann Sebastian Bach.\nPeriodo classico e romantico.\nDopo che il pianoforte riusc\u00ec ad affermarsi nel campo della musica, i compositori iniziarono a scrivere concerti per questo strumento. Ci\u00f2 accadde nel tardo XVIII secolo, durante il Classicismo. Wolfgang Amadeus Mozart fu il compositore che pi\u00f9 concorse allo sviluppo di questa forma musicale ai suoi inizi. Il corpus dei concerti per pianoforte di Mozart ha imposto saldamente il suo timbro sul genere per buona parte del periodo romantico.\nMozart scrisse molti concerti per pianoforte pensando a se stesso come esecutore (i suoi 27 concerti per pianoforte includono anche concerti per due e tre pianoforti). Con l'affermarsi del pianista virtuoso, molti compositori-pianisti fecero altrettanto, in particolare Ludwig van Beethoven, Fryderyk Chopin, Robert Schumann e Carl Maria von Weber- ma anche musicisti meno noti come Johann Nepomuk Hummel, Joseph W\u00f6lfl, John Field, Ferdinand Ries e Franz Xaver Mozart.\nNoti esempi di composizioni che vanno dalla met\u00e0 del XIX secolo al Romanticismo sono costituiti da concerti di Edvard Grieg, Johannes Brahms, Camille Saint-Sa\u00ebns, Franz Liszt, P\u00ebtr Il'i\u010d \u010cajkovskij e Sergej Vasil'evi\u010d Rachmaninov. Anton\u00edn Dvo\u0159\u00e1k e Xaver Scharwenka composero concerti meno noti in questo periodo. Edward Elgar compose degli abbozzi per un concerto ma non riusc\u00ec a completarne uno.\nNel XIX secolo, Henry Litolff, sfoc\u00f2 il confine fra concerto per pianoforte e orchestra e sinfonia nelle sue cinque opere dal titolo \"Concerto Symphonique\" e Ferruccio Busoni aggiunse un coro maschile nell'ultimo movimento del suo Concerto per pianoforte della durata di un'ora. Wilhelm Furtw\u00e4ngler compose il suo Concerto sinfonico per pianoforte e orchestra della durata di pi\u00f9 un'ora, nel periodo 1924-1937. In senso pi\u00f9 generale, il termine \"concerto per pianoforte\" potrebbe estendersi alle numerose opere concertate spesso programmatiche per pianoforte e orchestra dell'epoca - Beethoven, \"Fantasia Corale,\" Liszt \"Totentanz\" e \"Le rovine di Atene\" (variazioni) e Richard Strauss, \"Burleske\" sono solo alcune delle centinaia di tali opere.\nI pochi concerti per pianoforte ben noti che dominano i programmi e le discografie dei concerti di oggi, costituiscono solo una piccola parte del repertorio che proliferava sulla scena musicale europea nel corso del XIX secolo.\nNovecento e musica contemporanea.\nLa forma del concerto per pianoforte \u00e8 sopravvissuta anche nella musica moderna e in quella contemporanea, con esempio di opere di Leroy Anderson, Samuel Barber, B\u00e9la Bart\u00f3k, York Bowen, Elliott Carter, Emma Lou Diemer, George Gershwin, Ferde Grof\u00e9, Gy\u00f6rgy Ligeti, Witold Lutos\u0142awski, Gian Francesco Malipiero, Frank Martin, Bohuslav Martin\u016f, Nikolaj Karlovi\u010d Metner, Peter Mennin, Peter Mieg, Selim Palmgren, Dora Peja\u010devi\u0107, Lorenzo Perosi, Sergej Sergeevi\u010d Prokof'ev, Behzad Ranjbaran, Maurice Ravel, Arnold Sch\u00f6nberg, Dmitrij Dmitrievi\u010d \u0160ostakovi\u010d, Arthur Somervell, Igor' F\u00ebdorovi\u010d Stravinskij, Heinrich Sutermeister, Aleksandr Nikolaevi\u010d \u010cerepnin, Michael Tippett, Pan\u010do Vladigerov, Charles Wuorinen ed altri.\nParti di altre opere sinfoniche XX secolo danno al pianoforte prominenza occasionale come a qualsiasi altro strumento dell'orchestra, come nella \"Sinfonia in tre movimenti\" di Stravinskij, nel concerto per violino di Samuel Barber e nella \"Sinfonia n. 3\" di Michael Tippett.\nConcerto per pianoforte per la mano sinistra.\nIl tedesco Paul Wittgenstein perse la sua mano destra durante la prima guerra mondiale, e nel riprendere la sua carriera di concertista richiese la composizione di alcuni concerti per la sola mano sinistra ad alcuni compositori del suo tempo. Il ceco Otakar Hollmann, che si fer\u00ec gravemente alla mano destra durante la guerra, fece lo stesso anche se in misura minore. Dietro queste commissioni nacquero le composizioni di Bortkevi\u010d, Britten, Hindemith, Jan\u00e1\u010dek, Korngold, Martin\u016f, Prokof'ev, Ravel, Franz Schmidt, Richard Strauss e altri.\nConcerto per due pianoforti.\nConcerti per due pianoforti sono stati composti da Bach (da due a quattro pianoforti, BWV 1060-65, veramente per clavicembalo, ma spesso eseguiti su pianoforte), Mozart (due, K 242 (originariamente per tre pianoforti e orchestra) e K 365), Mendelssohn (due, 1823-4), Bruch (1912), B\u00e9la Bart\u00f3k (1927/1932, una riscrittura della sua Sonata per due pianoforti e percussioni), Stravinskij Concerto per due pianoforti soli scritto fra il 1931 e il 1935, Poulenc (1932), Arthur Benjamin (1938), Peter Mieg (1939-41), Darius Milhaud (1941 e 1951), Bohuslav Martin\u016f (1943), Ralph Vaughan Williams (c. 1946), Roy Harris (1946), Gian Francesco Malipiero (due opere, entrambe del 1957), Walter Piston (1959), Luciano Berio (1973) e Harald Genzmer (1990).\nConcerto per tre o pi\u00f9 pianoforti.\nA parte gli esempi di Bach e Mozart, le opere per pi\u00f9 di due pianoforti e orchestra sono molto rare, ma sono state composte da Carl Czerny (\"Quatuor Concerto\" per quattro pianoforti, op. 230), Morton Gould (\"Inventions\" per quattro pianoforti e orchestra, 1954), Peter Racine Fricker (\"Concertante\" per tre pianoforti, timpani e archi, 1956), Wolfgang Fortner (\"Triplum\" per tre pianoforti e orchestra, 1966) e Georg Friedrich Haas (\"limited approximations\" per sei pianoforti a microtonalit\u00e0 e orchestra, 2010)"}
{"id": "5543629", "revid": "1318658", "url": "https://it.wikipedia.org/wiki?curid=5543629", "title": "Galles del nord", "text": "Il Galles del nord (in inglese: \"North Wales\", in gallese: \"Gogledd Cymru\") \u00e8 la regione non ufficiale pi\u00f9 a nord del Galles. Il mercato, i trasporti e l'istruzione \u00e8 incentrata a Wrexham, Rhyl, Colwyn Bay, Llandudno e Bangor. Confina a sud con le contee di Ceredigion e Powys nel Galles centrale e ad est con le contee di Shropshire nelle Midlands Occidentali e Cheshire nel Nord Ovest dell'Inghilterra. Il Galles del Nord \u00e8 tradizionalmente diviso in tre regioni, viz: \"Upper Gwynedd\" (o\"Gwynedd above the Conwy\", definito come l'area a nord del fiume Dyfi e ad ovest del fiume Conwy); \"Lower Gwynedd\" (o \"Gwynedd below the Conwy\" anche conosciuto come \"Perfeddwlad\" e definito come la regione ad est del Conwy e ad ovest del Dee), ed Ynys M\u00f4n (o Anglesey), una grande isola al largo della costa nord.\nIl confine meridionale \u00e8 arbitrario e la sua definizione pu\u00f2 dipendere dall'uso che viene fatto del termine. Ad esempio, il confine della Polizia del Galles del Nord differisce dal confine dell'area del Galles del Nord della Natural Resources Wales e dal Consorzio (Taith) dei Trasporti Regionali del Galles del Nord.\nStoria.\nLa regione \u00e8 ricca di storia e fu per circa un millennio nota come Regno di Gwynedd. La roccaforte montagnosa di Snowdonia costitu\u00ec il nucleo di quel regno e sarebbe poi divenuta l'ultimo scampolo di Galles indipendente nel Medioevo, e fu conquistata solo nel 1283. Ad oggi, rimane un importante centro della lingua gallese e un punto di riferimento per l'identit\u00e0 culturale e nazionale gallese.\nSiti Patrimonio dell'umanit\u00e0 e biosfere.\nL'area \u00e8 sede di due dei tre Patrimoni dell'umanit\u00e0 dell'UNESCO del Galles. Questi sono l'Acquedotto di Pontcysyllte e, collettivamente, i Castelli e mura cittadine di Re Edoardo a Gwynedd che comprendono i siti di Caernarfon, Beaumaris, Conwy e Harlech. Con Powys e Ceredigion, il Galles del nord condivide l'unica Biosfera dell'UNESCO del Galles, denominata Biosffer Dyfi Biosphere, per promuovere lo sviluppo sostenibile.\nSuddivisioni amministrative.\nLa regione \u00e8 composta dalle seguenti aree amministrative:\nOltre alle sei suddivisioni di autorit\u00e0 locale, il Galles del nord \u00e8 anche diviso nelle seguenti contee preservate per vari scopi cerimoniali:\nLa citt\u00e0 pi\u00f9 popolosa della regione \u00e8 Wrexham con 61\u00a0603 abitanti.\nCollegi.\n\"Galles del nord\" fu una circoscrizione elettorale del Parlamento europeo fino al 1999. Attualmente, vi \u00e8 una regione elettorale per l'Assemblea nazionale per il Galles con lo stesso nome, che copre la parte nord-orientale del Galles (specificamente l'intera area dell'ex contea di Clwyd), come anche le aree costiere settentrionali del Galles nord-occidentale. Il resto del Galles del nord \u00e8 coperto dalla regione elettorale del Galles centrale e occidentale.\nGeografia.\nLa regione \u00e8 principalmente rurale, con molte montagne e valli. Questo, insieme alle aree costiere (sul mare d'Irlanda), ha fatto del turismo una delle principali fonti di reddito. L'agricoltura, che una volta era la principale fonte economica della regione, \u00e8 oggi molto ridimensionata; il reddito medio pro capite della popolazione locale \u00e8 il pi\u00f9 basso del Regno Unito e gran parte della regione ha lo status \"Obiettivo 1\" dell'Unione europea.\nLa parte orientale del Galles del nord conta le aree maggiormente popolate, con pi\u00f9 di 300.000 persone che vivono nelle aree intorno a Wrexham e Deeside. Wrexham \u00e8 la citt\u00e0 pi\u00f9 grande del Galles del nord, con una popolazione di 63.084 persone nel 2001. La popolazione totale della regione \u00e8 di 688.937 (dato del 2011) e la maggioranza dei villaggi si trovano lungo la costa, incluse alcune citt\u00e0 turistiche come Rhyl, Llandudno e Pwllheli. La strada A55 collega queste citt\u00e0 a Manchester, Liverpool e Birmingham e al porto di Holyhead per i traghetti per l'Irlanda. Pochi itinerari collegano il Galles del nord con il Galles del sud. Vi sono due citt\u00e0 con cattedrali, Bangor e St Asaph, oltre a molti castelli medievali come Criccieth, Dolbadarn, Dolwyddelan, Harlech, Caernarfon, Beaumaris e Conwy. L'estensione del Galles del nord \u00e8 di 6.172 chilometri quadrati, il che la rende poco pi\u00f9 grande del Brunei."}
{"id": "5543630", "revid": "541053", "url": "https://it.wikipedia.org/wiki?curid=5543630", "title": "Sultanato Mahra di Qishn e Socotra", "text": "Il Sultanato Mahra di Qishn e Socotra (in arabo: \u0633\u0644\u0637\u0646\u0629 \u0627\u0644\u0645\u0647\u0631\u0629 \u0641\u064a \u0642\u0634\u0646 \u0648\u0633\u0642\u0637\u0631\u0629 Saltanat al-Mahrah f\u012b Qishn wa-Suqu\u1e6drah) o, talvolta, Sultanato Mahra di Ghayda e Socotra (in arabo: \u0633\u0644\u0637\u0646\u0629 \u0627\u0644\u0645\u0647\u0631\u0629 \u0641\u064a \u0627\u0644\u063a\u064a\u0636\u0627\u0621 \u0648\u0633\u0642\u0637\u0631\u0629 Sal\u1e6danat al-Mahrah f\u012b al-Ghay\u1e0d\u0101' wa-Suqu\u1e6drah) fu un sultanato che includeva sia la regione storica della Mahra che l'isola di Socotra. Era governato dalla dinastia Banu Afrar (in arabo : \u0628\u0646\u0648 \u0639\u0641\u0631\u0627\u0631 Banu 'Afr\u0101r, conosciuta anche come \u0628\u0646 \u0639\u0641\u0631\u064a\u0631). La nazione, nelle fonti inglesi, era talvolta chiamata Stato Mahra.\nNel corso del 1886, il sultanato divenne un protettorato britannico e pi\u00f9 tardi entr\u00f2 a far parte del Protettorato di Aden. La monarchia fu abolita nel 1967 alla fondazione della Repubblica Democratica Popolare dello Yemen. L'area oggi \u00e8 parte dello Yemen.\nOltre all'arabo, era parlata anche l'idioma Mehri, una lingua sudarabica moderna. Condivide con il vicino Dhofar, in Oman, tratti culturali come la lingua e l'importanza dell'incenso. Queste regioni condividono anche legami geografici e climatici, che li distinguono dal terreno desertico circostante, soprattutto a causa dell'azione benefica del monsone Kharif.\nStoria.\nTra il 1506 e il 1512 l'isola di Socotra venne occupata dall'Impero portoghese. I governatori portoghesi furono Afonso de Noronha (1506 - 1509) e P\u00earo Ferreira Foga\u00e7a (1509 - 1512). Il Sultanato Mahra di Qishn e Socotra venne fondato nel 1549. Nel 1866 divenne un protettorato britannico. Il 30 ottobre 1886 Socotra e le altre dipendenze entrarono nell'orbita di protezione inglese.\nLe capitali del sultanato erano Qishn (ad al-Mahra) e Hadibu (a Socotra). Nel 1960, Mahra rifiut\u00f2 di aderire alla Federazione dell'Arabia Meridionale, ma rimase sotto amministrazione britannica come parte del Protettorato dell'Arabia Meridionale. Il 16 ottobre 1967 il sultanato fu abolito e Mahra divenne parte della Repubblica Democratica Popolare dello Yemen, che nel 1990 si un\u00ec con lo Yemen del Nord per diventare l'attuale Yemen. L'ultimo sultano di Mahra fu `Isa ibn `Ali ibn Salim Afrar al-Mahri. Oggi la zona di Mahra (senza Socotra) \u00e8 parte del governatorato di al-Mahra.\nElenco dei sultani.\nI regnanti portavano il titolo di \"Sultan al-Dawla al-Mahriyya (Sultan Qishn wa Suqutra)\"."}
{"id": "5543632", "revid": "547034", "url": "https://it.wikipedia.org/wiki?curid=5543632", "title": "Alleanza Nazionalista Unita", "text": "L'Alleanza Nazionalista Unita (in inglese \"United Nationalist Alliance\" - UNA) \u00e8 un partito politico filippino di centro-destra.\nIl partito venne fondato il 4 aprile 2012 come coalizione elettorale per sostituire l'Opposizione Unita in vista delle elezioni parlamentari del 2013. Il 1\u00ba luglio 2015 fu ufficialmente inaugurato come partito politico dal vicepresidente Jejomar Binay, in preparazione della candidatura di quest'ultimo alle elezioni presidenziali del 2016."}
{"id": "5543633", "revid": "348618", "url": "https://it.wikipedia.org/wiki?curid=5543633", "title": "United Nationalist Alliance", "text": ""}
{"id": "5543636", "revid": "1833487", "url": "https://it.wikipedia.org/wiki?curid=5543636", "title": "Fidanzati", "text": "Fidanzati \u00e8 un album del cantante italiano Mauro Nardi del 1984 contenente 10 brani in lingua napoletana."}
{"id": "5543639", "revid": "767487", "url": "https://it.wikipedia.org/wiki?curid=5543639", "title": "Jones Goes Shopping", "text": "Jones Goes Shopping \u00e8 un cortometraggio muto del 1913 diretto da C.J. Williams.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio di 200 metri - usc\u00ec nelle sale cinematografiche statunitensi il 12 aprile 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, il documentario \"The Rocky Mountains in Winter\"."}
{"id": "5543640", "revid": "287204", "url": "https://it.wikipedia.org/wiki?curid=5543640", "title": "Campionato oceaniano maschile di pallacanestro 2015", "text": "Il 23\u00ba campionato oceaniano maschile di pallacanestro FIBA (noto anche come FIBA Oceania Championship 2015) si \u00e8 svolto dal 15 al 18 agosto 2015 in Australia e Nuova Zelanda.\nI campionati oceaniani maschili di pallacanestro sono una manifestazione biennale tra le squadre nazionali del continente, organizzata dalla FIBA Oceania. Storicamente questo torneo \u00e8 disputato dalle sole nazionali dell'Australia e della Nuova Zelanda.\nVincitrice finale \u00e8 stata l'Australia che si \u00e8 aggiudicata tutti gli incontri ed il diritto di partecipare alle Olimpiadi di Rio de Janeiro 2016. La Nuova Zelanda invece ha ottenuto il diritto di partecipare al torneo di qualificazione olimpico.\nCampione.\nCampione d'Oceania 2015\nAustralia(19\u00ba titolo)"}
{"id": "5543642", "revid": "38120", "url": "https://it.wikipedia.org/wiki?curid=5543642", "title": "Pulsar anomala a raggi X", "text": "Una pulsar anomala a raggi X, citata nella bibliografia in lingua inglese come Anomalous X-ray Pulsar e indicata con la sigla AXP, \u00e8, secondo le ultime teorie pi\u00f9 accreditate, una stella di neutroni isolata di giovane formazione, del tipo magnetar dotata di un intenso campo magnetico. Questa particolare tipologia di pulsar a raggi X \u00e8 caratterizzata da un lento periodo di rotazione, da circa 2 fino a 12 s, e un campo magnetico dell'ordine di ~1013\u20131015 G (da 1 a 100 gT). Al 2014 sono stati scoperti quattordici oggetti di questo tipo, dodici dei quali sono stati confermati come AXP, mentre gli altri due sono ancora oggetto di valutazione. La correlazione tra AXP e magnetar venne motivata dalle similitudini con un'altra enigmatica classe di oggetti, i soft gamma repeater (o sorgenti ricorrenti di raggi gamma morbidi)."}
{"id": "5543644", "revid": "767487", "url": "https://it.wikipedia.org/wiki?curid=5543644", "title": "The Man Who Wouldn't Marry", "text": "The Man Who Wouldn't Marry \u00e8 un cortometraggio muto del 1913 diretto da Walter Edwin.\nTrama.\nBuckley, ricco scapolo, spiega perch\u00e9 non \u00e8 mai arrivato davanti all'altare: quando aveva trent'anni, corteggiava la figlia di un milionario. Ma il padre di lei si era opposto a quel matrimonio. Qualche anno dopo, Buckley aveva conosciuto la ragazza giusta e lei lo aveva incoraggiato, lusingata dalla sua corte. Ma lui, dapprima aveva perso tempo per ammassare denaro, volendo diventare ricco, poi, non si era dichiarato perch\u00e9 trovava piacevole corteggiarla senza un impegno. La brutta sorpresa era stata quando un ex spasimante della ragazza, tornato dall'Australia, l'aveva chiesta in moglie e lei aveva subito accettato. Rimasto con il cuore spezzato, Buckley era invecchiato prematuramente, abbandonando ogni speranza di trovare l'amore.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 12 aprile 1913."}
{"id": "5543647", "revid": "1543377", "url": "https://it.wikipedia.org/wiki?curid=5543647", "title": "Baseball agli XI Giochi panamericani", "text": "Il baseball agli XI Giochi panamericani si svolse a L'Avana, a Cuba, nell'agosto del 1991. Presero parte al torneo nove formazioni e la vittoria finale and\u00f2 alla nazionale cubana. Il torneo serviva anche per qualificare le prime quattro classificate ai Giochi olimpici di Barcellona dell'anno successivo."}
{"id": "5543649", "revid": "84184", "url": "https://it.wikipedia.org/wiki?curid=5543649", "title": "Sana (fiume)", "text": "La Sana \u00e8 un fiume della Bosnia ed Erzegovina, affluente di destra del fiume Una. \u00c8 il pi\u00f9 lungo dei nove fiumi che attraversano la citt\u00e0 di Sanski Most.\nCorso del fiume.\nIl fiume sorge nella repubblica Serba di Bosnia ed Erzegovina a Donja Pecka, 25\u00a0km a ovest di Jajce, ad un'altitudine di 940\u00a0m s.l.m. Lungo il suo corso attraversa il cantone dell'Una-Sana nella Federazione di Bosnia ed Erzegovina, per poi sfociare nell'Una a Novi Grad, nuovamente nella repubblica Serba, ad un'altitudine di 139\u00a0m s.l.m.\nLungo il suo corso attraversa i comuni della Bosnia ed Erzegovina di Ribnik, Klju\u010d, Sanski Most, O\u0161tra Luka, Prijedor e Novi Grad.\nLa Sana \u00e8 conosciuto come uno dei migliori fiumi per la pesca con la mosca della Bosnia ed Erzegovina.\nSecondo la leggenda alcuni soldati romani, tormentati da alcune ferite riportate durante una battaglia, guadarono il fiume e le ferite risultarono guarite. Il nome del fiume, Sana, rimanda appunto alle propriet\u00e0 curative narrate nella leggenda."}
{"id": "5543653", "revid": "287204", "url": "https://it.wikipedia.org/wiki?curid=5543653", "title": "Zucchea", "text": "Zucch\u00e8a (\"S\u00fcch\u00e8a\" o \"Such\u00e8a\" in piemontese) \u00e8 una frazione condivisa dai comuni di Cavour e Vigone.\nTerritorio.\nLa frazione si trova sulla sponda sinistra dei torrenti Pellice e Chisone. \u00c8 maggiormente concentrata all'interno del comune di Vigone. \u00c8 diffuso il settore primario con l'agricolura.\nStoria.\nNella Zucchea Vigonese \u00e8 presente una cappella dedicata a Santa Maria Vergine. Fino ai primi anni 2000 era regolarmente officiata la messa domenicale.\nGeografia fisica.\nZucchea \u00e8 collegata ai centri abitati maggiori di Cavour e Vigone attraverso una strada provinciale che attraversa il Pellice per andare a Cavour, tramite un guado, che nei periodi di piena \u00e8 chiuso. Dista 6\u00a0km da Vigone e 7 da Cavour, dal lato Cavourese \u00e8 collegata al comune di Macello."}
{"id": "5543655", "revid": "2056951", "url": "https://it.wikipedia.org/wiki?curid=5543655", "title": "Via Francisca", "text": "La via Francisca \u00e8 un tratto dell'antica via Regina che parte da Sorico e giunge in Valchiavenna oltrepassando lo spartiacque tra la provincia di Como e quella di Sondrio a est del monte Berlinghera.\nL'etimologia del nome si ipotizza dal francese medioevale \"franchir\" o \"franchissement\" che significa \"oltrepassare\" o \"passaggio\".\nLa sua origine \u00e8 legata a quella della strada romana chiamata antica via Regina essendo una prosecuzione naturale della direttrice principale di essa. La via Francisca cadde in disuso gi\u00e0 nell'Alto medioevo per essere in seguito riutilizzata come via di comunicazione durante il XIII secolo. Una incerta tradizione ricorda Federico Barbarossa percorrere la via Francisca, rifugiandosi nella torre Colomb\u00e9e di Samolaco durante una delle sue discese in Italia.\nNel 1483 fu utilizzata dall'esercito grigione durante il tentativo di invasione del territorio della Repubblica delle Tre Pievi; nel 1525 sempre i Grigioni, in lotta con Gian Giacomo Medici detto il Medeghino, distrussero il castello di Sant'Andrea (a Samolaco) per impedirgli di utilizzare il passo Forcola come collegamento tra i suoi possedimenti di Val Mesolcina e quelli di Musso Gravedona e Sorico.\nCon il consolidarsi dei confini e dei rapporti tra il Ducato di Milano e i Grigioni, la via Francisca decadde ad un ruolo sempre pi\u00f9 marginale, ridotta ad utilizzo esclusivamente locale da parte degli abitanti di Albonico e di Samolaco e dagli allevatori del lago di Como diretti con il bestiame sugli alpeggi della Valle Spluga.\nTemendo una invasione dalla Svizzera, durante la prima guerra mondiale la via venne fortificata con dei punti di osservazione e polveriere.\nLa via Francisca del Lucomagno \u00e8 oggi utilizzata come sentiero naturalistico di avvicinamento all'oratorio di San Fedele e allo stagno di Peschiera.\n\u00c8 lunga 510 km, di cui 135 in Italia. Alcuni tratti sono accessibili alle persone a ridotta capacit\u00e0 motoria. Il tracciato \u00e8 ben segnalato e in sicurezza.\nLa Via pu\u00f2 essere percorsa tutto l\u2019anno, a piedi o in bicicletta, grazie al fatto che il passo del Lucomagno in Svizzera, con i suoi 1915 mt di altezza \u00e8 il pi\u00f9 basso dell\u2019area alpina e difficilmente presenta condizioni avverse ai camminatori.\nAlla meta, a Pavia, la Francisca prosegue verso Roma con la Via Francigena.\nLungo il tragitto \u00e8 possibile visitare beni Unesco, parchi naturali, beni artistici e storici.\nCollegamenti esterni.\nLa Via Francisca del Lucomagno"}
{"id": "5543656", "revid": "767487", "url": "https://it.wikipedia.org/wiki?curid=5543656", "title": "Misael Bueno", "text": "Caratteristiche tecniche.\n\u00c8 un centrocampista difensivo.\nCarriera.\nNazionale.\nNel 2011 \u00e8 stato convocato dal Brasile Under-17 per disputare il Campionato sudamericano ed il Campionato mondiale\nNel 2013 \u00e8 stato convocato dal Brasile Under-20 per disputare il Campionato sudamericano, collezionando 4 presenze."}
{"id": "5543657", "revid": "729019", "url": "https://it.wikipedia.org/wiki?curid=5543657", "title": "CMASA BGA", "text": "Il CMASA BGA (Bombardiere di Grande Autonomia) fu un bombardiere bimotore, monoplano ad ala bassa sviluppato dall'azienda aeronautica italiana Costruzioni Meccaniche Aeronautiche (CMASA) nei tardi anni trenta e rimasto allo stadio di prototipo.\nRealizzato negli stabilimenti di Marina di Pisa per rispondere ad una specifica emessa dalla forza aerea italiana dell'epoca, a una valutazione comparativa non fu in grado di esprimere prestazioni soddisfacenti ed il suo sviluppo venne interrotto.\nStoria del progetto.\nIn risposta ad un bando del 1934 della Regia Aeronautica che chiedeva ai produttori aeronautici italiani un nuovo bombardiere terrestre medio, con le seguenti specifiche: \nLe aziende che risposero al bando furono: \nIn generale tutti i velivoli, pi\u00f9 veloci di quanto richiesto, avevano raggio d'azione e caratteristiche generali di volo insufficienti.\nLa Fiat per migliorare le possibilit\u00e0 di vittoria propose due progetti: il Fiat BR.20, che vinse, e il CMSA BGA. Quest'ultimo era costruito nella filiale di Marina di Pisa della CMASA; entrambi i velivoli erano motorizzati con il Fiat A.80 RC.41.\nIl CMASA BGA venne valutato a Guidonia il 19 aprile 1938, con la matricola militare MM295, ma non venne scelto per le non eccellenti caratteristiche di volo.&lt;ref name = \"urlFIAT/CMASA BGA\"&gt;&lt;/ref&gt;\nTecnica.\nCellula.\nInteramente costruito in metallo, aveva una fusoliera di forma ellittica e una struttura in due parti collegate. \nLa parte anteriore era una monoscocca interamente in metallo rivestita in duralluminio, mentre la posteriore aveva un telaio con tubi saldati in acciaio e ricoperti da tela. La parte inferiore della fusoliera anteriore era completamente vetrata per migliorare la visibilit\u00e0. La cabina di guida si trovava sopra l'altezza dell'ala, mentre sotto l'altezza dell'ala si trovava il vano delle bombe.\nAveva le ali costruite interamente in metallo .\nL'impennaggio era del tipo bideriva. Il carrello d'atterraggio era di tipo triciclo retrattile posteriore con pattino non retrattile, il carrello veniva accolto in alloggiamenti delle gondole motore.\nMotore.\nMontava due motori radiali Fiat A.80 RC.41 con eliche a passo variabile a tre pale di costruzione FIAT, su licenza della societ\u00e0 americana Hamilton.\nArmamento.\nAveva tre postazioni per le mitragliatrici Breda-SAFAT 7,7\u00a0mm. La prima posta dietro la cabina di pilotaggio dorsalmente, la seconda sotto la prima ventralmente e la terza anteriormente in linea con quella dorsale."}
{"id": "5543658", "revid": "767487", "url": "https://it.wikipedia.org/wiki?curid=5543658", "title": "A Splendid Scapegrace", "text": "A Splendid Scapegrace \u00e8 un cortometraggio muto del 1913 diretto da Charles J. Grahm.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 26 aprile 1913."}
{"id": "5543659", "revid": "729019", "url": "https://it.wikipedia.org/wiki?curid=5543659", "title": "Marius Delport", "text": "Biografia.\nDelport inizi\u00f2 a giocare a rugby a livello professionistico con i nella Vodacom Cup 2004 e alla Currie Cup dell'anno successivo.\nCampione del mondo giovanile con l'U-21 sudafricana nel 2005, esord\u00ec in Super 14 con i nel 2007.\nNel 2010 si accord\u00f2 con i per due stagioni.\nDopo un anno sabbatico, si trasfer\u00ec nel 2013 in Francia a in Pro D2 con contratto di una stagione pi\u00f9 una seconda opzionale.\nA causa di una frattura alla tibia tuttavia fu indisponibile per quasi un anno.\nAlla fine del biennio in Francia si trasfer\u00ec Italia al per la stagione 2015-16 con la stessa opzione francese di un anno pi\u00f9 un secondo a scelta.\nCon la squadra lombarda vinse il Trofeo Eccellenza 2016."}
{"id": "5543660", "revid": "277164", "url": "https://it.wikipedia.org/wiki?curid=5543660", "title": "Costituzione dell'Impero tedesco", "text": "La Costituzione dell'Impero tedesco (in tedesco: \"Verfassung des Deutschen Reiches\"), nota nella storiografia tedesca come Costituzione imperiale di Bismarck (in tedesco: \"Bismarcksche Reichsverfassung\"), era la legge fondamentale dell'Impero tedesco, emanata il 16 aprile 1871.\nLa costituzione era concretamente un trattato tra i suoi firmatari, la Confederazione Tedesca del Nord e i quattro Stati tedeschi posti a sud del fiume Meno, annettendo quegli Stati all'interno della confederazione e rinominandola \"Deutsches Reich\" (convenzionalmente tradotto come \"Impero tedesco\"). La guerra austro-prussiana del 1866 aveva portato alla dissoluzione della Confederazione germanica e alla formazione della Confederazione Tedesca del Nord, fra gli altri eventi.\nIl documento era essenzialmente una versione modificata della Costituzione della Confederazione Tedesca del Nord, anch'essa scritta da Otto von Bismarck.\nSecondo la Costituzione, l'Impero era una confederazione guidata dal re di Prussia, che portava il titolo di Imperatore tedesco. \nL'Imperatore nominava il Cancelliere, capo di governo e presidente del Bundesrat, il \"Consiglio federale\" dei rappresentanti degli Stati tedeschi. Le leggi erano emanate dal Bundesrat e dal Reichstag, la \"Dieta imperiale\" eletta dai cittadini maschi di et\u00e0 superiore ai 25 anni.\nLa Costituzione ha lo stesso nome di quella che le succedette, la Costituzione di Weimar, che la sostitu\u00ec nel 1919 istituendo la Repubblica di Weimar.\nFirmatari e membri.\nLa costituzione fu firmata da Guglielmo I, re di Prussia, in qualit\u00e0 di presidente della Confederazione Tedesca del Nord, da re di Baviera, Sassonia, W\u00fcrttemberg, e dai granduchi di Baden e Assia. L'Assia a nord del fiume Meno faceva gi\u00e0 parte della Confederazione Tedesca del Nord; adesso anche il territorio a sud entrava a farne parte.\nI membri della Confederazione Tedesca del Nord, che ora entravano a far parte dell'Impero, erano: Meclemburgo-Schwerin, Sassonia-Weimar-Eisenach, Meclemburgo-Strelitz, Oldenburg, Brunswick, Sassonia-Meiningen, Sassonia-Altenburg, Sassonia-Coburgo-Gotha, Anhalt, Schwarzburg-Rudolstadt, Schwarzburg-Sondershausen, Waldeck-Pyrmont, Reuss-Greiz, Reuss-Gera, Schaumburg-Lippe, Lippe, Lubecca, Brema e Amburgo.\nL'Imperatore.\nL'Impero era ufficialmente definito come una confederazione di Stati sotto la presidenza permanente della Prussia. Il re di Prussia era definito nella Costituzione \"Presidente della Confederazione\" con il titolo di \"Imperatore tedesco\" (\"Deutscher Kaiser\"). Pertanto la corona imperiale era legata alla carica di re di Prussia, invece di essere in unione personale. Ci\u00f2 significa che, contrariamente a quanto pensava Guglielmo II alla fine della Prima guerra mondiale, non poteva abdicare solo come Imperatore tedesco, mantenendo la corona prussiana, senza invalidare l'intera Costituzione, causando quindi la dissoluzione de iure dell'Impero.\nL'articolo 11 stabiliva che l'Imperatore aveva il potere di dichiarare la guerra e la pace, di rappresentare l'Impero all'estero, di concludere trattati e alleanze, e di nominare e ricevere ambasciatori. Nel caso di dichiarazione di guerra non difensiva era necessario il consenso del \"Bundesrat\". L'approvazione sia del \"Bundesrat\" che del \"Reichstag\" era necessaria per la ratifica dei trattati.\nL'Imperatore nominava il Cancelliere e solo lui poteva rimuoverlo dalla carica.\nAveva inoltre il potere di:\nLegislazione.\nLe leggi imperiali erano emanante, a maggioranza semplice, sia dal \"Reichstag\" che dal \"Bundesrat\" (articolo 5). Tali leggi avevano precedenza su quelle dei singoli Stati (articolo 2).\nL'articolo 13 stabiliva che entrambi gli organi dovessero essere convocati annualmente. Il \"Bundesrat\" poteva essere convocato singolarmente per le leggi finanziarie, ma non viceversa.\n\"Bundesrat\".\nIl \"Bundesrat\" (articoli 6 e 7) era composto dai rappresentanti dei vari Stati. Secondo il diritto costituzionale tedesco non era una camera parlamentare, ma all'estero la si considerava una camera alta. Il termine \u00e8 traducibile come \"consiglio federale\".\nAd ogni Stato era assegnato un determinato numero di voti; anche se uno Stato poteva nominare tanti membri quanti erano i suoi voti, i rappresentanti dello stesso Stato dovevano votare nello stesso senso. Gli Stati avevano un numero differente di voti, calcolato sulla loro ampiezza e potenza economica. \nNel caso di leggi riferite solo ad alcuni Stati era concesso votare solo ai rappresentanti di tali Stati.\nIl presidente del \"Bundesrat\" era il Cancelliere. In caso di parit\u00e0 il suo voto era preminente.\nI rappresentanti non potevano essere contemporaneamente membri del \"Bundesrat\" e del \"Reichstag\" (articolo 9) ed erano dotati della protezione imperiale (articolo 10).\nLa composizione del \"Bundesrat\", negli anni 1871-1918, era la seguente:\nCommissioni permanenti del \"Bundesrat\".\nLa Costituzione istituiva dei Comitati permanenti all'interno del \"Bundesrat\" (articolo 8):\nAlmeno quattro Stati dovevano essere rappresentati in ogni commissione, escludendo il presidente della stessa. Ogni Stato aveva a disposizione un voto.\nNella Commissione per l'esercito di terra e le fortificazioni la Baviera aveva un seggio permanente; tutti i membri di tale Commissione erano nominati dall'Imperatore, mentre i membri delle altre Commissioni erano eletti dal \"Bundesrat\".\nInoltre era istituita una Commissione degli affari esteri, sotto la presidenza della Baviera, composta da membri rappresentanti della Baviera, della Sassonia, W\u00fcrttemberg e di altri due Stati.\n\"Reichstag\".\nL'elezioni per il parlamento, il \"Reichstag\" o Dieta imperiale, erano a suffragio universale maschile (votavano solo i maschi di et\u00e0 superiore ai 25 anni). Le elezioni a scrutinio segreto erano garantite (articolo 20).\nLe disposizioni transitorie fissavano il numero di membri a 382, di cui 48 per la Baviera, 14 per il Baden e 6 per l'Assia a sud del fiume Meno (articolo 20).\nLe leggi finanziarie erano presentate al \"Reichstag\" in nome dell'Imperatore, in conformit\u00e0 con la risoluzione del \"Bundesrat\", ed erano sostenute da un membro del \"Bundesrat\" o da commissari straordinari nominati dallo stesso (articolo 16).\nCompetenza legislativa imperiale.\nSecondo l'articolo 4 l'Impero era incaricato di legiferare su:\n\"Reichskanzler\".\nIl \"Reichskanzler\", o Cancelliere dell'Impero, era nominato dall'Imperatore e responsabile esclusivamente verso di esso. Presiedeva il \"Bundesrat\" e supervisionava lo svolgimento delle sue attivit\u00e0. Il Cancelliere aveva la facolt\u00e0 di farsi rappresentare da qualsiasi membro del \"Bundesrat\" (articolo 15).\nI decreti e le ordinanze dell'Imperatore richiedevano la controfirma del Cancelliere per essere validi (articolo 17).\nSulla carta, il Cancelliere era il primo e l'unico ministro dell'Impero, dato che la Costituzione non prevedeva un gabinetto di governo e affidava tutti i poteri solitamente concessi ad esso al solo Cancelliere, ma in pratica i Segretari di Stato dei Dipartimenti imperiali agivano similmente ai ministri delle altre monarchie.\nCittadinanza.\nVenne istituita una sola cittadinanza tedesca, con parit\u00e0 di trattamento in ogni Stato dell'Impero (articolo 3). Tuttavia fino al 1913 la cittadinanza dell'Impero si otteneva come conseguenza della cittadinanza di uno degli Stati, quindi inizialmente i criteri per divenire un cittadino erano stabiliti dalle distinte leggi dei singoli Stati. Solo il 22 luglio 1913 venne approvata una legge sulla cittadinanza che fosse comune e uniforme per tutto l'Impero - la \"legge sulla banca imperiale e la cittadinanza\" (Reichsbank und Staatsangeh\u00f6rigkeitsgesetz-RuStAG).\nFunzionari imperiali.\nI funzionari imperiali erano nominati e revocati dall'Imperatore. Essi avevano l'obbligo di prestare giuramento di fedelt\u00e0. Ai funzionari imperiali nominati da uno Stato erano garantiti gli stessi diritti posseduti nel proprio Stato nativo.\nModifiche alla Costituzione.\nLa Costituzione venne modificata il 20 dicembre 1873 dalla legge Miquel-Lasker affinch\u00e9 la totalit\u00e0 del diritto civile fosse di competenza dell'Impero. Ci vollero tuttavia due anni affinch\u00e9 un codice civile fosse promulgato, il BGB.\nLa Costituzione venne ampiamente emendata durante gli ultimi giorni della prima guerra mondiale. Il documento modificato, noto come \"Oktoberverfassung \", o Costituzione di ottobre, fu discussa e approvata dal \"Reichstag\" alla fine di ottobre 1918. Le modifiche maggiormente importanti furono:\nLe modifiche entrarono in vigore il 28 ottobre, trasformano l'autoritario Impero in una monarchia parlamentare sul modello britannico. \nTuttavia un mese pi\u00f9 tardi, con la sconfitta della Germania nella Prima guerra mondiale e la conseguente Rivoluzione di Novembre, la monarchia cess\u00f2 di esistere e la Costituzione divenne obsoleta.\nRimase per\u00f2 formalmente in vigore e venne sostituita solo il 10 febbraio 1919 dalla \"Gesetz \u00fcber die vorl\u00e4ufige Reichsgewalt\" approvata dall'Assemblea nazionale. La Costituzione imperiale non era per\u00f2 revocata, perch\u00e9 la \u00dcbergangsgesetz del 4 marzo sanciva che essa era da considerarsi ancora valida quando non in contraddizione con la legge approvata a novembre 1918. \nUna nuova Costituzione, che sostitu\u00ec e abol\u00ec completamente quella imperiale, entr\u00f2 in vigore solo il 14 agosto 1919."}
{"id": "5543661", "revid": "1427733", "url": "https://it.wikipedia.org/wiki?curid=5543661", "title": "Luan Garcia Teixeira", "text": "Caratteristiche tecniche.\n\u00c8 un difensore centrale.\nCarriera.\nNazionale.\nNel 2013 \u00e8 stato convocato dal Brasile Under-20 per disputare il Campionato sudamericano, collezionando 4 presenze.\nViene convocato per le Olimpiadi 2016 in Brasile."}
{"id": "5543663", "revid": "767487", "url": "https://it.wikipedia.org/wiki?curid=5543663", "title": "Before We Go", "text": "Before We Go \u00e8 un film del 2014 diretto da Chris Evans, al suo esordio alla regia, e interpretato da Evans e Alice Eve.\nTrama.\nBrooke perde l'ultimo treno diretto a Boston, e dopo un inaspettato furto, si ritrova sola e senza soldi alla stazione Grand Central. Nick, uno sconosciuto e squattrinato musicista che si trova proprio l\u00ec, si offre di aiutarla. I due, senza soldi, trascorrono tutta la notte assieme, tra chiacchiere, confessioni e nuove consapevolezze, fino al mattino, quando le loro vite avranno assunto una luce differente.\nDistribuzione.\nIl film \u00e8 stato presentato in anteprima al Toronto International Film Festival il 12 settembre 2014. A maggio 2015 \u00e8 stato presentato al Seattle International Film Festival. Il film \u00e8 stato distribuito in video on demand il 21 luglio 2015 e distribuito limitatamente il 4 settembre 2015 nelle sale statunitensi. In Italia il film \u00e8 stato distribuito direttamente in televisione, trasmesso in prima visione su La5 il 1\u00ba febbraio 2016."}
{"id": "5543665", "revid": "1543377", "url": "https://it.wikipedia.org/wiki?curid=5543665", "title": "La cucina magica di Talia", "text": "La cucina magica di Talia (\"Talia in the Kitchen\") \u00e8 una serie televisiva statunitense trasmessa su Nickelodeon nel 2015.\n\u00c8 una sitcom per adolescenti, remake della serie del canale latinoamericano Nickelodeon \"Toni, la Chef\". Dopo la produzione di 40 episodi, trasmessi dal luglio al dicembre 2015, il 12 gennaio 2016 \u00e8 stata annunciata la cancellazione della serie.\nTrama.\nLa quattordicenne Talia Parra, appassionata di cucina, e la sorellina Julie vanno in vacanza a Miami dalla nonna Dolores, dove, nel vecchio ristorante di famiglia Lola's, Talia trova dei barattoli di spezie magiche. Con il loro aiuto, la ragazza fa riaprire il Lola's e cucina dei piatti che cambiano la vita. Intanto, si ritrova in competizione con Debby, una compagna di scuola, sia negli affari, sia in amore.\nEpisodi.\nLa prima stagione \u00e8 andata in onda negli Stati Uniti d'America in due parti, la prima parte dal 6 luglio 2015 al 30 luglio 2015 e la seconda parte dal 25 novembre 2015 al 23 dicembre 2015, su Nickelodeon.\nIn Italia la prima parte \u00e8 andata in onda dal 30 maggio 2016 al 10 giugno 2016 e la seconda parte dal 14 novembre 2016 al 9 dicembre 2016 su TeenNick.\nCrossover.\n\"Emma, una strega al Lola's\" \u00e8 un episodio in cui partecipano i personaggi di \"Emma una strega da favola\", trasmesso negli USA il 14 luglio 2015 e in Italia il 2 giugno 2016"}
{"id": "5543666", "revid": "168123", "url": "https://it.wikipedia.org/wiki?curid=5543666", "title": "Cliffhanger (narrativa)", "text": ""}
{"id": "5543670", "revid": "297059", "url": "https://it.wikipedia.org/wiki?curid=5543670", "title": "Iperaldosteronismo primario", "text": ""}
{"id": "5543672", "revid": "117423305", "url": "https://it.wikipedia.org/wiki?curid=5543672", "title": "Associazione Calcio Novara 1980-1981", "text": "Questa voce raccoglie le informazioni riguardanti l'Associazione Calcio Novara nelle competizioni ufficiali della stagione 1980-1981."}
{"id": "5543673", "revid": "767487", "url": "https://it.wikipedia.org/wiki?curid=5543673", "title": "The High Tide of Misfortune", "text": "The High Tide of Misfortune \u00e8 un cortometraggio muto del 1913. Non si conosce il nome del regista del film prodotto dalla Edison, decimo episodio del serial cinematografico \"What Happened to Mary?\", considerato il primo serial della storia del cinema girato negli Stati Uniti, che aveva come protagonista Mary Fuller.\nTrama.\nSebbene Mary fosse riuscita a sfuggire alla trappola di Pearl, questi non aveva informato i Craig della sua fuga. Cos\u00ec, quando riceve una lettera dove gli si chiede di tenere prigioniera Mary se vuole guadagnarsi il suo premio di diecimila dollari, Pearl si d\u00e0 subito da fare per rintracciare la ragazza e quando i Craig, fatti rilasciare dal loro avvocato per una ragione di \"habeas corpus\", si presentano da lui, racconta che la ragazza si nasconde tra quelli dell'Esercito della Salvezza. I Craig, dopo aver piantato in asso Pearl, trovano infatti sul molo Mary che vende dei \"War Cries\". La fanno salire su una goletta adducendo il pretesto della malattia di uno dei marinai. Dopo diversi giorni di navigazione, la goletta getta l'ancora nelle acque di Martha's Vineyard. Mary si imbatte nella vecchia domestica che le porta i pasti: la donna viene legata e imbavagliata e la ragazza esce furtivamente dalla cabina. In lontananza, vede un faro e, a poppa, una barchetta che segue l'imbarcazione principale. Si arrampica su un lato, lasciandosi cadere nella barchetta e si allontana remando verso il faro. Dopo alcune ore, viene avvistata dal guardiano del faro.\nProduzione.\nIl film - girato nel Massachusetts, a Martha's Vineyard - fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 25 aprile 1913."}
{"id": "5543675", "revid": "287204", "url": "https://it.wikipedia.org/wiki?curid=5543675", "title": "Torneo Rio-San Paolo 1954", "text": "Il Torneo Rio-San Paolo 1954 (ufficialmente in portoghese Torneio Rio-S\u00e3o Paulo 1954) \u00e8 stato la 7\u00aa edizione del Torneo Rio-San Paolo.\nFormula.\nLe 10 squadre partecipanti si affrontano in partite di sola andata. Vince il torneo la squadra che totalizza pi\u00f9 punti."}
{"id": "5543676", "revid": "74286153", "url": "https://it.wikipedia.org/wiki?curid=5543676", "title": "Torneio Rio-S\u00e3o Paulo 1954", "text": ""}
{"id": "5543678", "revid": "1776051", "url": "https://it.wikipedia.org/wiki?curid=5543678", "title": "Saint Asonia (album)", "text": "Saint Asonia \u00e8 l'album di debutto dell'omonimo gruppo post-grunge statunitense. La pubblicazione dell'album, avvenuta il 31 luglio 2015 sotto l'etichetta RCA, \u00e8 stata preceduta dai singoli \"Better Place\", pubblicato il 16 maggio 2015, e \"Blow Me Wide Open\", pubblicato il 29 giugno 2015."}
{"id": "5543681", "revid": "1784492", "url": "https://it.wikipedia.org/wiki?curid=5543681", "title": "Sliema Aquatic Sports Club", "text": "Sliema Aquatic Sports Club \u00e8 una societ\u00e0 di pallanuoto maltese con sede a Sliema. Milita nella massima serie del campionato maltese maschile di pallanuoto ed \u00e8 la squadra pi\u00f9 titolata a livello nazionale, con 31 campionati estivi (Championships) e 6 invernali (Winter League) vinti nel corso della sua storia."}
{"id": "5543688", "revid": "1543377", "url": "https://it.wikipedia.org/wiki?curid=5543688", "title": "Nazionale di calcio femminile della Papua Nuova Guinea", "text": "La nazionale di calcio femminile della Papua Nuova Guinea \u00e8 la rappresentativa calcistica femminile della Papua Nuova Guinea ed \u00e8 posta sotto l'egida della Federazione calcistica della Papua Nuova Guinea (\"Papua New Guinea Football Association\" - PNGFA).\nIn base alla classifica emessa dalla F\u00e9d\u00e9ration Internationale de Football Association (FIFA) il 28 settembre 2018, risultando inattiva da oltre 18 mesi la nazionale femminile non occupa alcuna posizione nel FIFA/Coca-Cola Women's World Ranking.\nCome membro della Oceania Football Confederation (OFC) partecipa a vari tornei di calcio internazionali, come al Campionato mondiale FIFA, Coppa delle nazioni oceaniane, ai Giochi olimpici estivi e ai tornei a invito, come l'Algarve Cup o la Cyprus Cup.\nRosa.\nRosa della formazione iscritta alla Coppa delle nazioni oceaniane femminile 2014.\nSelezionatore: Gary Phillips"}
{"id": "5543690", "revid": "599013", "url": "https://it.wikipedia.org/wiki?curid=5543690", "title": "Zhang Changning", "text": "Gioca nel ruolo di schiacciatrice e opposto nello .\nCarriera.\nLa carriera di Zhang Changning inizia nel 2009, quando appena quattordicenne entra a far parte della selezione cinese di beach. Nella stagione 2013-14 lascia il beach volley per la pallavolo indoor, esordendo nella Volleyball League A cinese con lo , classificandosi al dodicesimo ed ultimo posto, ma centrando comunque la salvezza dopo il \"challenge match\"; nel 2014 fa il suo esordio nella nazionale cinese, vincendo la medaglia d'oro alla Coppa asiatica 2014, venendo anche premiata come miglior schiacciatrice del torneo, e quella d'argento ai XVII Giochi asiatici. Nella stagione seguente si classifica al terzo posto in campionato, venendo premiata come miglior opposto; Con la nazionale vince nel 2015 la medaglia d'oro al campionato asiatico e oceaniano e alla Coppa del Mondo.\nNella stagione 2015-16 raggiunge le finali scudetto, venendo premiata come MVP e miglior schiacciatrice, nonostante la sconfitta; con la nazionale, nel 2016, si aggiudica la medaglia d'oro ai Giochi della XXXI Olimpiade di Rio de Janeiro e alla Coppa asiatica, nel 2017 vince l'oro alla Grand Champions Cup e nel 2018 il bronzo al campionato mondiale.\nVita privata.\nProviene da una famiglia di pallavolisti, essendo figlia dell'ex pallavolista Zhang Yousheng e sorella minore del pallavolista Zhang Chen."}
{"id": "5543693", "revid": "287204", "url": "https://it.wikipedia.org/wiki?curid=5543693", "title": "Soproni Kos\u00e1rlabda Csapat", "text": "Il Soproni K.C. \u00e8 una societ\u00e0 cestistica, avente sede a Sopron, in Ungheria. Fondata nel 1991, gioca nel campionato ungherese."}
{"id": "5543694", "revid": "93556", "url": "https://it.wikipedia.org/wiki?curid=5543694", "title": "Blocco comandi", "text": "Il blocco comandi, citato nella bibliografia in lingua inglese come gust lock, \u00e8 un meccanismo installato sugli aerei che permette di bloccare i comandi di volo per evitare che si possano danneggiare a causa del vento quando il velivolo \u00e8 parcheggiato. \nIl blocco comandi pu\u00f2 agire in due diversi modi: il primo bloccando la cloche o il joystick nel cockpit oppure bloccando direttamente i comandi di volo. Per i velivoli che non sono dotati di blocco comandi, sono disponibili in commercio particolari supporti che bloccano esternamente i comandi di volo. Generalmente la leva che comanda il blocco comandi \u00e8 posizionata nella parte centrale del cockpit, vicino alle manette. In aerei turboelica il comando pu\u00f2 essere collegato al bloccaggio delle eliche.\nIncidenti.\nNel corso degli anni si sono verificati molti incidenti aerei a causa del mancato disinserimento prima del decollo del blocco comandi. Il primo tra questi \u00e8 avvenuto il 30 ottobre 1935 quando un prototipo del Boeing B-17 Flying Fortress precipit\u00f2 dopo il decollo. Ai comandi del velivolo c'era il pilota collaudatore Ployer Peter Hill. Poco dopo il generale della Luftwaffe Walther Wever mor\u00ec nell'incidente di un Heinkel He 70 sempre per lo stesso motivo. Nel maggio del 2014 l'incidente di un Gulfstream IV in decollo da un aeroporto vicino a Boston \u00e8 stato ricondotto dalla National Transportation Safety Board (NTSB) alla mancata rimozione del blocco comandi.\nPer evitare questo genere di incidenti, quando il blocco comandi \u00e8 inserito una fettuccina rossa con la scritta \"RIMUOVERE PRIMA DEL VOLO\" richiama l'attenzione del pilota. In alcuni velivoli il blocco comandi inserito limita il range delle manette a qualche grado."}
{"id": "5543696", "revid": "767487", "url": "https://it.wikipedia.org/wiki?curid=5543696", "title": "Femmina incatenata", "text": "Femmina incatenata \u00e8 un film italiano del 1949 diretto da Giuseppe Di Martino.\nTrama.\nIdla Flamini, una talentuosa studentessa di Belle Arti, si diploma in scultura e chiede al suo professore Manuel Rovena di prenderla come tirocinante. Lui accetta confidando nel suo aiuto per portare a termine \"l'incatenata\", rappresentazione plastica della donna che esce dagli schemi per concedersi all'amore. Jacqueline, fidanzata di Manuel, lo porta per\u00f2 in vacanza per farlo distrarre. Una volta tornato allo studio, lo scultore trova \"l'incatenata\" terminata da Idla, rimanendo estasiato dalla corrispondenza dell'opera con la sua idea iniziale. Cos\u00ec tra i due esplode l'amore, soffocato per\u00f2 sul nascere dall'immediato intervento di Jacqueline. La forzata lontananza costringe cos\u00ec Idla a impiegarsi presso lo stilista Schubert come figurinista e avvia Manuel verso la depressione. Jacqueline propone quindi, quale panacea, la distruzione del simulacro, col risultato di essere lasciata dal sempre pi\u00f9 triste scultore. Idla intanto subisce la corte di Gianni, un cliente dell'atelier, che, pur respinto ritiene di poter spezzare il legame spirituale che l'opera d'arte aveva creato tra i due artisti. La sua richiesta di cedere l'opera a Idla fa impazzire Manuel che nell'estremo tentativo di proteggere la sua opera spara a Gianni, sbagliando per\u00f2 mira.\nProduzione.\nIl film \u00e8 ascrivibile al filone dei melodrammi sentimentali, comunemente detto \"strappalacrime\", molto in voga tra il pubblico italiano negli anni del secondo dopoguerra (1945-1955), in seguito ribattezzato dalla critica con il termine \"neorealismo d'appendice\".\nNote.\nLe sculture che compaiono nella pellicola sono opera di Ferruccio Vecchi. Una scena prevede inoltre una sfilata di moda dello stilista Emilio Schuberth."}
{"id": "5543697", "revid": "287204", "url": "https://it.wikipedia.org/wiki?curid=5543697", "title": "Complexo Ol\u00edmpico de Macao", "text": "Il Complexo Ol\u00edmpico de Macao \u00e8 un impianto sportivo polivalente sito sull'isola di Taipa, nella regione amministrativa speciale di Macao, in Cina. Era precedentemente conosciuto con il nome di Est\u00e1dio Campo Desportivo, fino alla ristrutturazione del 2005.\nVi disputa le proprie partite interne la Nazionale di calcio di Macao.\nStoria.\nLo stadio \u00e8 stato costruito nel 1995 e inaugurato il 22 febbraio 1997. Nel 2005 \u00e8 stato oggetto di profonda revisione, al fine di aumentare la sua capacit\u00e0 per ospitare i \"Giochi dell'Asia orientale\" del 2005.\nStruttura.\nL'impianto \u00e8 costituito da tre campi da tennis, una pista di hockey indoor, una piscina olimpionica, un campo da calcio in miniatura, una sala polifunzionale e uno stadio con capienza di 15.722 posti a sedere, avente il terreno di gioco in erba, corredato da una pista di atletica e una zona per il salto in lungo."}
{"id": "5543699", "revid": "287204", "url": "https://it.wikipedia.org/wiki?curid=5543699", "title": "Franciszek Stryjas", "text": "Biografia.\nPadre di una vasta famiglia, Stryjas venne arrestato dalla Gestapo e condotto alla prigione di Kalisez, dove mor\u00ec dopo dieci giorni di torture.\nCos\u00ec lo ricorda il \"Martirologio romano\":"}
{"id": "5543700", "revid": "767487", "url": "https://it.wikipedia.org/wiki?curid=5543700", "title": "Legge Miquel-Lasker", "text": "La legge Miquel-Laker, o anche legge Lasker, fu una legge costituzionale dell'Impero tedesco datata 20 dicembre 1873. Essa era un emendamento dell'articolo 4 paragrafo 13 della Costituzione imperiale, affinch\u00e9 l'Impero avesse competenza legislativa assoluta sulla legge civile. Prima che venisse approvata fu proposta per ben quattro volte dai deputati Johann von Miquel ed Eduard Lasker, di tendenza nazional liberale, al \"Reichstag\" e al \"Bundesrat\". Prima di tale legge l'Impero aveva competenza solo sulle obbligazioni; essa apr\u00ec di fatto la strada al futuro codice civile tedesco, il \"B\u00fcrgerliches Gesetzbuch\" (BGB).\nModifica del testo.\nIl testo originale della Costituzione era:\nIn seguito all'approvazione della legge esso venne modificato come segue:"}
{"id": "5543709", "revid": "641453", "url": "https://it.wikipedia.org/wiki?curid=5543709", "title": "Est\u00e1dio Campo Desportivo", "text": ""}
{"id": "5543714", "revid": "767487", "url": "https://it.wikipedia.org/wiki?curid=5543714", "title": "His Undesirable Relatives", "text": "His Undesirable Relatives \u00e8 un cortometraggio muto del 1913 diretto da C.J. Williams.\nTrama.\nIl signor e la signora Witherspoon tornano dal viaggio di nozze insediandosi nella nuova casa. Ma i due sposini non riescono a vivere tranquilli: una caterva di parenti piomba su di loro adducendo diversi motivi. Finch\u00e9, un giorno, la sposina - fingendosi malata - non si fa trovare con una salsa di mirtilli in faccia. Tutti credono a una malattia contagiosa e il fuggi fuggi diventa generale: gli sposi possono finalmente restare soli a casa loro.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 23 aprile 1913."}
{"id": "5543718", "revid": "198277", "url": "https://it.wikipedia.org/wiki?curid=5543718", "title": "Associazione Calcio Prato 1980-1981", "text": "Questa voce raccoglie le informazioni riguardanti lAssociazione Calcio Prato nelle competizioni ufficiali della stagione 1980-1981."}
{"id": "5543724", "revid": "61051", "url": "https://it.wikipedia.org/wiki?curid=5543724", "title": "Gust lock", "text": ""}
{"id": "5543726", "revid": "767487", "url": "https://it.wikipedia.org/wiki?curid=5543726", "title": "Unione Sportiva Sanremese 1980-1981", "text": ""}
{"id": "5543729", "revid": "392684", "url": "https://it.wikipedia.org/wiki?curid=5543729", "title": "Convair 990 Coronado", "text": ""}
{"id": "5543741", "revid": "2210568", "url": "https://it.wikipedia.org/wiki?curid=5543741", "title": "Duchi nella Paria britannica", "text": "Questa \u00e8 una lista degli attuali 25 duchi esistenti nella Par\u00eca britannica e dei duchi reali.\nOrdine di precedenza.\n1. Duchi nella Par\u00eca d'Inghilterra, in ordine di creazione\n2. Duchi nella Par\u00eca di Scozia, in ordine di creazione\n2. Duchi nella Par\u00eca di Gran Bretagna, in ordine di creazione\n4. Duchi nella Par\u00eca d'Irlanda, in ordine di creazione\n5. Duchi nella Par\u00eca del Regno Unito, in ordine di creazione\nL'ordine generale di precedenza \u00e8 impostato secondo la data di creazione, tuttavia il sovrano pu\u00f2 concedere qualsiasi posizione di precedenza tra i duchi. I duchi reali sono parte della Par\u00eca del Regno Unito, ma hanno rango superiore nell'ordine di precedenza a causa della loro stretta relazione con il monarca."}
{"id": "5543742", "revid": "392684", "url": "https://it.wikipedia.org/wiki?curid=5543742", "title": "Convair RIM-2 Terrier", "text": ""}
{"id": "5543744", "revid": "287204", "url": "https://it.wikipedia.org/wiki?curid=5543744", "title": "Tuffi ai campionati mondiali di nuoto 2015 - Piattaforma 10 metri maschile", "text": "La competizione di tuffi dal trampolino 3 metri maschile dei campionati mondiali di nuoto 2015 si \u00e8 disputata il 1\u00b0 e il 2 agosto 2015 nell'Aquatics Palace a Kazan'. La gara si \u00e8 svolta in tre fasi: la mattina del 1\u00ba agosto si \u00e8 disputato il turno eliminatorio cui hanno partecipato 48 atleti. Nel pomeriggio i migliori diciotto hanno gareggiato nella semifinale. I migliori 12 atleti della semifinale hanno disputato la finale il 2 agosto.\nRisultati.\n\" I finalisti sono segnalati in verde\"\n\" I semifinalisti sono segnalati in viola\""}
{"id": "5543745", "revid": "436907", "url": "https://it.wikipedia.org/wiki?curid=5543745", "title": "We the Generation", "text": "We the Generation \u00e8 il secondo album in studio del gruppo musicale britannico Rudimental, pubblicato il 2 ottobre 2015 dalla Asylum Records.\nDescrizione.\nOriginariamente previsto per il 18 settembre 2015, \"We the Generation\" contiene varie collaborazioni con i cantanti Will Heard e Anne-Marie e altri brani a cui hanno preso parte noti artisti musicali come Ed Sheeran, Dizzee Rascal e Bobby Womack, quest'ultimo scomparso nel 2014.\nAd anticiparne l'uscita sono stati i singoli \"Bloodstream\", rivisitazione dell'omonimo brano di Ed Sheeran uscita il 27 febbraio 2015 e che ha raggiunto la seconda posizione della classifica britannica dei singoli, e \"Never Let You Go\", uscito il 27 aprile dello stesso anno e che ha visto la partecipazione il cantautore britannico Foy Vance.\nA partire dalla fine di giugno 2015, i Rudimental hanno reso disponibile per l'ascolto il video musicale di \"Rumour Mill\", il brano \"Love Ain't Just a Word\" e il terzo singolo \"I Will for Love\", quest'ultimo pubblicato come tale il 31 luglio 2015 nel solo Regno Unito.\nIl 22 settembre \u00e8 stato invece pubblicato il videoclip di \"We the Generation\" e nella stessa data \u00e8 stato annunciato il quinto singolo \"Lay It All on Me\", pubblicato tre giorni pi\u00f9 tardi."}
{"id": "5543752", "revid": "767487", "url": "https://it.wikipedia.org/wiki?curid=5543752", "title": "Baldhead Bridge", "text": "Baldhead Bridge \u00e8 il secondo album del gruppo musicale reggae giamaicano Culture, pubblicato dalla Joe Gibbs Records nel 1978 (prima pubblicazione).\nI brani del disco furono registrati nel 1976, durante la stessa sessione dei pezzi contenuti nel loro disco d'esordio, \"Two Sevens Clash\".\nTracce.\nBrani composti dai Culture, eccetto dove indicato.\nFormazione.\n\"The Professionals\""}
{"id": "5543760", "revid": "908193", "url": "https://it.wikipedia.org/wiki?curid=5543760", "title": "Andrey Harbunow", "text": ""}
{"id": "5543761", "revid": "399", "url": "https://it.wikipedia.org/wiki?curid=5543761", "title": "Omicidio di Pier Paolo Pasolini", "text": ""}
{"id": "5543762", "revid": "63756", "url": "https://it.wikipedia.org/wiki?curid=5543762", "title": "Emanuel Shinwell", "text": "Biografia.\nDeputato laburista alla Camera dei Comuni per il collegio di Seaham Harbour e dal 1950 per il collegio di Easington, per tutta la durata della seconda guerra mondiale mantenne una posizione critica nei confronti del governo. Famose sono rimaste le sue dispute con il deputato lord Winterton, cos\u00ec che i due vennero rispettivamente denominati \"Arsenico\" e \"Vecchi merletti\". Negli ultimi mesi della guerra divenne presidente del comitato che redasse il manifesto elettorale del partito laburista \"Let us face the future\".\nNel dopoguera nel governo di Clement Attlee fu prima \"Segretario di Stato per la Guerra\" e successivamente \"Segretario di Stato per la Difesa\"."}
{"id": "5543765", "revid": "767487", "url": "https://it.wikipedia.org/wiki?curid=5543765", "title": "An Innocent Informer", "text": "An Innocent Informer \u00e8 un cortometraggio muto del 1913 diretto da Ashley Miller\nTrama.\nLige Ridgley ama teneramente sua figlia, ma non vuole che abbia una relazione con Bob Manly, un giovane droghiere. Bob, bench\u00e9 gravato da un'ipoteca, non accetta l'offerta del governo di collaborare per denunciare le distillerie clandestine. Deciso a partire per il West in cerca di fortuna, scrive un biglietto alla fidanzata, usando come carta il retro di parte della lettera che gli era stata inoltrata dal servizio segreto. La ragazza, leggendola, vede la cifra offerta e, quando un giorno si imbatte per caso in un edificio che scopre essere una distilleria clandestina, incassa la taglia che consegna a Bob, ignorando per\u00f2 che ha appena denunciato il suo stesso padre, distillatore e contrabbandiere d'alcol. Accortasi di quello che ha fatto, spinge Bob a difendere suo padre: il giovane si cambia i vestiti con quelli di Ridgely e lo fa allontanare, mentre lui viene ferito dagli agenti. La ragazza si prender\u00e0 cura dell'innamorato finch\u00e9 i due non ricevono una lettera dal vecchio Ridgely che li invita a raggiungerlo, dando anche il proprio consenso alle loro nozze.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 22 aprile 1913."}
{"id": "5543771", "revid": "203463", "url": "https://it.wikipedia.org/wiki?curid=5543771", "title": "Meteorite condritica", "text": ""}
{"id": "5543779", "revid": "767487", "url": "https://it.wikipedia.org/wiki?curid=5543779", "title": "Ivan Fu\u0161tar", "text": "Carriera.\nClub.\nIl 25 luglio 2015 viene acquistato a titolo definitivo dalla squadra albanese del , con cui firma un contratto annuale."}
{"id": "5543780", "revid": "11959", "url": "https://it.wikipedia.org/wiki?curid=5543780", "title": "Nizam-\u0131 Cedid", "text": ""}
{"id": "5543782", "revid": "287204", "url": "https://it.wikipedia.org/wiki?curid=5543782", "title": "Everything (The Bangles)", "text": "Everything \u00e8 il terzo album del gruppo musicale femminile statunitense The Bangles, pubblicato nel 1988 dall'etichetta discografica Columbia.\nIl disco.\nCome l'album precedente \"Everything\" ha fornito due hit tra i singoli estratti, \"In Your Room\" arrivato al 5\u00ba posto ed \"Eternal Flame\" al 1\u00ba posto in numerose classifiche mondiali.\nAltri due brani sono stati registrati per l'album ma non incisi, \"What I Meant to Say\", diventata la B-side del singolo \"Eternal Flame\" e \"Everything I Wanted\" pubblicata successivamente nel loro \"Greatest Hits\" del 1990.\nL'album si \u00e8 classificato al 15\u00ba posto nella classifica Billboard 200 negli Stati Uniti e al 5\u00ba posto nella UK Album Chart nel Regno Unito nel 1988.\nTracce.\nGli autori dei brani secondo le note dell'album:\nFormazione.\nHanno partecipato alle registrazioni secondo le note dell'album:"}
{"id": "5543783", "revid": "767487", "url": "https://it.wikipedia.org/wiki?curid=5543783", "title": "Executor (film)", "text": "Executor (\"The Soldier\") \u00e8 un film statunitense del 1982 diretto da James Glickenhaus. La pellicola narra le gesta di un moderno agente segreto americano a capo di una squadra di combattenti preparati ad intervenire in ogni momento e in qualsiasi parte del mondo per contrastare qualunque possibile minaccia.\nTrama.\n\"Executor\" \u00e8 il nome in codice (a conoscenza solo del presidente degli Stati Uniti) di un agente a capo di una squadra speciale di cinque uomini preparati per fronteggiare qualunque situazione in qualsiasi parte del mondo. Executor ha la piena libert\u00e0 d'azione e solo il capo della CIA conosce e pu\u00f2 controllare il suo operato. Dopo che un gruppo di terroristi (legati al KGB) ruba del plutonio e minaccia i campi petroliferi dell'Arabia Saudita con una bomba atomica, lui e i suoi compagni sono chiamati ad intervenire per sventare la minaccia di una possibile catastrofe nucleare. Ad aiutarlo nella pericolosa missione si unisce anche la bella e possessiva donna capo dei servizi segreti israeliani.\nProduzione.\nRegia.\nIn un'intervista concessa ad un quotidiano, all'epoca dell'uscita del film nelle sale italiane, James Glickenhaus ha dichiarato di essersi ispirato oltre che al romanzo \"The Curve of Binding Energy\" di John McPhee anche alla realt\u00e0 del mondo contemporaneo e questo per creare un agente segreto pi\u00f9 moderno rispetto a quello di James Bond che a suo dire \u00e8 legato a stili ormai superati.\nCast.\nLa parte del protagonista \u00e8 stata affidata al giovane Ken Wahl gi\u00e0 noto al pubblico italiano per la sua performance in The Wanderers - I nuovi guerrieri e per il ruolo di Corelli in Bronx 41\u00ba distretto di polizia al fianco di Paul Newman.\nNel film compare (in una breve scena) anche Klaus Kinski nei panni di un agente segreto sovietico.\nRiprese.\nLe riprese sono avvenute negli Stati Uniti e pi\u00f9 precisamente a Philadelphia in Pennsylvania e nello Stato di New York (localit\u00e0 Buffalo e Cascate del Niagara), in Germania nei pressi di Berlino, in Austria localit\u00e0 St. Anton e nello Stato d'Israele.\nColonna sonora.\nAlbum.\nLa colonna sonora originale del film \u00e8 curata dal gruppo Tangerine Dream ed \u00e8 stata distribuita su un CD del 2014 della Orange Records (ORCD-19822012) con il titolo \"The Soldier\" \nTracce.\nTutte le tracce sono composte ed eseguite dai Tangerine Dream.\nDistribuzione.\nIl film \u00e8 stato distribuito nelle sale cinematografiche italiane nel febbraio del 1983.\nData di uscita.\nLe date di uscita internazionali nel corso degli anni sono state:"}
{"id": "5543785", "revid": "709565", "url": "https://it.wikipedia.org/wiki?curid=5543785", "title": "Giuseppe Brandolini", "text": "Biografia.\nPersonaggio riservato e autore per passione, trascorre la propria esistenza in un piccolo borgo immerso nel verde dei boschi e vigneti che caratterizzano le colline dell'Oltrep\u00f2 Pavese. \nMantiene con il proprio territorio un legame fortissimo, spesso evidente nei testi che accompagnano la sua produzione artistica. Lo stile dell'artista si colloca all'interno della musica popolare, con melodie influenzate in parte dai songwriters americani (Dylan, Cohen, Cash, ecc.) e in parte dalle canzoni tradizional-popolari dell'Italia Settentrionale. Molte delle sue canzoni sono un racconto delle sue esperienze di vita (Un argomento in meno, Dolce favola bambina).\nPreferisce scrivere per altri cantanti piuttosto che esibirsi in pubblico in prima persona. Trova una discreta notoriet\u00e0 collaborando a diversi brani con il cantautore modenese Pierangelo Bertoli (Varsavia, Cos\u00ec, Voglia di libert\u00e0).\nDiscografia parziale.\nAlbum.\n1977- Esce il primo 33 giri del gruppo \"OLIVA GESSI\"; il disco, prodotto dalla Real Music, contiene 10 brani, con musiche di Giuseppe Brandolini e parole di Paolo Meriggi. Dal disco stesso vengono estrapolati 2 brani, \"Strada Notturna\" e \"Donne Grasse\" che finiscono in un 45 giri di discreto successo.\n1980- Inizia la collaborazione con Pierangelo Bertoli con il brano \"I Poeti\". L'autore amava ricordare il modo con il quale era iniziato il rapporto artistico con il cantautore modenese:Negli anni successivi la collaborazione continua e produce le seguenti canzoni:\n1983- \"Cos\u00ec\" (P.Bertoli-G.Brandolini).\n1984- \"Varsavia\" (P.Bertoli-G.Brandolini) e \"Nel 2000\" (P.Bertoli-G.Brandolini).\n1985- \"Voglia di Libert\u00e0\" (P.Bertoli-G.Brandolini).\n1987- \"Mamma Lisa\" (P.Bertoli-G.Brandolini) e \"Cos\u00ec Diversa\" (P.Bertoli-G.Brandolini).\n1988- \"Tu Sei Lontana\" (P.Bertoli-G.Brandolini).\n1989- \"Mio Figlio\" (P.Bertoli-G.Brandolini) e \"Voglio Vivere\" (P.Bertoli-G.Brandolini).\n2005- Esce il CD \"TE DA DAMM\". Inciso dal gruppo musicale FIOCCHI D'OLIVA, contiene 13 brani inediti di G.Brandolini.\n2008- Il CD dal titolo \"I GIORNI MIGLIORI\" chiude la carriera musicale dell'Autore.\nSingoli.\nCOSI' (P.Bertoli-G.Brandolini) - Canzone di apertura di molti concerti live di Bertoli.\nVARSAVIA (P.Bertoli-G.Brandolini) - Canzone riferita ai moti insurrezionali polacchi, sorti in seguito alla repressione del governo di Jaruzelski, che alla fine del 1981, su indicazione del regime comunista sovietico, attu\u00f2 un golpe militare proclamando lo stato di guerra ed instaurando il Consiglio Militare di Salute Nazionale Polacco.\nVOGLIA DI LIBERTA\u2019 (P.Bertoli-G.Brandolini) - Brano che esprime in sintesi la filosofia esistenziale degli autori.\nI GIORNI MIGLIORI (G. Brandolini) - Canzone considerata il testamento musicale dell'autore."}
{"id": "5543788", "revid": "125859656", "url": "https://it.wikipedia.org/wiki?curid=5543788", "title": "La leggenda di Enea", "text": "Le leggenda di Enea \u00e8 un film del 1962, diretto da Giorgio Rivalta, tratto dall\"'Eneide\" di Virgilio.\n\u00c8 la diretta continuazione del film \"La guerra di Troia\", diretto da Giorgio Ferroni nel 1961, a sua volta ispirato all\"'Iliade\" di Omero.\nTrama.\n1177 a.C., sette anni dopo la vittoria dei Greci nella Guerra di Troia: i Troiani superstiti, guidati da Enea, divenuto loro capostipite al termine del precedente conflitto e dopo la distruzione della citt\u00e0 di Troia, approdano nel Lazio, accampandosi nei pressi del Tevere.\nUna mattina, mentre i Troiani si abbeverano presso il fiume, i cavalieri di Turno, principe dei Rutuli, attraversano il Tevere coi loro cavalli, provocando un piccolo conflitto, risolto con un'apparente tregua stabilita tra Enea e Turno. Il Rutulo consiglia a Enea di abbandonare quelle terre, ma il Troiano gli risponde che non solo non ne ha alcuna intenzione, ma che chieder\u00e0 al re Latino di poter ottenere ospitalit\u00e0 presso la citt\u00e0 di Laurentum. Il giorno dopo, Turno prova a far desistere i Troiani chiedendo ai pastori di aizzare una mandria contro di loro, ma Enea se ne accorge e sventa il piano, venendo poco dopo ricevuto a Laurentum da Latino e dalla moglie, la regina Amata, alla presenza della figlia, la Principessa Lavinia, dello stesso Turno e dei cavalieri Camilla e Pallante.\nLavinia, inizialmente promessa in sposa a Turno nonostante non ne sia innamorata, dimostra invece di amare Enea fin dall'inizio, e nonostante Amata cerchi in ogni modo di osteggiare la loro storia, esortando Latino a non tirarsi indietro sulla precedente promessa, il re offre ospitalit\u00e0 ad Enea e non annuncia il matrimonio tra la figlia e il Rutulo.\nDi l\u00ec a pochi giorni, a Laurentum si tiene un torneo di cavalleria, al quale partecipano Camilla, Turno e Pallante. Turno vince, ma la sua vittoria \u00e8 macchiata da una scorrettezza nei confronti di Pallante, cos\u00ec Enea decide di partecipare a sua volta, vincendo e riconsegnando la cintura (premio del torneo) a Pallante. Il gesto di Enea viene apprezzato da tutti, ma proprio in quel momento irrompono alcuni ufficiali Rutuli, che hanno arrestato due Troiani rei di aver ucciso un sacerdote e il figlio durante una battuta di caccia. I Troiani affermano di averlo fatto per legittima difesa e che alcuni di loro sono stati uccisi a loro volta, ma le loro parole restano inascoltate e si scatena un conflitto tutti contro tutti.\nTurno, che ha ancora Camilla dalla sua parte nonostante lei non condivida il suo odio verso il popolo di Enea, assedia i Troiani, i quali a loro volta si rivolgono agli Etruschi. Pallante, invece, rimane fedele a Enea, poich\u00e9 quello di Turno \u00e8 stato un tranello volto a mettere le popolazioni latine contro lo stesso Enea. Tuttavia, durante la battaglia, Camilla viene mortalmente colpita da una freccia. I Troiani, seppur strenuamente, riescono a resistere grazie agli arcieri, alla palizzata che protegge il loro campo e all\u2019aiuto di Pallante e degli Etruschi, mentre Enea, dopo aver ottenuto l'aiuto di questi ultimi, chiede loro di non attaccare Laurentum.\nQuella stessa notte, Enea e Turno stipulano un accordo davanti a Latino, Amata e Lavinia: saranno le loro spade a decidere le sorti della guerra. Latino accetta questo accordo, e la mattina seguente ha luogo il duello tra i due principi. Lavinia nel frattempo arriva al campo dei Troiani, dando un ultimo incoraggiamento ad Enea e decidendo di attendere l\u00ec l'esito del duello insieme a Iulo, figlio di Enea e Creusa, nato il giorno dopo la fine della guerra di Troia.\nLa battaglia \u00e8 equilibrata e viene combattuta dapprima a colpi di lance, passando in seguito allo scontro corpo a corpo e spada contro spada. Dopo un duello incerto, \u00e8 infine Enea a prevalere.\nInizia cos\u00ec il mito di Enea, che verr\u00e0 considerato il vero capostipite di quello che sarebbe poi stato l'Impero romano."}
{"id": "5543791", "revid": "122561260", "url": "https://it.wikipedia.org/wiki?curid=5543791", "title": "Concerto per organo", "text": "Un concerto per organo e orchestra, o semplicemente concerto per organo, \u00e8 un concerto in cui lo strumento solista \u00e8 l'organo accompagnato dall'orchestra o, pi\u00f9 raramente, da un pi\u00f9 piccolo ensemble di strumenti. In quest'ultimo caso, con l'accompagnamento per esempio di un'orchestra d'archi, si tratta di musica da camera.\nLa forma si svilupp\u00f2 agli inizi del XVIII secolo quando compositori come Antonio Vivaldi, Georg Friedrich H\u00e4ndel e Johann Sebastian Bach scrissero dei concerti per organo e piccola orchestra e con parti solistiche che raramente richiedevano la pedaliera dell'organo. Esistono anche opere del Classicismo e del Romanticismo, ma anche del XX e XXI secolo tra i quali il concerto di Francis Poulenc entrato in repertorio ed eseguito abbastanza frequentemente. Nella forma di concerto per organo non sono di solito comprese quelle opere orchestrali che richiedono un organo utilizzato come una sezione orchestrale in pi\u00f9, esempi dei quali includono la terza sinfonia di Camille Saint-Sa\u00ebns, l'opera di Gustav Holst\", I pianeti\" o quella di Richard Strauss, \"Cos\u00ec parl\u00f2 Zarathustra\".\nConcerti per organo.\nGeorg Friedrich H\u00e4ndel (1685-1759).\nHandel compose concerti per organo come interludi per i suoi oratori, suonando egli stesso le parti dell'organo mentre dirigeva l'orchestra. Alcuni sono arrangiamenti di sue opere precedenti, o di altri compositori. Esistono molte alternative, quindi \u00e8 difficile numerare precisamente i suoi concerti per organo, ma \u00e8 generalmente accettato che ne abbia scritto sedici:\nConcerti per organo arrangiamenti da Concerti Grossi, Op.6:\nJohann Sebastian Bach (1685-1750).\nBach non compose opere denominate chiaramente \"concerto per organo\" (ad esempio, per organo e gruppo orchestrale), ma diversi movimenti di cantate contengono ampie parti per organo solista. Un esempio \u00e8 la \"Wir m\u00fcssen durch viel Tr\u00fcbsal\" BWV 146, il cui primo e secondo movimento sono degli adattamenti del concerto BWV 1052. La \"Geist und Seele wird verwirret\" BWV 35 contiene due sinfonie strumentali con organo solista, la prima delle quali ricorda il concerto BWV 1059 (una registrazione di una ricostruzione di quest'opera come un concerto d'organo \u00e8 stata realizzata da Ton Koopman.\nL'ammirazione che Bach aveva per Vivaldi e lo stile italiano port\u00f2 a diverse trascrizioni di pezzi strumentali per organo solista, senza orchestra:\nMichel Corrette (1709-1793).\nL'organista-compositore francese Michel Corrette scrisse sei concerti.\nThomas Arne (1710-1778).\nIl compositore inglese Thomas Arne compose sei concerti.\nCarl Philipp Emanuel Bach (1714-1788).\nIl compositore tedesco Carl Philipp Emanuel Bach compose quattro concerti.\nAntonio Soler (1729-1783).\nIl compositore spagnolo Antonio Soler scrisse sei concerti per due organi (senza altri strumenti):\nWolfgang Amadeus Mozart (1756-1791).\n\"Diciassette sonate da chiesa\", in otto delle quali l'organo ha una parte di solista \"obbligato\":\nAlexandre Guilmant (1837-1911).\nF\u00e9lix-Alexandre Guilmant Alexandre Guilmant, scrisse due delle sue sonate per organo in due versioni, una come sinfonia per organo e orchestra:"}
{"id": "5543795", "revid": "1305772", "url": "https://it.wikipedia.org/wiki?curid=5543795", "title": "Eternal Flame (The Bangles)", "text": "Eternal Flame \u00e8 il secondo singolo del gruppo statunitense The Bangles tratto dall'album \"Everything\", pubblicato nel 1989 dalla Columbia.\nIl brano.\nIl brano \u00e8 stato scritto da due noti autori musicali Billy Steinberg e Tom Kelly e dalla cantante del gruppo Susanna Hoffs.\nSi ispira a due \"eternal flames\", quella sulla tomba di Elvis Presley a Graceland visitata del gruppo e quella nella sinagoga di Palm Springs, che Steinberg frequentava da bambino.\nCome dichiarato dalla Hoffs in un'intervista ad un programma della BBC, ha cantato in studio di registrazione completamente nuda, convinta dal produttore Davitt Sigerson che Olivia Newton John avesse fatto lo stesso.\nIl brano si classificato al 1\u00ba posto nella classifica Billboard Hot 100 negli Stati Uniti e al 1\u00ba posto nella UK Singles Chart nel Regno Unito nel 1989.\nVideo.\nIl video musicale del brano \u00e8 girato su una spiaggia al tramonto. In esso appare Susanna che canta il brano alternata ad immagini delle altre componenti del gruppo che la accompagnano ai cori. Nel finale si ritrovano tutte e quattro a correre in cerchio in riva al mare.\nFormazione.\nHanno partecipato alle registrazioni secondo le note dell'album:"}
{"id": "5543796", "revid": "15756", "url": "https://it.wikipedia.org/wiki?curid=5543796", "title": "Eduard Profittlich", "text": "Biografia.\nPrimi anni.\nMonsignor Eduard Gottlieb Profittlich a Birresdorf, un villaggio del comune di Grafschaft, l'11 settembre 1890 da una coppia di contadini contadini: Markus Profittlich (1846-1920) e Dorothea Seiwert (1850-1913). Era l'ottavo di dieci figli.\nDopo aver terminato la scuola elementare di Leimersdorf, nel 1904 fu preparato da un parroco locale per proseguire gli studi ad Ahrweiler. Da l\u00ec, si trasfer\u00ec nella scuola di Linz am Rhein nella Pasqua del 1909. Nel 1912 consegu\u00ec il diploma liceale. Venne poi ammesso al seminario di Treviri. I suoi genitori volevano che diventasse sacerdote diocesano perch\u00e9 li aiutasse in situazioni di emergenza, ma l'11 aprile 1913 entr\u00f2 nella Compagnia di Ges\u00f9 a 's-Heerenberg, nei Paesi Bassi, dove i gesuiti tedeschi si erano stabiliti dopo la loro espulsione causata dalla politica del Kulturkampf di Otto von Bismarck. Suo fratello maggiore Peter (1878-1915) mor\u00ec come missionario in Brasile e anche Eduard voleva diventare un prete cattolico. Continu\u00f2 i suoi studi all'estero, presso lo scolasticato di Valkenburg aan de Geul, sempre nei Paesi Bassi, dal 20 settembre 1914.\nDurante la prima guerra mondiale, dal 1916 al 1918, prest\u00f2 servizio come infermiere e assistente chirurgico nell'Esercito imperiale tedesco. Il 4 gennaio 1916 ricevette la tonsura e l'ordinazione a suddiacono nella cattedrale di Treviri da monsignor Heinrich D\u00f6ring (1859-1951), vescovo di Poona.\nMinistero sacerdotale.\nDopo la guerra riprese gli studi filosofici e teologici a Valkenburg e fu l\u00ec che il 26 marzo 1922 il cardinale Karl Joseph Schulte (1871-1941), arcivescovo di Colonia lo ordin\u00f2 diacono. Il 27 agosto 1922 fu ordinato presbitero da monsignor Lorenz Schrijnen, vescovo di Roermond. Il 30 agosto celebr\u00f2 la sua prima messa nella chiesa parrocchiale di Santo Stefano a Leimersdorf.\nProfittlich entr\u00f2 nel nuovo Pontificio istituto orientale, fondato nel 1917 a Roma da papa Benedetto XV, con l'intenzione di prepararsi per il lavoro missionario clandestino in Unione Sovietica. Nel 1923 consegu\u00ec il dottorato in filosofia e nel 1924 il dottorato in teologia all'Universit\u00e0 Jagellonica di Cracovia. Dal settembre del 1924 al giugno del 1925 fu missionario a Czechowice-Dziedzice, in Polonia, e dall'agosto del 1925 al marzo del 1928 a Opole, una citt\u00e0 tedesca con molti polacchi. Dal 9 marzo 1928 al 1930 fu parroco della parrocchia polacca di Sant'Ansgar ad Amburgo. L'11 dicembre 1930 divenne parroco della chiesa dei Santi Pietro e Paolo a Tallinn. Il 2 febbraio dello stesso anno emise la professione solenne.\nAmministratore apostolico e vescovo.\nL'11 maggio 1931 papa Pio XI lo nomin\u00f2 amministratore apostolico di Estonia. Tale nomina fu influenzata dalla sua buona conoscenza degli affari polacchi. La popolazione di origine polacca costituiva infatti la maggioranza dei cattolici residenti in Estonia.\nIl 28 settembre 1933 papa Pio XI, per premiarlo dei suoi servizi, lo nomin\u00f2 protonotario apostolico in un'udienza privata nella Citt\u00e0 del Vaticano.\nIl problema pi\u00f9 grande della Chiesa cattolica in questo paese era il piccolo numero di credenti, il loro multilinguismo e la loro dispersione nel territorio. Il nuovo amministratore svilupp\u00f2 rapidamente un piano di sviluppo della Chiesa cattolica e si dedic\u00f2 alle attivit\u00e0 pastorali. I suoi sermoni erano particolarmente popolari e ascoltati anche dai fedeli di altre confessioni cristiane.\nInizi\u00f2 a pubblicare il primo settimanale ecclesiastico, \"Kiriku Elu\" (La vita della Chiesa), che fu letto in particolare dall'intellighenzia estone. Il numero dei fedeli crebbe costantemente e furono istituite nuove parrocchie a Narva, P\u00e4rnu, Rakvere, Petseri, Valga e Kivi\u00f5li. Nel 1934 giunsero dieci sacerdoti cattolici e suore polacche e ceche. Diede particolare enfasi all'educazione religiosa della giovent\u00f9, che fu possibile grazie alle lezioni di religione tenute dalla Chiesa in quattro scuole e in sette lingue.\nProfittlich era un predicatore riconosciuto. Inizi\u00f2 ad affrontare la questione della letteratura in lingua estone di argomento religioso. Cerc\u00f2 di cambiare l'immagine della Chiesa cattolica da quella di una \"Chiesa polacca\" a quella di una Chiesa pi\u00f9 aperta e vicina agli estoni.\nNel 1935, chiese e ricevette la cittadinanza estone.\nDopo la firma del trattato tra Santa Sede ed Estonia nel 1935, in base al quale fu confermato lo status giuridico dell'amministrazione apostolica di Estonia, il 27 novembre 1936 papa Pio XI lo nomin\u00f2 arcivescovo titolare di Adrianopoli di Emimonto. Ricevette l'ordinazione episcopale il 27 dicembre successivo nella chiesa dei Santi Pietro e Paolo a Tallinn dall'arcivescovo Antonino Arata, nunzio apostolico in Lettonia ed Estonia, coconsacranti il vescovo ausiliare di Riga Jazeps Rancans e il vicario apostolico di Finlandia Willem Petrus Bartholomaeus Cobben. Fu il primo vescovo cattolico a operare in Estonia dopo il passaggio dei territori estoni alla Svezia nel XVII secolo.\nDopo ulteriori anni di fruttuoso lavoro in Estonia nel settembre del 1939, scoppi\u00f2 la seconda guerra mondiale. Rimase a Tallinn anche dopo l'occupazione sovietica dell'Estonia nel giugno del 1940 e si rec\u00f2 all'ambasciata tedesca a Tallinn tre volte per ottenere visti di uscita per alcuni sacerdoti e suore cattolici e per i tedeschi del Baltico imprigionati dai sovietici. Tuttavia, la situazione della Chiesa si deterior\u00f2 completamente e sacerdoti e fedeli iniziarono a essere perseguitati dai comunisti. Descrisse l'intera situazione in una lettera al papa. A quel tempo, l'ambasciata tedesca a Tallinn insistette perch\u00e9 riprendesse la cittadinanza tedesca e rinunciasse a quella estone. L'arcivescovo non era d'accordo.\nArresto e morte.\nPochi giorni dopo l'aggressione del Terzo Reich all'Unione Sovietica, il 27 giugno 1941, monsignor Profittlich fu arrestato da otto agenti dell'NKVD e venne trasferito al carcere di Kirov, in Russia, con l'accusa di agitazione e assistenza anti-sovietica di ecclesiastici cattolici all'estero.\nDopo diverse ore di interrogatori notturni, il 14 ottobre 1941 fu preparato un capo d'imputazione. Venne accusato di aver compiuto un'agitazione anti-sovietica usando i sentimenti religiosi delle masse per generare odio verso l'Unione Sovietica e il Partito Comunista. Inoltre, fu accusato di spionaggio a favore del Terzo Reich, presentando come prova le sue visite all'ambasciata a Tallinn. Dopo i successivi interrogatori, il 17 ottobre, gli furono presentate ulteriori prove di colloqui antisovietici con i suoi compagni prigionieri. Si profess\u00f2 sempre innocente.\nIl 25 ottobre 1941 inizi\u00f2 il processo che si concluse con una dichiarazione di colpevolezza. Present\u00f2 appello alla Corte suprema dell'Unione Sovietica ma esso fu respinto. Venne condannato a cinque anni di carcere e lavor\u00f2 nel campo di lavoro di Kirov. Il 21 novembre dello stesso anno fu condannato a morte per aver svolto attivit\u00e0 antisovietiche e di spionaggio a favore della Germania nazista. Mor\u00ec nella prigione di Kirov il 22 febbraio 1942, prima dell'esecuzione della sentenza, all'et\u00e0 di 51 anni.\nTestimonianza della fede di monsignor Profittlich.\nIl vescovo Profittlich era pronto ad accettare il martirio per fede. In una lettera a parenti e conoscenti dell'8 febbraio 1941, scrisse che il posto del pastore \u00e8 presso il gregge del quale condivide la gioia e la sofferenza. Scrisse che era un grande piacere sperimentare la presenza di Dio a cui aveva dato tutto e che era pronto a dare a Dio tutta la sua vita: \"La mia vita - e, se necessario, la mia morte - \u00e8 vita e morte per Cristo\".\nIl mistero della morte dell'arcivescovo.\nDal giorno del suo arresto, per 50 anni, le sorti dell'arcivescovo rimasero ignote. Si sospettava che fosse stato imprigionato a Ufa e successivamente a Kazan'. Anche le ricerche condotte dai suo famigliari non portarono nulla di nuovo alla questione. L'innovazione rivoluzionaria arriv\u00f2 nel 1990, quando l'Estonia riottenne l'indipendenza. Il 12 giugno 1990 la Corte suprema inform\u00f2 la Chiesa cattolica del destino dell'arcivescovo e la corte lo riabilit\u00f2 completamente e lo dichiar\u00f2 innocente dei presunti crimini a lui imputati. Furono aperti anche gli archivi in cui venivano conservati i documenti del caso dell'arcivescovo.\nProcesso di beatificazione.\nGli sono intitolati i locali del Centro dell'educazione cattolica di Tartu e l'11 settembre 1990 venne posta una lapide commemorativa nella chiesa dei Santi Pietro e Paolo a Tallinn.\nIl 30 gennaio 2002 la Conferenza dei vescovi cattolici della Federazione Russa avvi\u00f2 la causa di beatificazione dell'arcivescovo Eduard Profittlich (e di altri 15 laici, sacerdoti e vescovi). Il 30 maggio 2003 la Congregazione per le cause dei santi concesse il \"nihil obstat\" per la causa sotto il titolo \"Causa Beatificationis seu Declarationis Martyrii Servorum Dei Eduardi Profittlich Archiepiscopi titularis Hadrianopolitani in Haemimonto Administratoris Apostolici Estoniensis, ex Societate Iesu et XV Sociorum\". La procedura ecclesiastica fu aperta a San Pietroburgo.\nNel 2003 ha inizio il processo di beatificazione dell'arcivescovo Profittlich.\nGenealogia episcopale.\nLa genealogia episcopale \u00e8:"}
{"id": "5543797", "revid": "767487", "url": "https://it.wikipedia.org/wiki?curid=5543797", "title": "Harder Than the Rest", "text": "Harder Than the Rest \u00e8 un album dei Culture, pubblicato dalla High Note Records nel 1978.\nTracce.\nBrani composti da Joseph Hill, Kenneth Paley (Kenneth Dayes), Albert Walker"}
{"id": "5543800", "revid": "110157", "url": "https://it.wikipedia.org/wiki?curid=5543800", "title": "Premijer Liga 2015-2016", "text": "La Nogometna Premijer liga Bosne i Hercegovine 2015-2016 (abbreviata in \"Premijer liga BiH 2015-2016\"), conosciuta anche come BH Telecom Premijer liga Bosne i Hercegovine 2015-2016 per ragioni di sponsorizzazione, \u00e8 stata la 16\u00aa edizione del campionato della Bosnia Erzegovina (la 14\u00aa che copre l'intero territorio nazionale) ed \u00e8 stata vinta dallo , al suo quarto titolo di Premijer.\nCapocannoniere del torneo fu Leon Benko () con 17 reti.\nStagione.\nNovit\u00e0.\nIl e lo sono stati retrocessi dopo essersi piazzati agli ultimi due posti nella stagione 2014-2015. Al loro posto sono stati promossi il , vincitore della Prva liga RS 2014-2015 e il , vincitore della Prva liga BiH 2014-2015.\nFormula.\nLe 16 squadre partecipanti si affrontarono in un girone di andata e ritorno, per un totale di 30 giornate.\nLa squadra campione di Bosnia ed Erzegovina \u00e8 ammessa al secondo turno di qualificazione della UEFA Champions League 2016-2017.\nLa seconda e la terza classificata sono ammesse al primo turno di qualificazione della UEFA Europa League 2016-2017, insieme alla vincitrice della coppa nazionale.\nSolo per quest'anno il campionato prevede ben sei retrocessioni in Prva liga FBiH e Prva liga RS (a seconda della locazione), allo scopo di ridurre il numero di squadre a 12 per la stagione successiva.\nClassifica.\nLegenda:\nNote:"}
{"id": "5543805", "revid": "1442080", "url": "https://it.wikipedia.org/wiki?curid=5543805", "title": "J\u00f3n Leifs", "text": "Biografia.\nJ\u00f3n Leifs nacque \"J\u00f3n \u00deorleifsson\", presso l'azienda agricola Solheimar, allora nell'Austur-H\u00fanavatnss\u00fdsla, nord-ovest dell'Islanda. Se ne and\u00f2 per andare in Germania nel 1916 a studiare presso il Conservatorio di Lipsia. Si laure\u00f2 nel 1921 avendo studiato pianoforte con Robert Teichm\u00fcller, ma non decise di intraprendere la carriera di pianista, dedicando il suo tempo invece alla direzione e composizione. Durante questo periodo studi\u00f2 anche composizione con Ferruccio Busoni, che lo esort\u00f2 a \"seguire la propria strada nella composizione\".\nNel 1920 J\u00f3n Leifs diresse una serie di orchestre sinfoniche in Germania, Cecoslovacchia, Norvegia e Danimarca, diventando cos\u00ec l'unico direttore islandese di successo a livello internazionale fino ad oggi, anche se non riusc\u00ec ad ottenere una posizione fissa. Durante un tour della Norvegia, le Isole Faroe e l'Islanda con la Philharmoniker Hamburg, diede i primi concerti sinfonici in Islanda nell'estate del 1926 (per un totale di 13 concerti con programmi diversi). Durante questo periodo fu anche molto attivo come scrittore di musica e interpretazione musicale, sia in tedesco che islandese. Tra il 1925 e il 1928, viaggi\u00f2 per l'Islanda in tre occasioni per registrare le canzoni popolari tra la popolazione nella sua terra natia, la contea di H\u00fanavatnss\u00fdsla, nel nord dell'Islanda. Le sue osservazioni su questo lavoro furono pubblicate sia in riviste islandesi che tedesche.\nCominciando con gli arrangiamenti per pianoforte di canzoni popolari islandesi, nel 1920 J\u00f3n Leifs inizi\u00f2 una carriera attiva come compositore. Dal 1930 concentr\u00f2 i suoi sforzi sulla composizione di grandi opere per orchestra, alcune delle quali sono state eseguite solo dopo la sua morte. La maggior parte della sua produzione si ispira ai fenomeni naturali islandesi. Nel pezzo \"Hekla\" si descrive l'eruzione del vulcano Hekla, di cui fu testimone. \"Dettifoss\" (Op. 57) fu ispirato da Dettifoss, la cascata pi\u00f9 potente d'Europa. Nella \"Saga Symphony\" ritrae musicalmente cinque personaggi delle classiche saghe islandesi.\nNel 1935 J\u00f3n Leifs fu nominato Direttore Musicale del National Broadcasting Service islandese. Tuttavia, dopo aver trovato difficolt\u00e0 ad attuare la sua idea per migliorare il servizio radio, si dimise dalla carica nel 1937 e torn\u00f2 in Germania.\nJ\u00f3n Leifs spos\u00f2 la pianista Annie Riethof subito dopo la laurea presso il Conservatorio di Lipsia. Ebbero due figlie, Sn\u00f3t e L\u00edf, e fecero la loro prima casa a Wernigerode. Dal momento che Riethof era ebreo, la famiglia viveva sotto la costante minaccia della persecuzione nazista. Nel 1944, la coppia riusc\u00ec a ottenere il permesso di lasciare la Germania e si trasfer\u00ec in Svezia con le loro figlie. Tuttavia, in questo periodo il loro matrimonio dimostrava segni di tensione e divorziarono nel 1946. J\u00f3n Leifs poi si spos\u00f2 e divorzi\u00f2, da una donna svedese, Thea Andersson. La sua terza moglie, che gli sopravvisse, fu \u00deorbj\u00f6rg J\u00f3hannsd\u00f3ttir Leifs (1919-2008). Lei e Jon ebbero un figlio, Leifur (n. 1957).\nNel 1945 J\u00f3n Leifs torn\u00f2 in Islanda (lasciando la sua famiglia in Svezia) e divenne un fiero sostenitore dell'educazione musicale e dei diritti degli artisti. Questo comport\u00f2 lavorare per la ratifica da parte dell'Islanda della Convenzione di Berna, avvenuta nel 1947 e la creazione della Performing Rights Society of Iceland (STEF) nel 1948.\nNel 1947 avvenne la tragedia. La figlia minore di J\u00f3n Leifs, L\u00edf anneg\u00f2 in un incidente di nuoto al largo delle coste della Svezia nel 1947, a soli diciotto anni di et\u00e0. Sopraffatto dal dolore, compose quattro opere dedicate alla sua memoria, tra cui il \"Requiem\" op. 33b per coro misto, forse il suo pezzo pi\u00f9 celebre. Le altre opere sono \"Torrek\" op. 33a, per voce sola e pianoforte, \"Erfilj\u00f3\u00f0\" (In memoriam) op. 35 per coro maschile, e il quartetto d'archi \"Vita et mors\" op. 36.\nJ\u00f3n Leifs compose il suo ultimo lavoro, \"Consolazione, Intermezzo per orchestra d'archi\", quando aveva solo poche settimane di vita. Mor\u00ec di cancro ai polmoni a Reykjav\u00edk nel 1968.\nJ\u00f3n Leifs e la sua prima moglie, sono i soggetti del film \"Lacrime di pietra\" (\"T\u00e1r \u00far steini\") (1995) del regista islandese Hilmar Oddsson. Una piazza di Bergholz-Rehbr\u00fccke (Nuthetal, Germania), dove viveva con la sua famiglia dal 1930 fino al 1944, porta il suo nome."}
{"id": "5543811", "revid": "767487", "url": "https://it.wikipedia.org/wiki?curid=5543811", "title": "Simian Mobile Disco", "text": "I Simian Mobile Disco sono un duo di produzione discografica e di musica elettronica britannico attivo dal 2005.\nFormazione.\nIl duo \u00e8 composto da James Ford e Jas Shaw, quest'ultimo attivo anche nel gruppo Simian."}
{"id": "5543813", "revid": "212348", "url": "https://it.wikipedia.org/wiki?curid=5543813", "title": "Pliosaurus funkei", "text": ""}
{"id": "5543815", "revid": "1573940", "url": "https://it.wikipedia.org/wiki?curid=5543815", "title": "Niviventer fraternus", "text": "Niviventer fraternus () \u00e8 un roditore della famiglia dei Muridi endemico dell'Isola di Sumatra.\nDescrizione.\nDimensioni.\nRoditore di piccole dimensioni, con la lunghezza della testa e del corpo di 162\u00a0mm, la lunghezza della coda di 231\u00a0mm, la lunghezza del piede di 32,5\u00a0mm.\nAspetto.\nLa pelliccia \u00e8 cosparsa di lunghi peli spinosi neri, le parti dorsali sono giallo-brunastre scure, mentre le parti ventrali sono biancastre con una macchia fulvo-giallastra sul petto. Il dorso delle zampe \u00e8 biancastro. La coda \u00e8 molto pi\u00f9 lunga della testa e del corpo ed \u00e8 scura sopra e pi\u00f9 chiara sotto.\nDistribuzione e habitat.\nQuesta specie \u00e8 endemica delle zone montagnose della parte occidentale dell'Isola di Sumatra.\nVive nelle foreste primarie tra i 1.250 e 3.500 metri di altitudine.\nStato di conservazione.\nLa IUCN Red List, considerata la popolazione numerosa ad altitudini elevate, al di fuori di qualsiasi interferenza umana, classifica \"N.fraternus\" come specie a rischio minimo (LC)."}
{"id": "5543819", "revid": "1104133", "url": "https://it.wikipedia.org/wiki?curid=5543819", "title": "Collateral (album)", "text": "Collateral \u00e8 il primo album in studio del gruppo musicale australiano Nervo, pubblicato il 24 luglio 2015 dalla Ultra Music.\nDescrizione.\nContiene brani inediti incisi appositamente per l'album e alcuni singoli originariamente realizzati e pubblicati dal duo tra il 2012 e il 2014, come \"Reason\" (inciso con Hook N Sling e pubblicato nell'agosto 2012) e \"Hold On\", oltre a un remix del singolo del 2011 \"We're All No One\", realizzato insieme a Steve Aoki e Afrojack."}
{"id": "5543823", "revid": "2043251", "url": "https://it.wikipedia.org/wiki?curid=5543823", "title": "Chiaro di Vienne", "text": "Biografia.\nNato nell'attuale Saint-Clair-du-Rh\u00f4ne (gi\u00e0 Saint-Gen\u00e9s), mor\u00ec attorno il 660. Chiaro fu abate del monastero di san Marcello di Vienne, in Burgundia. Cos\u00ec lo ricorda il \"Martirologio Romano\":\nCulto.\nIl culto del santo \u00e8 rimasto molto vivo nella zona di Vienne, dove \u00e8 sorto almeno dall'VIII secolo, quindi pochi decenni dopo la morte del santo. La venerazione venne confermata da Pio X nel 1903. Dieci parrocchie della regione del Delfinato sono poste sotto il suo patronato, e diversi luoghi, tra cui tre comuni, portano il suo nome. Le sue reliquie si trovano ad Aix-les-Bains.\nLa sua ricorrenza cade il 1\u00ba gennaio di ogni anno, ma nella diocesi di Viviers si fa memoria di lui il giorno seguente, mentre \u00e8 festeggiato, il 2 gennaio, nelle diocesi di Annecy, di Chamb\u00e9ry, di Grenoble e di Lione."}
{"id": "5543825", "revid": "438304", "url": "https://it.wikipedia.org/wiki?curid=5543825", "title": "Equitazione ai Giochi della XXX Olimpiade - Dressage individuale", "text": "La competizione di dressage individuale ai giochi olimpici della XXX Olimpiade di Londra si \u00e8 svolta tra il 2 e il 9 agosto 2012 presso il Greenwich Park.\nFormato della competizione.\nIl dressage individuale e a squadre utilizzano gli stessi risultati. La competizione \u00e8 divisa in tre fasi, di cui l'ultima \u00e8 valida solo per il dressage individuale. La prima fase \u00e8 il \"Grand Prix\", i cui partecipanti passano alla seconda fase, il \"Grand Prix Special\", se appartenenti alle sette migliori squadre o se tra gli undici migliori tra i concorrenti rimanenti. I migliori diciotto cavalieri nel \"Grand Prix Special\" avanzano alla fase finale, il \"Granx Prix Freestyle\", nel corso del quale vengono assegnate le medaglie e definiti i piazzamenti."}
{"id": "5543826", "revid": "74288686", "url": "https://it.wikipedia.org/wiki?curid=5543826", "title": "Ermenegildo De Stefano", "text": ""}
{"id": "5543827", "revid": "228587", "url": "https://it.wikipedia.org/wiki?curid=5543827", "title": "Saint-Omer (Pas-de-Calais)", "text": ""}
{"id": "5543828", "revid": "767487", "url": "https://it.wikipedia.org/wiki?curid=5543828", "title": "Cevin Key", "text": "Biografia.\n\u00c8 tra i membri fondatori del gruppo post-industrial Skinny Puppy, band nata dal 1982.\nIl gruppo nel 1995 si \u00e8 sciolto e Key si \u00e8 avviato in un progetto noise chiamato Download e come solista.\nSono di questo periodo i suoi primi dischi a nome Cevin Key, tra cui \"Music For Cats\" (Metropolis/Sub-Conscious Communications, 1998) e \"The Ghost Of Each Room\" (Metropolis/Sub-Conscious Communications, 2001).\nDal 2004 \u00e8 di nuovo un componente degli Skinny Puppy.\nHa lavorato anche coi gruppi platEAU, The Tear Garden e altri."}
{"id": "5543830", "revid": "481666", "url": "https://it.wikipedia.org/wiki?curid=5543830", "title": "When Greek Meets Greek", "text": ""}
{"id": "5543832", "revid": "76963", "url": "https://it.wikipedia.org/wiki?curid=5543832", "title": "Billy Redden", "text": "Ha debuttato al cinema ad appena 15 anni nel film \"Un tranquillo weekend di paura\" con Jon Voight e Burt Reynolds in cui ha interpretato Lonnie, ruolo che lo ha reso noto in tutto il mondo."}
{"id": "5543834", "revid": "2196166", "url": "https://it.wikipedia.org/wiki?curid=5543834", "title": "Chiesa di Sant'Antimo di Salvenero", "text": "La chiesa di Sant'Antimo di Salvenero (Sant'Antimo di Nicomedia o forse l'omonimo santo romano) \u00e8 una chiesa campestre situata in territorio di Ploaghe, centro abitato della Sardegna nord-occidentale.\nL'edificio, oggi allo stato di rudere, \u00e8 ubicato su una prominenza calcarea in prossimit\u00e0 delle chiese di Sant'Antonio e di San Michele, dalle quali dista rispettivamente cento e trecento metri, tutte appartenenti al villaggio di Salvenero, abbandonato alla fine del Settecento. Fu l'ultima sede parrocchiale del villaggio. Sempre nelle immediate vicinanze, in direzione nord, sono presenti i ruderi di una quarta chiesa, quella di San Nicola.\nLe prime citazioni della chiesa di Sant'Antimu, contenute nel condaghe di San Michele di Salvennor, fanno desumere che la sua primitiva costruzione sia da collocarsi alla prima met\u00e0 del XII secolo."}
{"id": "5543836", "revid": "767487", "url": "https://it.wikipedia.org/wiki?curid=5543836", "title": "Nivek Ogre", "text": "\u00c8 tra i membri fondatori del gruppo post-industrial Skinny Puppy, nato dal 1982. Ha collaborato con molti altri gruppo come Ministry, KMFDM, The Tear Garden e Pigface."}
{"id": "5543837", "revid": "767487", "url": "https://it.wikipedia.org/wiki?curid=5543837", "title": "Carmine Giorgio", "text": "Biografia.\nCarmine Giorgio nacque a Minervino il 29 maggio 1861. Di professione fornaio, fu tra i creatori nel 1895 dei primi circoli del Partito Socialista Italiano in Puglia. Dopo i moti popolari del 1898, in cui i minervinesi esasperati dalle gravi condizioni sociali uccisero tre proprietari terrieri, venne accusato di aver incitato la popolazione ai saccheggi e alle devastazioni e condannato a sette anni e cinque mesi di reclusione. I compagni socialisti, mentre era ancora in carcere, lo candidarono alle elezioni politiche del 1900 nei collegi di Molfetta e di Corato.\nUn provvedimento di grazia sollecitato dai deputati socialisti ne permise la scarcerazione nel giugno 1903, cosicch\u00e9 Giorgio riprese la sua attivit\u00e0 di militante e dirigente del partito. Nelle elezioni politiche del 1919 fu nuovamente candidato non venendo eletto. Dopo la scissione di Livorno ader\u00ec al Partito Comunista.\nIn seguito a moti rivoluzionari del febbraio 1921 fu arrestato e condannato a dieci anni di reclusione. Fu nuovamente candidato alle elezioni politiche del 1924 e fu l'unico comunista pugliese eletto, ma l'elezione non fu proclamata a causa della condizione di detenzione. Ritornato in libert\u00e0, nel dicembre 1926 venne destinato al confino per quattro anni presso i centri di detenzione di Rotondella, l'isola di Augusta, Ponza e infine Potenza. Negli anni trenta, a settant'anni, venne nuovamente rilasciato e pot\u00e9 tornare nel suo paese, dove visse con diverse restrizioni della sua libert\u00e0 personale.\nCarmine Giorgio mor\u00ec a Minervino Murge il 13 novembre 1943."}
{"id": "5543838", "revid": "120551637", "url": "https://it.wikipedia.org/wiki?curid=5543838", "title": "Elizabeth Brooke", "text": "Biografia.\nFiglia maggiore di \"George Brooke, IX barone di Cobham\", e di sua moglie, \"Anne Braye,\" nipote di Thomas Wyatt e Elizabeth Brooke.\nCognata di Catherine Parr, sesta moglie di Enrico VIII. Thomas Wyatt il Giovane, suo cugino, era leader di una ribellione contro la regina Maria. Ribellione che vide coinvolta tutta la famiglia. Divenne uno delle cortigiani pi\u00f9 influenti durante il regno di Elisabetta I. Elizabeth viene descritta come vivace, gentile, una delle pi\u00f9 belle donne di corte.\nA corte.\nEntr\u00f2 a corte all'et\u00e0 di quattordici anni, come una damigella d'onore della regina Catherine Howard. Quando, il re, Enrico VIII scopr\u00ec il suo adulterio, Catherine Howard venne condannata a morte. L'ambasciatore imperiale scrisse il re stava prestando particolare attenzione a Elizabeth, come una possibile candidata come moglie numero sei.\nIl suo amante, William Parr, era un amico del figlio illegittimo di Enrico VIII, Henry Fitzroy, duca di Richmond, in quel periodo ben voluto a corte. Era un uomo sposato, ma aveva gi\u00e0 avuto una relazione con un'altra damigella d'onore, la zia materna, Dorothy Bray, baronessa Chandos.\nElizabeth si innamor\u00f2 di William Parr nel periodo in cui il re aveva scelto la sorella di William, Catherine, come la sua sesta moglie, e il loro rapporto divenne rapidamente di dominio pubblico. Con questo matrimonio William divenne cognato del re e considerata una persona favorita a corte, decisamente un buon partito per Elizabeth, solo se fosse stato libero di sposarsi. Il suo matrimonio fu un disastro fin dall'inizio e William passava il suo tempo tra le braccia di una successione di damigelle d'onore. Se Elizabeth avesse giocato bene le sue carte, avrebbe potuto ottenere un matrimonio rispettabile. Rimase con William per altri sei anni prima di sposarlo. Nonostante i quattro matrimoni annullati, per il cortigiano medio di quell'epoca, non era possibile ottenere il divorzio. L'ultima cosa di cui aveva bisogno Lord Cobham era un altro scandalo, dopo il comportamento infame di sua sorella. Enrico non sembrava aver offerto al cognato alcun sostegno ad ottenere l'annullamento, in quanto credeva fermamente che il matrimonio fosse un legame che non poteva essere rotto, a meno che non fosse lui a volersi liberare di una moglie indesiderata. Durante il regno di Enrico VIII, un uomo poteva divorziare dalla moglie, solo se si dimostrava che avesse commesso adulterio, come la prima moglie di William Parr, Anne Bourchier. Tuttavia, nonostante la legge gli impedisse di risposarsi di nuovo, gli fu permesso lo stesso, durante il regno di Edoardo VI.\nDopo la morte di Enrico VIII.\nDopo la morte di Enrico VIII, William e Elizabeth si trovarono in una situazione pi\u00f9 favorevole. William era l'amato zio del nuovo re, Edoardo VI e nominato marchese di Northampton, per cui inizi\u00f2 a fare pressione sul Consiglio per concedergli il divorzio. Inoltre erano molto preoccupati del fatto che, se Elizabeth fosse rimasta incinta, il loro bambino sarebbe quindi illegittimo, e quindi non era in grado di ereditare i titoli e le terre di Parr.\nNorthampton era un uomo popolare. Non era particolarmente capace, ma aveva amici nelle alte sfere. La commissione venne istituita, e comprendeva molti dei pi\u00f9 alti sacerdoti nel paese, tra cui l'arcivescovo di Canterbury. Il tempo gioc\u00f2 a favore del conte, e almeno uno dei commissari, Sir Thomas Smith, fu felice di farsi corrompere da Parr. Molti membri della commissione sperarono di ottenere pi\u00f9 soldi, o che Anne Bourchier, William Parr o Elizabeth Brooke morisse, per porre fine alla questione.\nPurtroppo per la commissione, William Parr non era disposto ad aspettare pi\u00f9 a lungo. Nell'estate del 1548, il marchese di Northampton spos\u00f2 segretamente il suo amore di lunga data. Questo era legalmente vincolante, in quanto il suo primo matrimonio non era stato annullato. Tuttavia, ci\u00f2 offr\u00ec la possibilit\u00e0 che, se un accordo di una futura commissione avesse concesso il divorzio, tutti i bambini nati da William e Elizabeth sarebbero poi essere legittimati. Circa sei mesi dopo, all'inizio del 1549, questo 'matrimonio' divenne di dominio pubblico.\nUna volta venuto a conoscenza del matrimonio, Edward Seymour, il Lord Protettore, and\u00f2 su tutte le furie. Edward si stava ancora riprendendo dal matrimonio clandestino della sorella di William, Catherine Parr, con il fratello ribelle del Protettore, Sir Thomas Seymour. Come capo di stato durante la minore et\u00e0 di Edoardo, ogni nobile che desiderasse sposarsi doveva ottenere il permesso di Somerset. Ma Catherine mor\u00ec nel settembre 1548, privando gli sposi di un amico influente e protettore.\nNel 1549 un colpo di stato politico estromette Somerset, sostituito da un amico di Northampton, John Dudley, I\u00b0 duca di Northumberland. John era favorevole alla coppia, cos\u00ec, il 31 marzo 1551, venne approvata una proposta di legge in Parlamento che port\u00f2 all'annullamento del matrimonio di Parr con Anne Bourchier , riconoscendo Elizabeth Brooke come sua moglie legale. Per la prima volta, la coppia poteva abitare insieme a Winchester House, o a Southwark. A venticinque anni, Elizabeth aveva ragione di essere molto felice. Aveva ottenuto un altissimo rango, e adesso, a corte, era una donna influente, amica del reggente e la zia del re.\nMaria I e Jane Grey.\nIl consiglio era molto preoccupato per la grave malattia che aveva colpito Edoardo VI. Elizabeth si rese conto che se la figlia di Enrico, Maria, fosse ascesa al trono, il loro stile di vita, e la validit\u00e0 del loro matrimonio, tutto sarebbe stato annullato. Perci\u00f2 Elizabeth si avvicin\u00f2 all'idea che Jane Grey, nipote della sorella di Enrico, Maria, sarebbe stata una regina pi\u00f9 accettabile della figlia maggiore di Enrico. Jane spos\u00f2 Guilford Dudley, mentre la figlia di sua sorella Catherine si era sposata con il nipote ed erede di Northampton, Henry Herbert.\nAll'ascesa di Maria I, gli furono confiscate tutte le loro terre e Northampton venne spogliato dei suoi titoli, come se non bastasse gli ordinarono anche di separarsi da Elizabeth, e di tornare dalla sua prima moglie, ora dama di compagnia e amica di Maria. Ora Parr rischiava di essere giustiziato per bigamia. Elizabeth venne sfrattata da casa sua, per cui fu costretta ad affidarsi alla carit\u00e0 della sua famiglia e dei suoi amici.\nElisabetta I.\nElizabeth, una volta damigella d'onore di Catherine Parr, era diventata vicina alla figliastra di Catherine, la principessa Elisabetta. Quando Maria I mor\u00ec ed Elisabetta divenne regina d'Inghilterra, avvenne un grande cambiamento. Il suo matrimonio venne nuovamente validato, e riottenne la maggior parte dei suoi titoli e terre. La marchesa divenne cos\u00ec vicina a Elisabetta I, rivaleggiando con Robert Dudley.\nMorte.\nNel 1564 le venne diagnosticato un cancro al seno. Con il fratello e la cognata, viaggi\u00f2 ai Paesi Bassi, alla ricerca di un trattamento per alleviare la sua condizione. Incontr\u00f2 medici da tutta Europa alla ricerca di una cura. Mor\u00ec, all'et\u00e0 di 39 anni, il 2 aprile 1565, piena di debiti. La regina rimase devastata. Cinque anni pi\u00f9 tardi, Northampton spos\u00f2 una certa \"Helena Snakenborg\"."}
{"id": "5543839", "revid": "287204", "url": "https://it.wikipedia.org/wiki?curid=5543839", "title": "Frodoberto", "text": "Il santo fu il fondatore e pertanto primo abate del monastero di Saint-Pierre de Montier-la-Celle di Saint-Andr\u00e9-les-Vergers. Su di lui questo riporta il \"Martirologio Romano\":"}
{"id": "5543840", "revid": "1005847", "url": "https://it.wikipedia.org/wiki?curid=5543840", "title": "Gruppo dei Democratici Europei del Progresso", "text": ""}
{"id": "5543841", "revid": "2186996", "url": "https://it.wikipedia.org/wiki?curid=5543841", "title": "Macon McCalman", "text": "Debutt\u00f2 nel cinema nel film \"Un tranquillo weekend di paura(1972)\" con Jon Voight e Burt Reynolds.\nDopo un infarto nel 1997 decise di interrompere la sua attivit\u00e0 cinematografica e si ritir\u00f2 a Memphis, dove mor\u00ec nel 2005 all'et\u00e0 di 72 anni, per una serie di ictus."}
{"id": "5543842", "revid": "93556", "url": "https://it.wikipedia.org/wiki?curid=5543842", "title": "Statua equestre di Menelik II", "text": "La statua equestre di Menelik II \u00e8 un monumento situato al centro di Menelik II Square ad Addis Abeba, in Etiopia.\nStoria.\nLa statua fu commissionata allo scultore tedesco Hartle Spengler verso il 1930 dall'imperatrice Zaudit\u00f9, allo scopo di onorare la memoria del padre Menelik II e celebrare la vittoriosa battaglia di Adua del 1896 da lui condotta.\nIl monumento, realizzato in Germania, fu trasportato ad Addis Abeba nel 1930 e collocato al centro della piazza di fronte alla cattedrale di San Giorgio, ma, poco prima della cerimonia di inaugurazione, l'imperatrice mor\u00ec improvvisamente; fu quindi il suo successore Hail\u00e9 Selassi\u00e9 a presiedere alla cerimonia, che si svolse il 1\u00ba novembre di quell'anno, il giorno prima della sua incoronazione a imperatore d'Etiopia.\nIn seguito all'occupazione italiana del 1936, la statua fu rimossa e nascosta, in quanto simbolo dell'indipendenza del Paese.\nL'anno dopo il crollo dell'impero coloniale italiano del 1941, Hail\u00e9 Selassi\u00e9 fece ricollocare il monumento al centro della piazza, ribaltando tuttavia l'orientamento originario.\nDa allora ogni anno, in occasione dell'anniversario della battaglia di Adua, l'imperatore pos\u00f2 ai piedi della statua una corona di fiori, dopo aver partecipato alla funzione religiosa nella vicina cattedrale. La tradizione fu mantenuta anche dopo il colpo di Stato che port\u00f2 al potere la giunta militare comunista del Derg guidata da Mengistu Haile Mariam, abolendo tuttavia ogni cerimonia sacra."}
{"id": "5543844", "revid": "767487", "url": "https://it.wikipedia.org/wiki?curid=5543844", "title": "When Greek Meets Greek (film 1913)", "text": "When Greek Meets Greek \u00e8 un cortometraggio muto del 1913 diretto da Walter Edwin.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 6 maggio 1913."}
{"id": "5543848", "revid": "48344", "url": "https://it.wikipedia.org/wiki?curid=5543848", "title": "120 mm Type 3 (cannone antiaereo)", "text": ""}
{"id": "5543850", "revid": "287204", "url": "https://it.wikipedia.org/wiki?curid=5543850", "title": "Torneo Rio-San Paolo 1953", "text": "Il Torneo Rio-San Paolo 1953 (ufficialmente in portoghese Torneio Rio-S\u00e3o Paulo 1953) \u00e8 stato la 6\u00aa edizione del Torneo Rio-San Paolo.\nFormula.\nLe 10 squadre partecipanti si affrontano in partite di sola andata. Vince il torneo la squadra che totalizza pi\u00f9 punti."}
{"id": "5543851", "revid": "74289300", "url": "https://it.wikipedia.org/wiki?curid=5543851", "title": "Torneio Rio-S\u00e3o Paulo 1953", "text": ""}
{"id": "5543852", "revid": "767487", "url": "https://it.wikipedia.org/wiki?curid=5543852", "title": "Groundless Suspicion", "text": "Groundless Suspicion \u00e8 un cortometraggio muto del 1913 regia di J. Searle Dawley.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 2 maggio 1913."}
{"id": "5543853", "revid": "599013", "url": "https://it.wikipedia.org/wiki?curid=5543853", "title": "Qayrat Fwtbol Klwb\u0131", "text": ""}
{"id": "5543854", "revid": "121611128", "url": "https://it.wikipedia.org/wiki?curid=5543854", "title": "Eugendo", "text": "Biografia.\nDiscepolo di san Romano e di san Lupicino, Eugendo fu educato presso il monastero di Condat ove condusse una vita austera, indossando sempre la stessa tunica e mangiando un pasto al giorno. Dopo la sua elezione ad abate fu conosciuto per i miracoli che faceva, soprattutto la capacit\u00e0 di leggere il futuro.\nDopo la morte dei padri fondatori, fu eletto abate nel 496. Una parte dei monaci, che lo accusava per la sua austerit\u00e0 e disciplina, decise di lasciare il monastero. \nDopo un incendio che distrusse completamente il monastero, lo ricostru\u00ec completamente. \nCulto.\nNella piccola paesino valdostano di Saint-Oyen, di cui \u00e8 il patrono, \u00e8 presente una chiesa a lui intitolata, fondata nel XII secolo ma ricostruita nel 1820; nel paese, che conta poco pi\u00f9 di 200 abitanti, la festa patronale si svolge il 2 gennaio. \nIl \"Martirologio Romano\" ricorda cos\u00ec sant'Eugendo: "}
{"id": "5543855", "revid": "1543377", "url": "https://it.wikipedia.org/wiki?curid=5543855", "title": "Monumento al Leone di Giuda", "text": "Il monumento al Leone di Giuda \u00e8 una statua del Leone di Giuda, simbolo degli imperatori etiopi e dell'Etiopia, posta di fronte alla stazione ferroviaria di Addis Abeba, capitale dell'Etiopia .\nLa statua \u00e8 particolarmente nota in Etiopia per un episodio di protesta contro il colonialismo italiano avvenuto nel 1938 a Roma (dove la scultura era stata ricollocata) per mano di Zerai Deres, che per tale gesto \u00e8 celebrato dalla storiografia etiope quale patriota ed eroe nazionale.\nStoria.\nL'opera venne realizzata dallo scultore francese Georges Gardet nel 1930, in occasione dell'incoronazione dell'imperatore Hail\u00e9 Selassi\u00e9 avvenuta il 2 novembre 1930.\nAl termine della cosiddetta marcia della ferrea volont\u00e0 che port\u00f2 all'occupazione di Addis Abeba da parte dell'esercito italiano, la statua venne trasportata a Roma nel 1936 al termine della guerra d'Etiopia, e collocata sotto l'obelisco degli Eroi di Dogali, poco oltre piazza dei Cinquecento. Il monumento venne quindi inaugurato ufficialmente l'8 maggio 1937, in occasione dell'anniversario della proclamazione dell'Impero italiano.\nIl 15 giugno 1938 il giovane interprete eritreo Zerai Deres mise in atto davanti al monumento un atto di protesta contro l'occupazione italiana dell'Etiopia, ferendo diverse persone dopo essere stato interrotto in un atto di devozione al Leone di Giuda. Per tale motivo venne arrestato e in seguito internato nell'ospedale psichiatrico giudiziario di Barcellona Pozzo di Gotto, in cui rimase fino alla morte avvenuta nel 1945; tuttavia, vari storici contemporanei esprimono dubbi sull'effettiva instabilit\u00e0 mentale di Zerai. Per tale gesto Deres \u00e8 considerato nella sua patria e in Etiopia un eroe nazionale. \nIl leone di Giuda rimase a Roma fino al , quando fece ritorno in Etiopia dopo i negoziati di Addis Abeba; in occasione della nuova inaugurazione il negus Hail\u00e9 Selassi\u00e9 partecip\u00f2 in divisa militare alla cerimonia, ricordando per l'occasione anche il gesto patriottico di Zerai Deres.\nDopo la rivoluzione del 1974, il regime Derg pens\u00f2 di rimuovere il monumento, simbolo della monarchia, ma un'associazione di veterani \"arbegnuoc\" sostenne che fosse un ricordo della resistenza etiope e simbolo dell'Etiopia. Il regime accett\u00f2 di lasciare il monumento, che si trova ancora di fronte alla stazione ferroviaria di Addis Abeba.\nDescrizione.\nLa scultura del leone di Giuda, in bronzo dorato, \u00e8 collocato su un piedistallo di granito nero, decorato con i ritratti a rilievo di Menelik II, Hail\u00e9 Selassi\u00e9, Zaudit\u00f9 e di \"ras\" Maconn\u00e8n Uoldemica\u00e8l.\nIl monumento si trova nella piazza antistante la stazione di Addis Abeba e segna la fine di viale Winston Churchill, una delle arterie principali della citt\u00e0."}
{"id": "5543857", "revid": "1318658", "url": "https://it.wikipedia.org/wiki?curid=5543857", "title": "Villa Corner della Regina", "text": "Villa Corner della Regina \u00e8 una villa veneta di impronta palladiana, ristrutturata e ultimata dall'architetto Francesco Maria Preti intorno al 1770 per Pietro Corner. Sorge a Cavasagra, frazione di Vedelago in provincia di Treviso, a est del paese. La villa \u00e8 circondata da un giardino all'italiana arredato da gruppi di statue, una piscina monumentale e un lungo filare prospettico che corre verso le sorgenti del Sile.\nStoria.\nIl primo palazzo del Cinquecento cambi\u00f2 la sua struttura per opera di Francesco Maria Preti (1701-1774) che ide\u00f2 l'attuale forma palladiana neoclassica. Il Palazzo Corner era ed \u00e8 sormontato, sul frontone, dallo stemma gentilizio ducale costituito da un cappello dogale. Bench\u00e9 il corpo centrale si dica elaborato in precedenza dall'architetto Giorgio Massari (1686-1766), Francesco Maria Preti \u201cfece aggiunte, incrementi e lo ridusse, con stile palladiano, felicemente nel corpo, adornandolo di fianchi e barchesse\u201d. L'intervento di Preti risale alla prima met\u00e0 del secolo diciottesimo o attorno al 1770 (secondo altri storici), su committenza di Pietro Corner.\nSecondo la critica, Preti obbed\u00ec fedelmente alle leggi dei classici, ma le sue opere pur pregevoli sentono di Accademia pur nella proporzione delle singole parti e nella purezza e grandiosit\u00e0 delle linee. Altri studiosi, vista la mancanza di documenti, attribuiscono la Villa Corner, cos\u00ec come quella di Venegazz\u00f9, a Giovanni Miazzi (1698-1797) attribuendo al Preti solamente la parte delle barchesse e rusticali. Frequenti erano le dispute fra i due all'interno della Scuola Riccatiana di Castelfranco di Jacopo e Giordano Riccati e di Giovanni Rizzetti.\nDal Novecento.\nLa villa fu venduta dai conti Persico nel 1902 al conte Antonio Frova, proveniente da Milano, con la relativa tenuta agricola: 80 case e 620 ettari, lavorati da 133 famiglie. Frova promosse opere di bonifica e il rinnovamento dei sistemi di coltivazione. Il 30 novembre del 1907 la villa fu teatro di una rivolta contadina contro il conte: una cinquantina di rivoltosi, incolpati dell'incendio della barchessa, finirono in carcere per tre mesi e solo grazie al monsignor Angelo Brugnoli furono liberati.\nNel corso della prima guerra mondiale la villa fu sede di comando della Ottava Armata italiana, comandata da Enrico Caviglia.\nA ricordo dell'episodio storico rimangono da un lato i cannoni che tuttora adornano il viale d'ingresso\nIn una foto effettuata nel 1945, subito dopo la seconda guerra mondiale, si intravedono i pioppi sul lato sud di recente piantumazione mentre sono assenti sul lato nord. Si evince quindi che quelli esistenti oggi sono stati piantati nel periodo fra le due guerre mondiali mentre i precedenti del 1700/1800 sono stati abbattuti in periodi di scarsit\u00e0 di legname (forse durante la Grande guerra), con o senza autorizzazione dei proprietari della villa. Tale foto evidenzia anche una strada perimetrale, tutto attorno alla mura, ad uso agricolo dei fondi annessi alla villa, che parte dalle barchesse. Nel giardino a nord della stessa villa vi \u00e8 il pozzo costruito per dare acqua potabile agli abitanti mentre per l'acqua ad uso del bestiame veniva utilizzato il fosso irriguo della Brentella che scorreva e scorre tuttora lungo il lato ovest. Curioso e allo stesso tempo armonico il raccordo dei rusticali con il corpo centrale.\nI conti Frova hanno venduto le propriet\u00e0 nel 1946.\nTra i proprietari pi\u00f9 noti in epoca recente vi \u00e8 sir Stafford Sands, ministro delle finanze delle Bahamas, considerato il padre dello sviluppo turistico nell'arcipelago dell'Oceano Atlantico, divenuto in quegli anni una nota destinazione di vacanza. Nel 1968 Sands acquist\u00f2 la villa dalla famiglia Oreffice (Paul Oreffice, figlio di Leone Oreffice ed Elena Friedenberg, proprietari della villa prima di Stafford Sands, \u00e8 stato presidente della Dow Chemical e consigliere del presidente degli Stati Uniti R. Reagan) facendola restaurare e dotare di piscina con idromassaggio, sauna e campi da tennis, immaginando di farne un polo di attrazione per benestanti alla ricerca di tranquillit\u00e0.\nLa villa \u00e8 quindi passata di mano diverse volte nei decenni seguenti. L'ultimo profondo restauro conservativo risale all'inizio degli anni duemila. In seguito la villa \u00e8 stata comprata da una ricca societ\u00e0 trevigiana, della medesima famiglia che possiede Palazzo Barbaro a San Vidal.\nLa villa \u00e8 un lussuoso hotel 4*S ed \u00e8 utilizzata inoltre per eventi.\nStruttura architettonica.\nLa facciata con la loggia centrale e il grande scalone d'accesso imita il Palazzo Spineda di Venegazz\u00f9; le finestre del primo piano ai lati si ispirano, pi\u00f9 da vicino, a quelle del Palazzo del Paradiso, di Vincenzo Scamozzi, a Castelfranco Veneto. La loggia centrale, con quattro colonne doriche, regge una trabeazione a metope e triglifi. Il frontone a dentelli, portante al centro lo stemma dei Corner Persico, \u00e8 sormontato ai vertici da tre statue; altre statue adornano il giardino e le colonne delle cancellate.\nLe statue rappresentano gli dei dell'Olimpo e furono realizzate in pietra tenera bianca di Vicenza dal bassanese Orazio Marinali (1643-1720) e dalla sua scuola, che hanno eseguito anche le statue del parco di Villa Bolasco di Castelfranco, o dai Bonazza (capostipite Giovanni 1654-1730 e figli). Entrambe queste famiglie di valenti scultori hanno operato nel territorio trevigiano e per villa Corner bisogna considerare la data del restauro per sapere se entrambe o solo una famiglia ha eseguito le statue: se la ristrutturazione viene fatta risalire al 1770, in quella data Orazio Marinali era morto. Alcune di queste statue sono state trafugate in tempi recenti e precisamente le quattro che sormontavano le colonne della cancellata a est.\nSecondo alcuni studiosi, il giardino del parco di villa Cornaro a Sant'Andrea di Cavasagra \u00e8 contraddistinto da simbolismo alchemico.\nIl rusticale, a destra, ricorda quello di Venegazz\u00f9 solo nelle tre arcate centrali; sopra queste l'architetto ha voluto porre un frontone, come nel palazzo principale. La barchessa \u00e8 fiancheggiata da due porticati e si unisce poi verticalmente nell'angolo destro, a un lungo edificio per uso del personale. Tale edificio sembra per\u00f2 una aggiunta posteriore.\nOltre la strada, che ne delimita il perimetro a sud, vi \u00e8 un lungo vialone prativo alberato con ai lati due filari di pioppi sulla stregua di quello della palladiana villa Emo Capodilista di Fanzolo. Il viale alberato prosegue anche a nord della villa per un tratto pi\u00f9 breve di circa un centinaio di metri."}
{"id": "5543863", "revid": "767487", "url": "https://it.wikipedia.org/wiki?curid=5543863", "title": "A Reluctant Cinderella", "text": "A Reluctant Cinderella \u00e8 un cortometraggio muto del 1913 diretto da C. Jay Williams.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 30 aprile 1913."}
{"id": "5543865", "revid": "1798099", "url": "https://it.wikipedia.org/wiki?curid=5543865", "title": "Episodi di Zio Gianni (prima stagione)", "text": "La prima stagione della sitcom italiana Zio Gianni \u00e8 composta da 27 episodi, andati in onda su Rai 2 a partire dal 22 dicembre 2014."}
{"id": "5543866", "revid": "287204", "url": "https://it.wikipedia.org/wiki?curid=5543866", "title": "Nuoto ai Campionati mondiali di nuoto 2015 - 100 metri farfalla femminili", "text": "La gara dei 100 metri farfalla femminili si \u00e8 svolta il 2 e 3 agosto 2015 presso la Kazan Arena e vi hanno preso parte 70 atleti provenienti da 57 nazioni. Le batterie e le semifinali si sono svolte, rispettivamente, la mattina e al sera del 2 agosto, mentre la finale ha avuto luogo la sera del 3 agosto.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nDurante la competizione \u00e8 stato battuto il seguente record:"}
{"id": "5543867", "revid": "1543377", "url": "https://it.wikipedia.org/wiki?curid=5543867", "title": "Monumento al Meyazia 27", "text": "Il monumento al Meyazia 27 o monumento alla Vittoria o monumento Arat Kilo \u00e8 un monumento commemorativo della liberazione dell'Etiopia dall'occupazione italiana. \u00c8 situato al centro dell'omonima piazza di Addis Abeba (\"Meyazia 27 adebabay\").\nStoria.\nIl monumento, denominato \"Meyazia 27\" in riferimento alla data del calendario etiopico (equivalente al 5 maggio del calendario gregoriano) in cui nel 1941 Hail\u00e9 Selassi\u00e9 rientr\u00f2 trionfalmente ad Addis Abeba dopo 5 anni esatti di occupazione italiana, fu inaugurato nel 1944 alla presenza dell'Imperatore.\nDa allora ogni anno il 5 maggio l'imperatore pos\u00f2 ai piedi della statua una corona di fiori, dopo aver partecipato a una funzione religiosa nella chiesa del Salvatore del Mondo.\nIn seguito al colpo di Stato che port\u00f2 al potere la giunta militare comunista del Derg, l'altorilievo del lato sud-est, raffigurante Hail\u00e9 Selassi\u00e9 con la bandiera etiope, fu modificato trasformando il volto dell'Imperatore in quello di un guerrigliero; la data fu inoltre spostata al 6 aprile, in riferimento al giorno del 1941 in cui entrarono ad Addis Abeba le truppe britanniche, sudafricane e nigeriane guidate dal generale Alan Cunningham.\nDopo la caduta del regime, il monumento e la data furono riportati alle origini.\nIl 15 marzo del 2016, in occasione della visita di Stato in Etiopia, il presidente della Repubblica Italiana Sergio Mattarella depose una corona di fiori ai piedi del monumento, in ricordo delle atrocit\u00e0 compiute dagli italiani negli anni di occupazione.\nDescrizione.\nIl monumento \u00e8 costituito da un basamento cilindrico, decorato con incisioni e retto da 4 massicci pilastri decorati con altorilievi; su di esso si eleva un obelisco, simbolo della stele di Axum, coronato da una statua raffigurante il Leone di Giuda.\nIl lato nord-ovest celebra gli arbegnuoc che combatterono contro l'occupazione italiana; il lato nord-est commemora i patrioti morti nei combattimenti; il lato sud-est onora l'imperatore Hail\u00e9 Selassi\u00e9 sottolinenando il suo ruolo nel processo di liberazione del Paese; il lato sud-ovest ricorda infine gli etiopi che emigrarono all'estero durante il regime fascista.\nPer via della sua vicinanza al palazzo di Menelik II, residenza del primo ministro dell'Etiopia, e al palazzo del Parlamento, l\"'Arat Kilo\" \u00e8 spesso usata come una metonimia del governo etiope."}
{"id": "5543873", "revid": "122886115", "url": "https://it.wikipedia.org/wiki?curid=5543873", "title": "Alfredo Censi", "text": "Ha lavorato al cinema, in teatro, in televisione e in radio.\nHa preso parte ad alcuni doppiaggi ed \u00e8 stato anche direttore del doppiaggio. Tra i suoi doppiaggi, quello dell'attore Ed Ramey nel film \"Un tranquillo weekend di paura\"."}
{"id": "5543874", "revid": "599013", "url": "https://it.wikipedia.org/wiki?curid=5543874", "title": "Vladimir \u0110ilas", "text": ""}
{"id": "5543875", "revid": "1272592", "url": "https://it.wikipedia.org/wiki?curid=5543875", "title": "Palazzo dell'Unione africana", "text": "Il palazzo dell'Unione africana \u00e8 un complesso di edifici situato ad Addis Abeba, in Etiopia; ospita gli uffici dell'Unione africana.\nStoria.\nIl complesso fu costruito a partire dal gennaio del 2009, su finanziamento del governo cinese, allo scopo di promuovere lo sviluppo e l'unificazione dell'Africa; i lavori, realizzati da 1200 operai etiopi e cinesi, si protrassero per 3 anni, fino all'inaugurazione ufficiale che si svolse il 28 gennaio del 2012.\nDescrizione.\nIl moderno complesso, sviluppato su un'area complessiva di 112\u00a0000\u00a0m\u00b2, \u00e8 dominato dalla struttura principale di 20 piani, che, coi suoi 99,9\u00a0m di altezza (in riferimento al 1999, anno di fondazione dell'Unione africana), \u00e8 l'edificio pi\u00f9 alto della citt\u00e0.\nAll'interno del complesso, progettato secondo criteri ecosostenibili, si trovano, oltre agli uffici per 360 impiegati, una libreria, 32 sale conferenze e un centro congressi che pu\u00f2 ospitare sino a 2505 persone."}
{"id": "5543878", "revid": "201394", "url": "https://it.wikipedia.org/wiki?curid=5543878", "title": "Remission (Skinny Puppy)", "text": "Remission \u00e8 un EP del gruppo musicale canadese Skinny Puppy, pubblicato nel 1984."}
{"id": "5543880", "revid": "481666", "url": "https://it.wikipedia.org/wiki?curid=5543880", "title": "The Orphan", "text": ""}
{"id": "5543882", "revid": "481666", "url": "https://it.wikipedia.org/wiki?curid=5543882", "title": "George Summerville", "text": ""}
{"id": "5543883", "revid": "287204", "url": "https://it.wikipedia.org/wiki?curid=5543883", "title": "Passo Front\u00e8", "text": "Il passo Front\u00e8 (2081\u00a0m s.l.m.) \u00e8 un valico delle Alpi Liguri, situato in provincia di Imperia, che mette in comunicazione la valle Arroscia e la val Tanaro.\nCollocazione.\nIl passo \u00e8 collocato sulla catena principale alpina e separa il monte Front\u00e8 (2.152 ) dalla Cima Garlenda (2.141 ).\nNei pressi del punto di valico si trovano i resti di una caserma.\nEscursionismo.\nIl passo Front\u00e8 \u00e8 raggiungibile per sentiero da Montegrosso Pian Latte. Per il colle transita l'Alta via dei Monti Liguri, che lo collega verso sud con il vicino passo Garlenda transitando sul versante rivolto verso la val Tanaro del Front\u00e8.\nD'inverno, con le opportune condizioni di innevamento, \u00e8 anche possibile salire al colle con le racchette da neve (difficolt\u00e0: \"MR - Medi racchettatori\")."}
{"id": "5543884", "revid": "201394", "url": "https://it.wikipedia.org/wiki?curid=5543884", "title": "Bites", "text": "Bites \u00e8 il primo album in studio del gruppo musicale canadese Skinny Puppy, pubblicato nel 1985."}
{"id": "5543886", "revid": "301156", "url": "https://it.wikipedia.org/wiki?curid=5543886", "title": "Calcio Lecco 2010-2011", "text": "Questa pagina raccoglie le informazioni riguardanti il Calcio Lecco nelle competizioni ufficiali della stagione 2010-2011.\nStagione.\nNella stagione 2010-2011 il Lecco ha disputato il girone A del campionato di Seconda Divisione della Lega Pro, piazzandosi in settima posizione in classifica con 47 punti. Il torneo \u00e8 stato vinto con 59 punti dalla Tritium che \u00e8 stata promossa direttamente in Prima Divisione, la seconda promossa \u00e8 stata la Feralpi Sal\u00f2 che ha vinto i playoff."}
{"id": "5543887", "revid": "15756", "url": "https://it.wikipedia.org/wiki?curid=5543887", "title": "Tutti pazzi per Re Julien", "text": "Tutti pazzi per Re Julien (\"All Hail King Julien\") \u00e8 una serie televisiva statunitense animata. \u00c8 un prequel/spin-off del film d'animazione \"Madagascar\" della DreamWorks Animation, e vede come protagonista il lemure Re Julien che si incentra prima degli eventi del primo film. \u00c8 la seconda serie televisiva spin-off basata sul franchise del film, dopo \"I pinguini di Madagascar\".\nNegli USA la serie ha debuttato il 19 dicembre 2014 su Netflix e nel 2015 su Pop quando sono stati pubblicati i primi cinque episodi. La stagione 2 \u00e8 stata pubblicata il 16 ottobre 2015 e la stagione 3 \u00e8 stata mandata in onda nel 2017 su Pop, e la stagione 4 \u00e8 stata rilasciata l'11 novembre 2016, per poi mandare in onda l'ultima censura su Netflix. La stagione \"L'esilio\" \u00e8 stato pubblicato il 12 maggio 2017. La stagione 5 e ultima \u00e8 stata pubblicata il 1\u00ba dicembre 2017, mentre in TV dal 4 maggio 2018 su Pop.\nIn Italia la serie \u00e8 stata trasmessa in prima TV su DeA Kids, e poi in replica su Super!.\nTrama.\nQuando al re Julien XII (noto anche come zio Re Julien), un lemure dalla coda ad anelli molto severo e codardo, viene predetto che sar\u00e0 mangiato dai fossa, abdica il suo trono in favore di suo nipote, che diventa Re Julien XIII, un giovane lemure catta egoista, che ora ha un intero regno di lemuri da guidare da solo. Mentre lo zio Re Julien se ne \u00e8 andato, il nuovo Re Julien incontra vari problemi in compagnia del suo consigliere Maurice (un aye-aye), il suo capo della sicurezza Clover (una femmina di lemure coronato), il dolce Mortino (un cucciolo di microcebo di Goodman) e Frank \"il Dio del Cielo\". Per tutto il tempo, il suo subdolo zio ritorna e cerca di liberarsi a suo nipote per reclamare il trono. A parte lo zio Re Julien e i fossa, Re Julien XIII si occupa di altre minacce come il fanaloka pazzo Karl, e Crimson, la sorella gemella di Clover.\nAlla fine della quarta stagione, Re Julien viene detronizzato e costretto all'esilio da Koto, un indri, e dal suo esercito, ma sconfigge con successo Koto e riacquista il suo regno nella serie \"In esilio\". La quinta e ultima stagione si svolge dopo la scomparsa di Koto; cattivi come Karl e lo zio Re Julien decidono di abbandonare le loro vie malvagie e iniziare una nuova vita. Tutto ci\u00f2 porta all'arrivo dei quattro protagonisti del film originale in Madagascar, proprio mentre Clover lascia l'isola con il marito, Sage Moondancer, in luna di miele. Dopo che Clover e Sage lasciano l'isola via oceano, arriva il leone Alex che fa collegamento al primo film di \"Madagascar\"\nCast e doppiatori.\nIn questa serie Oreste Baldini, storico doppiatore del personaggio, non torna a doppiare Re Julien ed \u00e8 sostituito da Ruggero Andreozzi. Anche Roberto Draghetti e Massimiliano Alto, doppiatori di Maurice e Mortino, vengono sostituiti rispettivamente da Matteo Brusamonti e Stefano Pozzi.\nTrasmissione.\nPrima stagione.\nI primi 5 episodi della prima stagione sono stati trasmessi il 19 dicembre 2014. Gli ultimi 5 episodi della prima stagione sono stati trasmessi il 3 aprile 2015.\nIn Italia la serie viene trasmessa su DeaKids alle 20:00 a partire da sabato 5 settembre 2015 con un doppio episodio ogni sabato. \u00c8 stato incaricato Francesco Facchinetti di cantare la sigla di \"Tutti pazzi per Re Julien\", e inoltre di realizzare alcune clip ad hoc che hanno il compito di introdurre la serie e i suoi personaggi.\nProduzione.\nLa serie \u00e8 stata annunciata a marzo 2014 nell'ambito di un accordo tra Netflix e DreamWorks Animation, in base al quale lo studio svilupper\u00e0 oltre 300 ore di programmazione esclusiva per il servizio. La serie \u00e8 basata sui personaggi di \"Madagascar\", ma \u00e8 un prequel, ambientato prima degli eventi della serie cinematografica. Danny Jacobs, Andy Richter, Kevin Michael Richardson hanno ripreso i loro ruoli dalla precedente serie TV di Madagascar, mentre Henry Winkler, India de Beaufort e Betsy Sodaro si sono uniti al cast.\nRecensione.\nLa serie ha ricevuto recensioni positive. Dopo la pubblicazione iniziale dei primi cinque episodi, Robert Lloyd del Los Angeles Times ha scritto nella sua recensione sulla serie \"regge su argomenti di stile, sceneggiatura, tempismo e prestazioni, non sul numero di singoli capelli resi in una patch di pelliccia. Julien offre tutte le nozioni importanti.\""}
{"id": "5543889", "revid": "1522738", "url": "https://it.wikipedia.org/wiki?curid=5543889", "title": "Palazzo Guenete Leul", "text": "Il Palazzo Guenete Leul, noto anche come Paradiso dei Principi o Piccolo Ghebbi o Palazzo Ras Makonnen, \u00e8 un palazzo situato ad Addis Abeba, in Etiopia. Residenza imperiale fino al 1960, ospita da allora il Museo etnografico dell'Universit\u00e0 di Addis Abeba.\nStoria.\nIl palazzo fu costruito tra il 1930 e il 1932 per volere di Hail\u00e9 Selassi\u00e9, che lo destin\u00f2 a residenza imperiale, in sostituzione del Palazzo di Menelik II, che rimase la sede del governo; gi\u00e0 nel 1931 l'edificio ospit\u00f2 il principe Gustavo Adolfo di Svezia durante la sua visita di Stato in Etiopia.\nIn seguito all'occupazione italiana del 1936, la struttura divenne la residenza dei vicer\u00e9 d'Etiopia; dopo Pietro Badoglio, vi si trasfer\u00ec Rodolfo Graziani, che, proprio nei giardini del palazzo, il 19 febbraio del 1937, in occasione della cerimonia per celebrare la nascita del primogenito di Umberto II di Savoia, fu ferito con altre 50 persone durante un attentato dinamitardo che caus\u00f2 anche 7 morti; il fatto scaten\u00f2 una violenta rappresaglia da parte degli italiani, nota come strage di Addis Abeba.\nL'ultimo vicer\u00e9 a occupare l'edificio fu il duca Amedeo d'Aosta. Dopo il crollo dell'impero coloniale italiano, nel 1941 l'imperatore Hail\u00e9 Selassi\u00e9 torn\u00f2 al potere e si ristabil\u00ec nel palazzo.\nNel 1960, nel corso di un colpo di Stato, gli ufficiali governativi furono imprigionati e uccisi nel Salone Verde dell'edificio, mentre nel parco si scaten\u00f2 una violenta battaglia tra l'esercito e i ribelli; al termine dello scontro, Hail\u00e9 Selassi\u00e9 decise di trasferirsi nel nuovo palazzo del Giubileo e donare la propriet\u00e0 all'Universit\u00e0 di Addis Abeba.\nLa struttura, ribattezzata Palazzo Ras Makonnen in onore del padre dell'imperatore, divenne sede del Museo etnografico e inizialmente anche della libreria dell'Istituto di studi etiopici, mentre nel grande giardino furono costruiti numerosi edifici, tra cui dormitori per studenti, librerie e laboratori.\nDescrizione.\nIl grande palazzo sorge all'interno di un grande parco, al termine di un viale accessibile attraverso una grande porta coronata da due statue di leoni.\nL'edificio principale, sviluppato su pi\u00f9 piani, ospita ai primi due livelli il Museo etnografico, che espone manufatti artigianali etiopi, tra cui numerosi oggetti sacri e strumenti musicali tradizionali. Al piano superiore \u00e8 inoltre conservata la camera da letto imperiale di Hail\u00e9 Selassi\u00e9.\nNel grande giardino, arricchito anche da fontane, si trovano svariati edifici universitari e la chiesa imperiale di \"Menbere Leul Kidus Markos\" (o chiesa dell'Altare dei Principi di san Marco), voluta da Hail\u00e9 Selassi\u00e9."}
{"id": "5543893", "revid": "767487", "url": "https://it.wikipedia.org/wiki?curid=5543893", "title": "Africa Stand Alone", "text": "Africa Stand Alone \u00e8 un album bootleg dei Culture, pubblicato dalla April Records nel 1978.\nTracce.\nBrani composti da Joseph Hill."}
{"id": "5543898", "revid": "729019", "url": "https://it.wikipedia.org/wiki?curid=5543898", "title": "Cleanse Fold and Manipulate", "text": "Cleanse Fold and Manipulate \u00e8 il terzo album in studio del gruppo musicale canadese Skinny Puppy, pubblicato nel 1987."}
{"id": "5543899", "revid": "1776051", "url": "https://it.wikipedia.org/wiki?curid=5543899", "title": "CMASA C.S.38", "text": "Il CMASA CS.38 \u00e8 stato il progetto di un innovativo aereo da caccia diurno, monoposto, monomotore, da intercettazione e superiorit\u00e0 aerea, progettato dall'ing. Manlio Stiavelli nel 1939. Il velivolo avrebbe dovuto montare il prestazionale motore FiatA-38 RC.15-45 da 2000\u00a0CV, all'epoca in sviluppo avanzato.\nStoria del progetto.\nLa necessit\u00e0 di avere da parte della Regia Aeronautica un caccia da elevate prestazioni motoristiche spinse la stessa ad incentivare la Fiat a produrre due progetti che prevedevano l'utilizzo del Fiat A.38 un motore aeronautico 16 cilindri a V rovesciata raffreddato a liquido prodotto dall'azienda italiana Fiat Aviazione; questo motore era direttamente derivato dal Fiat AS.8 previsto per il velivolo sperimentale da record CMASA C.S.15.\nI progetti erano il Fiat G.55, che per\u00f2 venne dirottato sui gi\u00e0 pronti motori tedeschi DB.605, e il CMASA CS.38.\nTuttavia il ritardo nello sviluppo del motore Fiat A.38, spinse la Regia Aeronautica ad orientarsi verso i motori tedeschi che poi vennero usati nei caccia della seconda generazione italiana come il Macchi M.C.205 e il Fiat G.55 e il Re.2005.\nCi\u00f2 fece decadere l'interesse verso il progetto dell'ing. Stiavelli.\nTecnica.\nDai disegni dell'ing. Stiavelli si comprende come le forme del caccia per l'epoca erano decisamente filanti e aerodinamiche; ci\u00f2 grazie alla ridotta sezione frontale del motore. \nUna prima versione progettuale prevedeva due eliche bipala controrotanti, poi si prefer\u00ec un'elica tripala in metallo. \nAveva una cabina chiusa e un carrello triciclo retrattile con un ruotino in coda. \nL'aereo era costruito interamente in metallo ed aveva un rivestimento superficiale in tela. \nAveva un'apertura alare di 12,60\u00a0m con un'ampia superficie di 24,00\u00a0m\u00b2.\nL'armamento previsto consisteva in due mitragliatrici Breda-SAFAT da 12,7\u00a0mm, con 300 colpi ciascuna e due cannoncini da 20\u00a0mm con 60 colpi."}
{"id": "5543901", "revid": "201394", "url": "https://it.wikipedia.org/wiki?curid=5543901", "title": "VIVIsectVI", "text": "VIVIsectVI (da pronunciare come \"Vivisect Six\") \u00e8 il quarto album in studio del gruppo musicale canadese Skinny Puppy, pubblicato nel 1988."}
{"id": "5543902", "revid": "1272592", "url": "https://it.wikipedia.org/wiki?curid=5543902", "title": "Palazzo Nazionale (Addis Abeba)", "text": "Il Palazzo Nazionale, noto anche come Palazzo del Giubileo, \u00e8 un palazzo situato ad Addis Abeba, in Etiopia. Residenza imperiale fino al 1974, ospita dal 1992 gli uffici e la residenza del presidente dell'Etiopia.\nStoria.\nIl monumentale palazzo fu costruito nel 1955 per volere di Hail\u00e9 Selassi\u00e9, allo scopo di celebrare il Giubileo d'Argento a 25 anni dalla sua incoronazione del 1930; l'imperatore, desideroso di modernizzare Addis Abeba ed elevarla al rango delle capitali europee, scelse come ubicazione dell'edificio un punto nodale della citt\u00e0, al margine sud-est del lungo viale, ribattezzato Menelik II Avenue, costruito durante il periodo coloniale italiano su disegno degli architetti Ignazio Guidi e Cesare Valle. Nel 1960 fece inoltre erigere di fronte alla struttura l'imponente Africa Hall e, dopo pochi anni, la sede del Ministero degli affari esteri e altri edifici governativi, rivolgendosi anche a progettisti stranieri.\nNel 1960, in seguito a un tentativo di colpo di Stato durante il quale furono uccisi vari ufficiali governativi nel Palazzo Guenete Leul, Hail\u00e9 Selassi\u00e9 decise di adibire il palazzo del Giubileo a residenza imperiale.\nTra il 1966 e il 1967 l'edificio fu notevolmente ampliato.\nNel 1974 l'imperatore fu detronizzato in seguito al colpo di Stato che port\u00f2 al potere la giunta militare comunista del Derg e l'edificio, ribattezzato Palazzo Nazionale, fu adibito a sede per le cerimonie ufficiali; nel parco fu inoltre realizzata una piscina.\nDopo il crollo del regime nel 1991, la struttura divenne la sede degli uffici e della residenza del Presidente dell'Etiopia.\nNel 2014 il governo decise di costruire un nuovo palazzo presidenziale e di adibire a museo il Palazzo Nazionale.\nDescrizione.\nIl grande palazzo sorge all'interno di un ampio parco, ricco di piante e punteggiato da fontane; sul retro si trova inoltre una piscina; all'ingresso del giardino, si erge un portale monumentale coronato da leoni.\nL'edificio, caratterizzato dalla presenza di alti portici d'ordine gigante in corrispondenza degli accessi, ospita al suo interno anche un piccolo museo, che espone vari oggetti legati al regno di Hail\u00e9 Selassi\u00e9, tra cui corone, uniformi militari, medaglie e altre decorazioni."}
{"id": "5543904", "revid": "287204", "url": "https://it.wikipedia.org/wiki?curid=5543904", "title": "Nuoto ai Campionati mondiali di nuoto 2015 - 400 metri stile libero maschili", "text": "La gara dei 400 metri stile libero maschili si \u00e8 svolta il 2 agosto 2015 presso la Kazan Arena e vi hanno preso parte 68 atleti provenienti da 58 nazioni. Le batterie si sono svolte la mattina mentre la finale la sera.\nRecord.\nPrima della manifestazione il record del mondo (WR) e il record dei campionati (CR) erano i seguenti."}
{"id": "5543906", "revid": "412038", "url": "https://it.wikipedia.org/wiki?curid=5543906", "title": "Martin Schr\u00f6der", "text": "Nel 1998, a 40 anni dalla fondazione della Martinair, Schr\u00f6der decise di dimettersi da presidente e CEO dell'azienda, venendo sostituito da Aart van Bochove.\nTra il settembre 1975 e il settembre 1976 Schr\u00f6der ricopr\u00ec inoltre l'incarico di presidente del consiglio di amministrazione della AMREF Flying Doctors Nederland, divisione olandese della African Medical and Research Foundation (poi Amref Health Africa), organizzazione umanitaria che grazie all'iniziativa di medici-piloti offre assistenza medica nel territorio africano, della quale divenne membro onorario nel 1981."}
{"id": "5543909", "revid": "767487", "url": "https://it.wikipedia.org/wiki?curid=5543909", "title": "The Orphan (film 1913 Miller)", "text": "The Orphan \u00e8 un cortometraggio muto del 1913 diretto da Ashley Miller.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 29 aprile 1913."}
{"id": "5543910", "revid": "1272592", "url": "https://it.wikipedia.org/wiki?curid=5543910", "title": "Piazza Meskel", "text": "Piazza Meskel (in amarico: \u1218\u1235\u1240\u120d \u12a0\u12f0\u1263\u1263\u12ed, \"Meskel adebabay\", a volte traslitterato \"Meskal\" o \"Mesqel\") \u00e8 una grande piazza situata nel centro di Addis Abeba, in Etiopia; circondata sul lato sud da un semi-anfiteatro, \u00e8 utilizzata per manifestazioni pubbliche e importanti feste religiose, tra cui l'annuale Meskel Festival.\nStoria.\nIl terreno su cui sorge l'odierna grande piazza apparteneva intorno al 1900 al nobile Ras Biru, imparentato con l'imperatore Menelik II.\nDurante il periodo coloniale italiano, fu tracciato l'ampio viale Imperiale, in seguito ribattezzato Menelik II Avenue, per collegare il \"Grande Ghebbi\" a nord con la via per Dessi\u00e8 a sud, in corrispondenza della futura piazza.\nAll'incrocio tra le due strade, nel 1958 l'imperatore Hail\u00e9 Selassi\u00e9 fece costruire la chiesa di Santo Stefano; tre anni dopo si svolse per la prima volta nello spiazzo, intitolato Estifanos Square, il Meskel Festival, antichissima festa religiosa accompagnata dall'accensione di un grande fal\u00f2 da parte dell'imperatore, alla presenza di tutte le pi\u00f9 alte cariche del governo e della Chiesa ortodossa copta.\nLa partecipazione di un sempre maggior numero di persone alle celebrazioni sacre e ad altre manifestazioni pubbliche comport\u00f2 fin da subito una prima serie di ampliamenti del piazzale, che nel 1963 fu ribattezzato Meskel Square in onore dell'importante festa.\nIn seguito al colpo di Stato che nel 1974 port\u00f2 al potere la giunta militare comunista del Derg, la piazza fu rinominata \"Abiyot\", o piazza della Rivoluzione, e fu scelta come sede per le cerimonie e le parate militari; per questo il governo incaric\u00f2 l'architetto ungherese Charles K. Polonyi del progetto di ampliamento della piazza, sul cui lato sud fu costruito un ampio semi-anfiteatro da cui, dietro una prima fila di posti a sedere destinati agli ufficiali governativi, le persone in piedi potessero assistere alle parate; in cima alla gradinata furono eretti tre giganteschi ritratti di Karl Marx, Menghistu Hail\u00e8 Mari\u00e0m e Lenin. La cerimonia di inaugurazione si svolse il 12 settembre del 1975 in occasione della festa della rivoluzione del Derg.\nNegli anni seguenti il Meskel Festival fu spostato in un altro luogo.\nDopo la caduta del regime militare nel 1992, la piazza fu ribattezzata nuovamente Meskel Square e torn\u00f2 a ospitare l'annuale festa religiosa, oltre alle manifestazioni politiche, ai comizi elettorali, alle cerimonie culturali, ai concerti e ad altri eventi pubblici.\nNel 2010 fu inaugurato in un nuovo edificio costruito sul margine sud della piazza il museo memoriale dei martiri del Terrore rosso; il sito fu scelto in quanto corrispondente al punto da cui il 17 aprile del 1977, durante un raduno, Menghistu Hail\u00e8 Mari\u00e0m tenne un drammatico e simbolico discorso in cui annunci\u00f2 ufficialmente l'inizio della campagna del Terrore rosso.\nDescrizione.\nLa piazza di forma semi-ellittica si estende su una superficie di 47790\u00a0m\u00b2 ed \u00e8 delimitata sul lato nord da una strada lunga 50\u00a0m. Per via della mancanza di semafori negli incroci e del notevole traffico di percorrenza, \u00e8 considerata una delle strade pi\u00f9 caotiche del mondo.\nSul fianco sud si eleva fino a un'altezza di 6,7\u00a0m il semi-anfiteatro in terra battuta. Le gradinate, oltre a ospitare gli spettatori in piedi delle parate e delle cerimonie, sono utilizzate quotidianamente come pista di atletica da numerosi cittadini, che vi si ritrovano ogni mattina all'alba. Per questo motivo, lo spazio \u00e8 considerato il pi\u00f9 vasto campo sportivo dell'intero Paese.\nMeskel Festival.\nLa pi\u00f9 importante manifestazione che ha sede nella piazza \u00e8 il Meskel Festival, che vi si svolge ogni anno per due giorni a partire dal 16 Meskerem del calendario etiopico, corrispondente al 26 settembre del calendario gregoriano.\nLa grande festa religiosa, celebrata anche nelle altre citt\u00e0 dell'Etiopia, commemora il rinvenimento della croce (o \"Meskel\" in amarico) su cui fu crocifisso Ges\u00f9 Cristo; secondo la tradizione la scoperta sarebbe avvenuta nel 326 a Gerusalemme, da parte della madre dell'imperatore romano Costantino I, Flavia Giulia Elena, che vi sarebbe stata indirizzata dall'odore di fumo causato da un fuoco acceso proprio sul luogo di sepoltura della reliquia. Un frammento della Vera Croce sarebbe conservato dal Medioevo nel monastero di Gishen Mariam, a nord-ovest della citt\u00e0 di Dessi\u00e8.\nPer questo ogni anno il giorno 26, detto \"Demera\", viene allestito al centro della piazza un fal\u00f2 a forma di piramide, su cui \u00e8 collocata una croce di margherite gialle Meskel; nel pomeriggio si svolgono le processioni sacre e un gruppo di sacerdoti si raccoglie attorno al fal\u00f2, che viene acceso tra canti e balli.\nIl giorno successivo, detto \"Meskel\", i fedeli, dopo un ricco pranzo festivo nelle proprie abitazioni, si recano nella piazza e con le ceneri del fal\u00f2 si tracciano delle croci sulla fronte."}
{"id": "5543916", "revid": "1543377", "url": "https://it.wikipedia.org/wiki?curid=5543916", "title": "I Due Corsari (EP)", "text": "I Due Corsari \u00e8 un EP pubblicato dalla Dischi Ricordi nel 1960.\nTutte le canzoni erano gi\u00e0 state pubblicate su 45 giri.\nTracce.\nL'anno indicato \u00e8 quello di pubblicazione del singolo originale."}
{"id": "5543917", "revid": "115993241", "url": "https://it.wikipedia.org/wiki?curid=5543917", "title": "Selam Bus Line Share Company", "text": "La Selam Bus Line Share Company \u00e8 una delle pi\u00f9 grandi compagnie a lunga distanza di autobus in Etiopia. Venne fondata nel 1996 dall'Associazione per lo sviluppo del Tigray per affrontare la necessit\u00e0 a livello nazionale per il trasporto pubblico. L'azienda ha iniziato ad operare il 9 aprile 1996 con una flotta di 25 autobus Iveco. Selam Linea bus attualmente fornisce il servizio a pi\u00f9 di 17 citt\u00e0 in Etiopia.\nPanoramica.\nNel tentativo di aumentare la quota di mercato, l'azienda ha venduto 6.000 azioni alla Banca Wegagen che ha la sua sede principale a Macall\u00e8 nel mese di ottobre del 2006. Esse avevano un valore nominale di 5.000 Birr ad azione per un valore di sei milioni di Birr e sono state vendute a 700 nuovi soci. \nNel novembre 2008 la societ\u00e0 ha annunciato di voler passare dal trasporto pubblico ai servizi di trasporto turistico e per questo acquist\u00f2 14 autobus Scania per un costo complessivo di 1,6 milioni di Birr ognuna con una carrozzeria prodotta da una societ\u00e0 brasiliana, Marcopolo SA; La linea Bus Selam ha in programma di acquistare altri 70 autobus. Gli itinerari turistici si svolgeranno tra Addis Abeba e le citt\u00e0 etiope di Macall\u00e8, Bahir Dar, Gondar, Dire Dawa, Harar, Dessi\u00e8 e Awasa. lnoltre ci sono anche autobus per Nairobi via Awasa e Moyale."}
{"id": "5543930", "revid": "729019", "url": "https://it.wikipedia.org/wiki?curid=5543930", "title": "Mannlicher-Sch\u00f6nauer", "text": "Il Mannlicher-Sch\u00f6nauer (in greco \u038c\u03c0\u03bb\u03bf\u03bd \u039c\u03ac\u03bd\u03bb\u03b9\u03c7\u03b5\u03c1-\u03a3\u03b5\u03bd\u03ac\u03bf\u03c5\u03b5\u03c1) era un fucile austro-ungarico a otturatore girevole-scorrevole e serbatoio rotatorio, realizzato dalla Steyr Mannlicher per l'esercito greco nel 1903 e in seguito impiegato in piccoli numeri dall'esercito austro-ungarico. Nel dopo guerra trov\u00f2 diffusione per uso civile come arma da caccia e da tiro a segno.\nStoria.\nSviluppo.\nAlla fine del XIX secolo, i modelli standard Mannlicher d'ordinanza nel k.u.k. Armee erano basati su un sistema a serbatoio fisso ed otturatore scorrevole, progettato per le obsolete cartucce di grosso calibro a polvere nera. In seguito all'introduzione delle munizioni a polvere infume sul francese Lebel Mod\u00e8le 1886, la Steyr svilupp\u00f2 nuovi progetti su base Mannlicher, camerati per le pi\u00f9 efficaci nuove munizioni di piccolo calibro. Questi modelli vennero offerti sia all'esercito austro-ungarico che sul mercato militare estero e su quello civile.\nIl fucile \"Mannlicher\u2013Sch\u00f6nauer\" era uno di questi nuovi progetti. L'azione del fucile era progettata da Ferdinand Mannlicher ed il serbatoio rotatorio dal suo allievo Otto Sch\u00f6nauer della \u00d6sterreichische Waffenfabriksgesellschaft (ora Steyr Mannlicher). Curiosamente, mentre il pi\u00f9 famoso Steyr-Mannlicher M1895 aveva l'otturatore scorrevole, il \"Mannlicher\u2013Sch\u00f6nauer\" era basato su un otturatore girevole-scorrevole, similmente al concorrente modello Mauser. In effetti, ad una superficiale occhiata, esso pu\u00f2 essere confuso con l'analogo tedesco: pu\u00f2 essere identificato dalla parte posteriore della culatta, pi\u00f9 lunga ed aperta per consentire l'arretramento dell'otturatore. La caratteristica innovativa del progetto era invece l'originale serbatoio rotativo Sch\u00f6nauer.\nIl progetto originale, presentato all'Esposizione universale di Parigi del 1900 come M1900, consentiva lo sviluppo sia di varianti militari che di versioni sportive, secondo le richieste di mercato. Mentre piccole aziende armiere sportive, come la William Evans di Londra, acquistarono l'azione del \"M1900\", solo l'Esercito greco espresse interesse nel progetto per l'impiego militare. In effetti, le specifiche elleniche potevano aver dettato alcune delle caratteristiche dell'arma. I greci richiedevano due versioni principali, un fucile lungo 1230\u00a0mm per la fanteria ed una carabina da 950\u00a0mm per la cavalleria e l'artiglieria. Entrambi i modelli cos\u00ec sviluppati vennero denominati M1903. Il peso si aggirava su 3,75\u00a0kg, la capacit\u00e0 del serbatoio era di 5 colpi, che potevano essere caricati tramite stripper clip. La cartuccia 6,5 \u00d7 54 mm MS aveva i tratti di una munizione da caccia; pur avendo una pallottola con punta arrotondata, era balisticamente efficiente, precisa a distanze moderate. Il magazzino rotatorio contribuiva ad un'alimentazione regolare e ad un alto rateo di fuoco senza inceppamenti. Il fucile venne realizzato secondo alti standard manifatturieri e con tolleranze strettissime, che ne elevavano il costo ma anche l'affidabilit\u00e0 e la durata. Il rinculo leggero, le mire metalliche familiari - simili a quelle del Mannlicher M1895, graduate fino a 2000 m - e la semplice manutenzione valsero alla carabina \"M1903\" diffuse lodi negli ambienti militari.\nImpiego operativo.\nLa versione militare del \"Mannlicher\u2013Sch\u00f6nauer\" non fu un successo commerciale, nel senso che non attir\u00f2 molti contratti di export. Il disegno ed il calibro inusuali, l'alta qualit\u00e0 e l'alto costo ed il fatto che nessuna potenza maggiore lo avesse adottato contribuirono a questo parziale fallimento. I clienti Mannlicher esteri optarono invece per versioni dell'ordinanza austro-ungarica, Steyr-Mannlicher M1895, o per pi\u00f9 semplici fucili a otturatore girevole-scorrevole come il Mannlicher M1893 e il Mannlicher M1895 olandese. Il \"Mannlicher\u2013Sch\u00f6nauer M1903\" soddisfaceva tuttavia pienamente le specifiche dell'esercito greco, cosicch\u00e9 un primo grande contratto venne stipulato con il governo ellenico nel 1903. Questo ordine faceva parte di un pi\u00f9 ampio programma di modernizzazione; fino ad allora infatti i greci avevano usato l'obsoleto Gras Mle 1874 monocolpo a polvere nera. La maggior parte dei Gras greci era stata prodotta su licenza dalla Steyr e ci\u00f2 potrebbe in parte spiegare il rapporto preferenziale con i prodotti Mannlicher.\nIl \"Mannlicher\u2013Sch\u00f6nauer\" fu la principale arma portatile delle forze armate greche negli anni pi\u00f9 turbolenti della sua storia moderna. La Grecia si trov\u00f2 infatti in stato di guerra ininterrottamente dal 1904 al 1922 e di nuovo dal 1940 al 1948. La successione di contratti e versioni appare quantomai confusa: sembra che i greci ordinarono negli anni quattro lotti principali. Il Y1903 (\"Y\" sta per \"modello\" in greco) originale, prodotto a Steyr, fu consegnato tra il 1906 ed il 1907 in un totale di circa 130.000 pezzi tra fucili e carabine. Fu l'arma simbolo delle vittoriose guerre balcaniche del 1912-1913.\nI greci erano soddisfatti delle prestazioni dell'arma, che venne acquistata dalla Steyr in un ulteriore lotto di 50.000 pezzi nel 1914, nella versione designata M1903/14, che presentava modifiche minori, tra le quali l'aggiunta di un copricanna completo. Questi fucili furono usati per la prima volta nella Grande Guerra; quando questa scoppi\u00f2, la Grecia rimase neutrale e gli austriaci interruppero le consegne dell'arma.\nA seguito della guerra greco-turca (1919-1922), i greci necessitavano urgentemente di armi efficienti e cercarono di procurarsi \"Mannlicher\u2013Sch\u00f6nauer\" da ogni possibile fonte per rimpiazzare le perdite in battaglia (oltre il 50% dei fucili era stato catturato dai turchi). A partire dal 1927 la Grecia ricevette circa 105.000 fucili Y1903/14/27 prodotti dall'italiana Breda. Questa fabbrica italiana avrebbe potuto disporre di componenti e macchinari consegnati dall'Austria come riparazioni di guerra o, pi\u00f9 semplicemente, avrebbe fatto da tramite con la Steyr, in modo da aggirare le limitazioni imposte dai trattati di pace all'industria armiera austriaca. Questa versione fu estesamente usata dall'esercito greco durante la seconda guerra mondiale contro italiani e tedeschi, mentre molti esemplari passarono nelle mani della resistenza greca e quindi ai combattenti della successiva guerra civile greca. L'ultimo contratto ufficiale risale al 1930, quando furono consegnate 25.000 carabine Y1903/14/30, questa volta direttamente dalla Steyr.\nNonostante le buone prestazioni, solo il governo greco scelse il \"Mannlicher\u2013Sch\u00f6nauer\". I militari portoghesi erano favorevoli alla sua acquisizione, che per\u00f2 venne ritenuta troppo costosa; venne cos\u00ec acquisito il Mauser-Vergueiro, un fucile di produzione locale che abbinava un otturatore basato su quello del \"Mannlicher\u2013Sch\u00f6nauer\" con un'azione ripresa dal Mauser Gewehr 98. Occasionalmente altri paesi fecero un limitato uso dell'arma austriaca; allo scoppio della prima guerra mondiale, un significativo numero di \"Mannlicher\u2013Sch\u00f6nauer\" in produzione per la Grecia in conseguenza del contratto del 1914 venne sequestrato ed usato dall'esercito austro-ungarico, attanagliato dalla carenza di armi. Dopo la dissoluzione dell'Impero austro-ungarico, queste armi passarono come riparazioni di guerra al destinatario originale, l'esercito ellenico. Piccole quantit\u00e0 di preda bellica infine trovarono impiego occasionale nelle forze nemiche della Grecia, equipaggiando principalmente le unit\u00e0 di riserva.\nIl fucile Philippidis ed il modello Rigopoulos.\nL'arma venne scelta al posto del fucile \"Philippidis\" ('\u039f\u03c0\u03bb\u03bf\u03bd \u03a6\u03b9\u03bb\u03b9\u03c0\u03c0\u03af\u03b4\u03bf\u03c5) di progettazione locale, esso stesso basato su un precedente modello della stessa Steyr, dopo un'intensa attivit\u00e0 di boicottaggio del progetto greco nel 1905. Questo caus\u00f2 una seria crisi politica, con l'accusa di \"tradimento nazionale\" pronunciata nel Parlamento ellenico. Un ordine per il \"Philippidis\" venne ufficialmente autorizzato nel 1925, ma in realt\u00e0 la Breda realizz\u00f2 il \"Mannlicher\u2013Sch\u00f6nauer\", sembra per un ritardo nella consegna dei progetti greci all'azienda italiana e/o per motivi di costo.\nIl fucile Rigopoulos era una versione migliorata del \"Mannlicher\u2013Sch\u00f6nauer\", sviluppato dal sottotenente Rigas Rigopoulos durante la seconda guerra mondiale, nella primavera del 1941. Il progetto incorporava sia componenti modificate che parti totalmente riprogettate, che consentivano un notevole incremento del rateo di fuoco. Bench\u00e9 i militari ne autorizzassero la produzione presso Volos, questo modello migliorato non vide mai la produzione di massa a causa dell'invasione tedesca del paese."}
{"id": "5543931", "revid": "21583", "url": "https://it.wikipedia.org/wiki?curid=5543931", "title": "Joyce Kinney", "text": ""}
{"id": "5543932", "revid": "767487", "url": "https://it.wikipedia.org/wiki?curid=5543932", "title": "Banca nazionale d'Etiopia", "text": "La Banca nazionale d'Etiopia \u00e8 la banca centrale dell'Etiopia, la sua sede \u00e8 nella capitale di Addis Abeba. Il nome della banca in abbreviato \u00e8 NBE. La banca \u00e8 attiva nel promuovere l'inclusione finanziaria della politica ed \u00e8 membro della Alleanza per l'inclusione finanziaria (AFI).\nStoria.\nLa \"Banca d'Abissinia\".\nIl 15 febbraio 1906 segn\u00f2 l'inizio del sistema bancario in Etiopia, quando la prima Banca di Abissinia venne inaugurata dall'imperatore Menelik II. Era una banca privata le cui azioni erano state vendute nelle citt\u00e0 di Addis Abeba, New York, Parigi, Londra e Vienna. La Banca apr\u00ec numerose filiali, tra cui quelle di Harar (1906), Dire Dawa (1908), Gore (1912), e Desse (1920). Uno dei primi progetti che la Banca finanzi\u00f2 fu la ferrovia franco-etiope che raggiunse Addis Abeba nel 1917. La Banca per questo apr\u00ec un ufficio di transito a Gibuti nel 1920.\nLa \"Banca d'Etiopia\".\nNel 1931 l'imperatore Hail\u00e9 Selassi\u00e9 introdusse riforme nel sistema bancario etiope. La \"Banca di Abissinia\" venne liquidata e si costitui una nuova Banca per l'Etiopia, una banca completamente di propriet\u00e0 del governo, che prese in consegna e gestione della banca cessata. La \"Banca d'Etiopia\" ha fornito servizi bancari centrali e commerciali del paese. L'invasione italiana nel 1935 tent\u00f2 di portare alla scomparsa di una delle prime iniziative nel settore bancario africano.\nIl 15 aprile 1943, la Banca di Stato dell'Etiopia \u00e8 diventata la banca centrale ed \u00e8 stata attiva fino al 1963. Cess\u00f2 le operazioni nel 1963, fino ad allora aveva aperto 19 filiali sul territorio nazionale, una filiale a Khartoum e un ufficio di transito a Gibuti .\nLa \"Banca nazionale d'Etiopia\".\nLa Banca nazionale dell'Etiopia \u00e8 stata fondata nel 1963 con il proclama 206 del 1963 e ha iniziato a operare nel gennaio 1964. La creazione della nuova organizzazione \u00e8 stata aiutata dal Dipartimento di Stato degli Stati Uniti detramite l'emissario Earle O. Latham, che fu il primo vicepresidente della Federal Reserve Bank di Boston.\nPrima di questo annuncio, la banca effettu\u00f2 una doppia attivit\u00e0, vale a dire di banca commerciale e banca centrale. Venne ricapitalizzata con 10 milioni di dollari etiopici e questo ha consentito un'ampia autonomia amministrativa e personalit\u00e0 giuridica. In seguito alla proclamazione della Banca nazionale dell'Etiopia ad essa vennero affidate le seguenti responsabilit\u00e0:\nTuttavia la proclamazione n. 99 del 1976, che entr\u00f2 in vigore nel settembre 1976, plasm\u00f2 il ruolo della banca secondo il principio economico socialista che il paese aveva adottato. Da qui alla banca fu permesso di partecipare attivamente alla pianificazione nazionale, in particolare alla pianificazione finanziaria, in collaborazione con gli organi dello Stato interessati. La zona di sorveglianza della banca \u00e8 stata anche aumentata per includere le altre istituzioni finanziarie come le istituzioni di assicurazione, cooperative di credito e banche orientate all'investimento. Inoltre la proclamazione introdusse il nuovo \"birr etiope \" al posto dell'ex dollaro etiope, che cess\u00f2 di avere corso legale.\nLa proclamazione ha rivisto il rapporto della banca con il governo e inizialmente sollev\u00f2 i limiti legali del prestito pubblico al 25% del reale reddito ordinario del governo nel corso del procedimento di tre esercizi di bilancio, che archivio la proclamazione 206/1963, che fissava il limite al 15%.\nQuesto annuncio \u00e8 stato in vigore fino al nuovo annuncio del 1994 per la riorganizzazione della banca in base alla politica economica di mercato in modo che potesse favorire la stabilit\u00e0 monetaria, un solido sistema finanziario e le altre condizioni di credito e di cambio, per condurre ad una crescita equilibrata dell'economia del paese. Di conseguenza i seguenti sono alcuni dei poteri e dei compiti attribuiti alla banca nel proclama 83/1994:\nInfine, l'annuncio ha anche aumentato il capitale versato della banca da 30,0 milioni di birr a 50,0 milioni di birr.\nInclusione finanziaria.\nLa Banca nazionale dell'Etiopia \u00e8 una delle originarie 17 istituzioni di regolamentazione sotto l'Alleanza per (AFI) di Inclusione Finanziaria Dichiarazione Maya ."}
{"id": "5543939", "revid": "298055", "url": "https://it.wikipedia.org/wiki?curid=5543939", "title": "Zeratul", "text": " \nZeratul \u00e8 uno dei personaggi principali della serie di videogiochi ambientati nell'universo di StarCraft. \u00c8 un templare oscuro ed uno degli esponenti principali della razza Protoss.\nPrelato dei Templati Oscuri, all'inizio del gioco, nel 2499, ha 634 anni (anche se in Starcraft II c'\u00e8 un errore in quanto dicono che ha pi\u00f9 di 800 anni). \u00c8 un grande guerriero, forse il migliore dei Protoss.\nNoto guerriero psionico ed assassino, Zeratul \u00e8 un personaggio tenebroso e calcolatore, ma allo stesso onorevole e fedele alla propria specie. \nStoria.\nStarcraft I.\nNel primo capitolo di \"StarCraft\", insegna a Tassadar come utilizzare i poteri oscuri e facilita l'attacco finale alla seconda Unica Mente distruggendo diversi Cerebrati. Dopo la morte dell'Unica Mente, Zeratul cerca di riunire le forze Protoss rimaste e rivela i segreti dietro gli esperimenti di Samir Duran. Dopo che Duran rivela di aver creato ibridi Protoss/Zerg a nome di un capo ancora pi\u00f9 potente, Zeratul parte alla ricerca di quest'ultimo: tale ricerca \u00e8 il tema principale delle sue attivit\u00e0 nei tre capitoli di \"StarCraft II\". \nStarcraft II.\nIn \"Wings if Liberty\", consegna a Jim Raynor un cristallo con i suoi ricordi al fine di enfatizzare l'importanza del salvataggio di Sarah Kerrigan. In \"Heart of the Swarm\", guida Kerrigan a Zerus, la terra natia degli Zerg, e la incoraggia a re-infestarsi per poter sconfiggere Amon, uno Xel'naga caduto che si rivela essere il maestro di Samir Duran e che ha l'obbiettivo di uccidere ogni essere vivente sul Settore Koprulu.\nIl personaggio di Zeratul, nato da Chris Metzen e da altri artisti della Blizzard tra i quali Samwise Didier, \u00e8 descritto da \"GameSpot\" come un \"guerriero oscuro che difende la luce\" e disposto ad essere un \"capro espiatorio\" per il suo popolo; \u00e8 inoltre incluso nella classifica dei migliori eroi del videogioco.\nAltre apparizioni.\nZeratul appare come personaggio selezionabile in Heroes of the Storm."}
{"id": "5543940", "revid": "729019", "url": "https://it.wikipedia.org/wiki?curid=5543940", "title": "Anbessa City Bus Service Enterprise", "text": "L'Anbessa City Bus Service Enterprise \u00e8 un operatore di trasporto pubblico con sede ad Addis Abeba, in Etiopia.\nStoria.\nL'Anbessa City Bus \u00e8 una societ\u00e0 per azioni fondata nel 1943. Negli anni 1952-1974, il capitale della societ\u00e0 (allora unicamente chiamata \"Anbessa\") era detenuto da un gruppo di azionisti, fra i quali vari esponenti della chiesa ortodossa etiope, del governo e della famiglia dell'imperatore Hail\u00e9 Selassi\u00e9. L'azienda venne poi nazionalizzata nel 1974, sotto il regime Derg, e piazzata sotto la tutela del Ministero della Comunicazione e dei Trasporti. Dal 1994 \u00e8 una societ\u00e0 pubblica.\nL'Anbessa City Bus ha recentemente iniziato ad acquistare autobus assemblati localmente dalla Metal &amp; Engineering Corporation, un complesso industriale militare di nuova costituzione del governo etiope che ha inserito nella sua flotta pi\u00f9 di 500 autobus assemblati localmente conosciuti come \"Bishoftu\", nome della citt\u00e0 in cui si trova l'impianto di assemblaggio. Otto di questi bus compiono il servizio nella citt\u00e0 di Jimma sebbene Anbessa City Bus funziona solo ad Addis Abeba o in zone speciali dello Stato della regione dell'Oromia.\nNel 2012, erano circa 730 gli autobus urbani in possesso dell'impresa e gli impiegati]. Quasi il 40 per cento di questi sono fuori servizio a causa di problemi tecnici]. I pi\u00f9 vecchi autobus DAF-Berkhof che sono stati costruiti nei Paesi Bassi sono in fase di ristrutturazione per poter essere reinseriti in servizio. L'impresa opera anche 93 itinerari nei dintorni di Addis Abeba. Ogni bus ha una capacit\u00e0 di 100 passeggeri (30 seduti e 70 in piedi).\nQuesti autobus coprono una distanza collettiva di 54.000 chilometri al giorno e offrono i loro servizi a 1,5 milioni di persone, come \u00e8 indicato nel documento strategico 2006/07 - 2010/11 dei cinque anni dell'Amministrazione Comunale."}
{"id": "5543948", "revid": "767487", "url": "https://it.wikipedia.org/wiki?curid=5543948", "title": "When the Right Man Comes Along", "text": "When the Right Man Comes Along \u00e8 un cortometraggio muto del 1913 diretto da Walter Edwin.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 28 aprile 1913."}
{"id": "5543949", "revid": "73843", "url": "https://it.wikipedia.org/wiki?curid=5543949", "title": "Teatro Hager Fikir", "text": "Il teatro Hager Fikir, situato nel distretto di Piazza ad Addis Abeba in Etiopia, \u00e8 il pi\u00f9 antico teatro indigeno in Africa, fondato nel 1935.\nStoria.\nLa compagnia \"Hager Fikir Maheber\", che riuniva vari personaggi politici e figure letterarie, fu fondata nel 1935 da Mekonnen Habtewold allo scopo di incoraggiare la tempra patriottica degli abitanti di Addis Abeba contro l'imminente occupazione italiana dell'Etiopia.\nDopo il crollo dell'impero coloniale nel 1941, la compagnia teatrale fu rifondata dagli esuli etiopi rientrati in patria, che si spostarono dallo spazio all'aperto di Menelik Square a un nuovo locale da quasi 300 posti, costruito alcuni anni prima come sala biliardo per gli ufficiali italiani.\nNel 1955, in occasione del 25\u00ba anniversario dell'incoronazione imperiale di Hail\u00e9 Selassi\u00e9, il teatro fu ristrutturato e la facciata fu arricchita con il portico centrale sormontato dal loggiato. Fu allora che fu costruito in citt\u00e0 il grande teatro Hail\u00e9 Selassi\u00e9 (ribattezzato successivamente Teatro Nazionale), voluto dall'Imperatore per rappresentarvi tragedie storiche e religiose, scritte prevalentemente da nobili e dignitari di Corte e destinate all'alta societ\u00e0. Al contrario, il teatro Hager Fikir, con i suoi spettacoli d'improvvisazione, mantenne il suo pubblico costituito soprattutto da gente comune; per questo ospit\u00f2 anche trasmissioni radio in diretta per la Radio etiope e i suoi artisti si esibirono regolarmente in tour nei villaggi dell'Etiopia, allo scopo di avvicinare le persone impossibilitate a spostarsi nella capitale.\nNel tempo esordirono nel teatro vari artisti divenuti successivamente di notevole successo nel Paese, tra i quali Aster Aweke, Tilahun Gessesse e Frew Hailu.\nLa piccola sala originaria divenne secondaria rispetto alla nuova prima sala da circa 900 posti, che era nata come ambiente per esposizioni in seguito alla visita dell'imperatore Hail\u00e9 Selassi\u00e9 negli Stati Uniti d'America.\nIn seguito al colpo di Stato che port\u00f2 al potere la giunta militare comunista del Derg, il teatro continu\u00f2 la sua attivit\u00e0, ma gli spettacoli, dedicati prevalentemente a temi sociali, furono controllati e talvolta censurati dal regime; il direttore Tesfaye Gesesse nel 1975 fu arrestato per aver rappresentato lo spettacolo \"Iqaw\" (\"La Cosa\"), ritenuto anti-rivoluzionario.\nSette anni dopo la caduta del Derg nel 1991, il teatro, divenuto sede di spettacoli musicali, commedie e rappresentazioni cinematografiche, fu restaurato, con l'aggiunta di nuovi arredi e delle vetrate decorate nella facciata; in seguito fu inoltre arricchito internamente con alcune statue di personaggi delle commedie, tra cui quella di \"Munaye Menberu\"."}
{"id": "5543954", "revid": "1305772", "url": "https://it.wikipedia.org/wiki?curid=5543954", "title": "Il notturno di Chopin", "text": ""}
{"id": "5543955", "revid": "767487", "url": "https://it.wikipedia.org/wiki?curid=5543955", "title": "With the Assistance of 'Shep'", "text": "With the Assistance of Shep \u00e8 un cortometraggio muto del 1913. Non si conosce il nome del regista del film prodotto dalla Edison.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio di 180 metri - usc\u00ec nelle sale cinematografiche degli Stati Uniti il 7 maggio 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, la commedia \"Aunty and the Girls\"."}
{"id": "5543956", "revid": "1226", "url": "https://it.wikipedia.org/wiki?curid=5543956", "title": "Il Notturno di Chopin", "text": ""}
{"id": "5543957", "revid": "742538", "url": "https://it.wikipedia.org/wiki?curid=5543957", "title": "Addis Merkato", "text": "LAddis Merkato (in amarico: , letteralmente \"Nuovo Mercato\"), comunemente chiamato solo Merkato () \u00e8 il nome di un grande mercato all'aperto nel quartiere di Addis Ketema ad Addis Abeba, capitale dell'Etiopia.\nIl \"Merkato\" \u00e8 il pi\u00f9 grande mercato all'aperto in Africa, impiegando 13.000 persone con 7.100 attivit\u00e0 imprenditoriali. La merce in vendita in particolare sono i prodotti agricoli coltivati localmente, in particolare il caff\u00e8.\nL\"Addis Merkato\" ha oltre 150 negozi e quattro centri commerciali con 75 negozi. \nPunti di riferimento importanti vicino al \"Merkato\" sono la Moschea Al-Anwar e la Cattedrale della Santissima Trinit\u00e0."}
{"id": "5543958", "revid": "960795", "url": "https://it.wikipedia.org/wiki?curid=5543958", "title": "Egor Sergeevi\u010d Sozonov", "text": "Biografia.\nLa via verso la rivoluzione di un Vecchio credente.\nEgor Sozonov (anche trascritto \"Sazonov\") nacque il 26 maggio (7 giugno) 1879 nel villaggio di Petrovskoe, uezd di Urzum, governatorato di Vjatka, da Sergej Lazarovi\u010d e Akilina Loginovna, entrambi Vecchi credenti di origine contadina. Sembra che il nonno fosse un servo della gleba riscattato dal padrone, ma \u00e8 sicuro che il padre fu abile abbastanza da uscire dalle classi tributarie, \u2014 le pi\u00f9 indigenti, costrette a pagare le imposte \u2014 e divenire ricco con lo sfruttamento delle foreste del Ba\u0161kir. Ma prima che ci\u00f2 accadesse i coniugi Sozonov erano poveri, tanto che Egor e suo fratello Zot, venuto al mondo un anno dopo di lui, furono cresciuti dalla nonna, dovendo la madre lavorare nei campi dall'alba alle dieci di sera.\nLa prima infanzia di Egor fu funestata da problemi di salute. A due anni si procur\u00f2 serie ustioni al petto e sulle mani per essersi scottato con l'acqua bollente del samovar. Nelle vicinanze della casetta rurale non c'erano dottori, e fu curato con rimedi tradizionali, ma le ferite tardarono a rimarginarsi costringendo Egor a letto per un tempo prolungato. A quattro anni ebbe il morbillo, e poco dopo fu colpito da una grave forma di vaiolo. La febbre e la protratta immobilit\u00e0 gli lasciarono, a guarigione avvenuta, come temporanea eredit\u00e0, problemi di dinamicit\u00e0 alle spalle, debolezza di memoria e difficolt\u00e0 di concentrazione, qualcosa di simile a una disabilit\u00e0 intellettiva.\nIl nonno gli insegn\u00f2 l'alfabeto cirillico a sei anni, e a sette fu portato in un villaggio distante dodici verste da Petrovskoe per studiare i libri sacri dei Vecchi credenti. Per quanto si applicasse, giorno e notte, non riusciva per\u00f2 a ricordare quel che studiava, e cos\u00ec fu anche quando inizi\u00f2 a frequentare la scuola parrocchiale. Consolidata la propria fortuna, Sergej Lazarovi\u010d si trasfer\u00ec con la famiglia a Ufa, e qui Egor, che aveva ormai dieci anni, fu iscritto al ginnasio. Dovette ripetere il primo anno e fu preso dall'angoscia di non riuscire a tenere il passo degli altri ragazzi. Ma, bench\u00e9 studiare gli costasse immensa fatica, non si fece mai aiutare da nessuno e, poco alla volta, con pazienza, calma e diligenza, le sue prestazioni progredirono sensibilmente. Dal quarto anno l'apprendimento non gli risult\u00f2 pi\u00f9 cos\u00ec difficoltoso, e in breve pot\u00e9 superare il ritardo accumulato e balzare nel gruppo dei migliori studenti dell'istituto. A quel tempo aiutava nello studio i condiscepoli pi\u00f9 poveri, senza dire nulla alla famiglia, anche se non nutriva ancora alcun interesse n\u00e9 per la letteratura rivoluzionaria, n\u00e9 per le questioni politiche in generale, pregno ancora dello spirito conservatore che aleggiava nella sua famiglia di radicata fede monarchica e ostile a qualsiasi manifestazione del malcontento sociale.\nConseguito il diploma, nell'inverno del 1899 era all'Universit\u00e0 imperiale di Mosca per frequentare la facolt\u00e0 di medicina. Ma per mancanza di posti, s'iscrisse a Giurisprudenza, segu\u00ec i corsi comuni ad entrambi gli indirizzi, e solo l'inverno seguente pass\u00f2 a medicina. I primi mesi, tuttavia, gli risultarono penosi a causa di un ostacolo che non aveva preventivato: scopr\u00ec infatti di non sopportare l'odore dei cadaveri da sezionare. La madre racconta che quando Egor torn\u00f2 a casa per le vacanze, non riusciva n\u00e9 a mangiare n\u00e9 a bere senza provare nausea, perch\u00e9 sentiva nelle pietanze il fetore della morte, e che trascorreva quasi tutto il tempo all'aperto, come se avvertisse anche su di s\u00e9 quel terribile tanfo. Sozonov decise che questa sua lacuna non gli avrebbe impedito di realizzare il sogno, maturato fin dal ginnasio, di curare i contadini bisognosi in qualche ospedale dello \"zemstvo\", e lavor\u00f2 su se stesso per porvi rimedio.\nFino ad allora Sozonov non era neanche lontanamente vicino al movimento rivoluzionario e ci\u00f2 che sapeva su questo argomento gli veniva dalla lettura della stampa governativa. Aveva rifiutato di legarsi a qualsiasi circolo studentesco, legale o illegale che fosse, persino a quelli di natura letteraria. Poi, nella primavera del 1901, la sua vita mut\u00f2 drasticamente.\nIntorno alla met\u00e0 degli anni '90 c'era stato nel mondo studentesco un graduale rinnovarsi dei vecchi malumori, sopiti per gran parte del regno di Alessandro III, che sfociarono in aperto dissenso nel febbraio del 1899, quando a San Pietroburgo la polizia sciolse con brutale fermezza un raduno di universitari inneggianti l'abolizione degli statuti in vigore dal 1884, che avevano cancellato ogni forma di autonomia degli studenti, incluso il diritto di associazione. La risposta degli studenti all'uso della forza fu la convocazione di una grande manifestazione, cui parteciparono circa venticinquemila giovani provenienti da una trentina di istituti, sia della capitale che di altre citt\u00e0, seguita dal rifiuto di presenziare alle lezioni, inedita espressione di contestazione che il ministro dell'Istruzione Nikolaj Bogolepov (1846-1901) pens\u00f2 di soffocare con il \"regolamento provvisorio\". Esso stabiliva che i responsabili dei disordini sarebbero stati inviati sotto le armi come semplici soldati, ossia in prima linea, ma il provvedimento non fu applicato che alla fine dell'anno successivo, quando colp\u00ec centottantatr\u00e9 studenti dell'Universit\u00e0 Imperiale San Vladimir di Kiev e ventisette dell'Universit\u00e0 di San Pietroburgo. La strategia di Bogolepov, che credeva di poter far rientrare la protesta rafforzando le misure repressive, diede scarsi risultati e port\u00f2 il suo promotore a morire sotto i colpi sparati dall'ex studente P\u00ebtr Karpovi\u010d (1874-1917), espulso dall'Universit\u00e0 di Dorpat durante le proteste del 1899.\nLa fine violenta di Bogolepov non pose termine all'agitazione degli studenti, che avanzavano ora rivendicazioni di carattere politico e non pi\u00f9 limitate al ristretto mondo accademico. A febbraio del 1901, a Char'kov e a Mosca, gli studenti che chiedevano la sospensione del provvedimento che inviava al fronte i compagni ribelli di Kiev e di San Pietroburgo, si scontrarono con la polizia. Il confronto fu particolarmente vivace a Mosca dove gli studenti, tra i quali c'era Egor Sozonov, si serrarono all'interno del Maneggio per tre giorni, dopodich\u00e9 le truppe \u2014 soldati e cosacchi \u2014 li tirarono fuori ricorrendo a battiture e pestaggi. Sozonov, con alcune centinaia di compagni, fu rinchiuso per qualche settimana nella prigione di Butyrka, una delle pi\u00f9 antiche della Russia e la pi\u00f9 grande di Mosca, e qui, sentendo parlare per la prima volta in vita sua della pubblicistica illegale, cominci\u00f2 a guardare con interesse al movimento rivoluzionario. Ad aprile fu espulso dall'universit\u00e0 per un periodo di tre anni e riportato a Ufa sotto stretta sorveglianza.\nA casa, privo della possibilit\u00e0 di riprendere a breve gli studi e in urto con il padre che non poteva capacitarsi della trasformazione avvenuta nel figlio, Egor non doveva restare a lungo. Tra il materiale sequestrato al Maneggio figurava un rotolo di proclami in cui era stata rinvenuta una convocazione scritta inviata dall'universit\u00e0 allo studente Sozonov. La procura di Mosca si convinse allora che Sozonov non solo aveva partecipato ai disordini, ma era pure implicato nella stampa e diffusione del materiale propagandistico, e dispose per il 20 aprile (3 maggio) la perquisizione della sua casa a Ufa. La ricerca port\u00f2 alla luce diverse pubblicazioni clandestine, di modo che Sozonov fu nuovamente arrestato, con l'accusa di detenzione di materiale illegale, e trasferito al carcere di Mosca per le indagini preliminari. Grazie all'interessamento del padre, il 22 maggio (4 giugno), fu rilasciato e affidato alla custodia del genitore. Il 2 (15) gennaio 1902, il caso di Sozonov si risolse per via amministrativa con il divieto di soggiorno a Mosca e nelle altre citt\u00e0 universitarie, per il periodo di un anno. \u00abDopo questo arresto \u2014 scrive Sozonov \u2014 non ne potevo pi\u00f9; ero senza diritti, ma non ero un rivoluzionario. S\u00ec, il governo ha fatto di me un rivoluzionario, mi rese un fuorilegge, mi diede la spinta ad entrare nelle file dei rivoluzionari\u00bb..\nTornato a Ufa, si mise subito in contatto con gli esiliati politici e i socialisti, avendo ormai abbracciato definitivamente la causa della rivoluzione. Entr\u00f2 nell'\u00abUnione dei socialdemocratici e socialisti-rivoluzionari\u00bb, un partito attivo per breve tempo nell'area degli Urali, che legava la giovane corrente marxista con il vecchio populismo, e svolse attivit\u00e0 di propagandista tra gli operai. Il 16 (29) marzo 1902, nell'appartamento di famiglia sulla centrale Bol'\u0161aja Uspenskaja, irruppe la polizia con un mandato di perquisizione. Egor ebbe il tempo di strappare alcuni fogli dal suo personale taccuino e di masticarli, per poi accorgersi che nella fretta aveva distrutto le pagine sbagliate. La polizia trov\u00f2 cos\u00ec le prove \u2014 che cercava \u2014 dell'esistenza in citt\u00e0 di un'attivit\u00e0 clandestina coordinata dall'Unione.\nNella prigione di Ufa, in occasione di un colloquio con la madre, Egor prese a male parole un gendarme che, andando evidentemente oltre i suoi compiti, si era messo ad ascoltare la conversazione, e declin\u00f2 poi altri incontri a quelle condizioni. Akilina Loginovna venne poi a sapere che da quel giorno il figlio aveva rifiutato di nutrirsi. Sozonov indirizz\u00f2 al tribunale distrettuale la seguente dichiarazione: \u00abNon volendo tollerare pi\u00f9 a lungo i soprusi della gendarmeria, chiedo l'immediato rilascio dalla prigione. Dall'8 [21] luglio \u00e8 in atto uno sciopero della fame che durer\u00e0 finch\u00e9 non sar\u00e0 accolta la mia richiesta o finch\u00e9 la morte non mi dar\u00e0 la libert\u00e0\u00bb. Lo sciopero della fame prosegu\u00ec per una settimana, poi gli fu accordato il trasferimento a Samara che avvenne nel mese di ottobre. Anche qui la madre non manc\u00f2 di visitare il figlio una volta ogni tre settimane, e nel mentre di una di queste visite, occorsa nella primavera del 1903, fu avvicinata dal capo della polizia, il quale le disse che Egor poteva tornare libero se il padre avesse versato una cauzione di diecimila rubli. Sergej Lazarovi\u010d, convocato tramite telegramma, venne a Samara, ma il capo della polizia era stato inviato a Zlatoust a sedare lo sciopero dei minatori. Scoperto il coinvolgimento dell'\u00abUnione dei socialdemocratici e socialisti-rivoluzionari\u00bb nella protesta degli operai, a Egor fu negato il rilascio su cauzione e a giugno giunse la condanna a cinque anni di esilio nello Jakutsk.\nDurante la primavera del 1903, i minatori di Zlatoust avevano scioperato per le onerose condizioni di lavoro e, nel corso delle rimostranze, quattro di loro erano stati arrestati. Il governatore di Ufa, Nikolaj Bogdanovi\u010d (1856-1903), arriv\u00f2 nella cittadina il 12 (25) marzo, accompagnato dal colonnello della gendarmeria di cui sopra, dal procuratore e da due compagnie di soldati. Tre delegati eletti dagli operai per negoziare il rilascio dei compagni, si recarono il giorno successivo al quartier generale di Bogdanovi\u010d, stabilito nella casa del direttore del distretto minerario, ma il governatore non aveva alcuna intenzione di trovare un accordo e intim\u00f2 ai minatori di tornare al lavoro. Sul posto s'erano frattanto raccolti migliaia di dimostranti, che minacciavano di assediare la casa fintanto che i quattro minatori non fossero stati liberati. Bogdanovi\u010d ordin\u00f2 allora alle truppe schierate in difesa dell'abitazione di far fuoco sulla folla, la quale non ud\u00ec il comando e si diede alla fuga solo quando esplose la gragnu\u00f2la dei colpi sparati ad altezza d'uomo, che lasci\u00f2 sul terreno una cinquantina di persone tra morti e feriti. La polizia a cavallo continu\u00f2 il massacro colpendo con le sciabole chi le capitava a tiro, e altri tiri piovvero sulle persone disarmate dalle finestre dell'edificio in cui erano asserragliati il capo del distretto e il suo illustre ospite. Alla fine non si contarono meno di ottanta morti. La sanguinosa repressione, salutata dalla pubblica approvazione del titolare del dicastero per gli Affari interni, Pleve, sconvolse Sozonov e decider\u00e0 il destino suo e quello del ministro.\nGrigorij Ger\u0161uni (1870-1908), il capo dell'\u00abOrganizzazione di combattimento del partito socialista-rivoluzionario\u00bb (in russo: \u0411\u043e\u0435\u0432\u0430\u044f \u043e\u0440\u0433\u0430\u043d\u0438\u0437\u0430\u0446\u0438\u044f \u043f\u0430\u0440\u0442\u0438\u0438 \u0441\u043e\u0446\u0438\u0430\u043b\u0438\u0441\u0442\u043e\u0432-\u0440\u0435\u0432\u043e\u043b\u044e\u0446\u0438\u043e\u043d\u0435\u0440\u043e\u0432, \"Boevaja organizacija partii socialistov-revoljucionerov\"), decise che l'autore della strage dovesse ricevere il giusto castigo e Bogdanovi\u010d, il 6 (19) maggio, fu ucciso da Egor Dulebov (1883/84-1908), un meccanico impiegato nelle officine ferroviarie, amico di Sozonov al tempo del suo esilio a Ufa.\nSulla via per il carcere di Vercholensk, nella regione di Jakutsk, il 28 agosto (10 settembre) 1903, Egor, giunto con la scorta nel villaggio di Ust'-Balej, riusc\u00ec a fuggire. I soldati si erano fermati presso una stalla per alimentare i cavalli, e Sozonov, che non aveva in mente di evadere, di fronte alla disattenzione delle guardie, vide l'opportunit\u00e0 di conquistare la libert\u00e0 e non se la lasci\u00f2 scappare. Si allontan\u00f2 dal cortile posteriore, salt\u00f2 oltre il recinto e si mise a camminare, sinch\u00e9, poco oltre il corso d'acqua, non prese a correre per entrare nel fitto della boscaglia. Solo due ore dopo a Ust'-Balej scatt\u00f2 l'allarme per la scomparsa del prigioniero. La notte successiva la fuga, Sozonov raggiunse un villaggio vicino, a lui noto, e con i denari che aveva con s\u00e9 acquist\u00f2 un cavallo. Cavalc\u00f2 fino a Perm' e di qui, in battello, pervenne a Rybinsk, e in treno, a Kiev.\nVolendo andare in Svizzera, si diresse a Odessa, ma di l\u00ec non pot\u00e9 partire e raggiunse Gusjatin, una cittadina al confine con l'impero austro-ungarico. Mentre era in attesa dei contrabbandieri che dovevano farlo espatriare, fu per\u00f2 fermato da una guardia di frontiera. Egor disse di essere un mercante di Proskurov, ma il caso volle che la guardia fosse originaria di quel posto e domandasse notizie riguardo a un suo conoscente. Non sapendo nulla di questa persona, Sozonov si giustific\u00f2 sostenendo di essere in realt\u00e0 un moscovita, a Proskurov da poco. L'uomo, insospettito, chiese i documenti. Nel rivoltare le carte che aveva con s\u00e9, a Egor cadde un numero di una rivista conservatrice illustrata, edita dal principe Me\u0161\u010derskij. Il possesso di un giornale reazionario era una prova sufficiente della bont\u00e0 del sedicente mercante, che fu perci\u00f2 lasciato stare senza ulteriori accertamenti, nondimeno Sozonov prefer\u00ec tornare il giorno stesso a Odessa, da dove, quando gli fu possibile, entr\u00f2 in Europa passando per Ki\u0161in\u00ebv.\nL'omicidio di Pleve.\nIl campione dell'autocrazia.\nLa politica di Pleve da quando, all'indomani del 1\u00b0 (13) marzo 1881, giorno in cui la Narodnaja volja mise fine al regno di Alessandro II, era divenuto direttore del Dipartimento di polizia, fino al 15 (28) luglio 1904, data della sua morte a due anni dalla nomina a ministro degli Interni, fu mirata a salvaguardare l'integrit\u00e0 dell'istituzione autocratica da qualsiasi ipotesi di riforma, sempre e comunque intesa come sovversiva. Ci\u00f2 naturalmente significa che la sua azione di governo si limit\u00f2 a reprimere e a incoraggiare la repressione. Colp\u00ec tutti; non solo, come s'\u00e8 detto, gli operai in sciopero, e possiamo aggiungere che cerc\u00f2 di arginare questo fenomeno incrementando il controllo poliziesco nelle fabbriche, ma anche i contadini, le minoranze etniche, e persino i liberali.\nNel marzo del 1902 scoppiarono importanti ed estese rivolte contadine nei governatorati di Char'kov e di Poltava, che interessarono ben centosessanta villaggi. Il principe Obolenskij (1853-1910), governatore di Char'kov, dopo che alcune decine di case padronali erano state date alle fiamme, reag\u00ec ordinando la fustigazione di tutti i contadini dei villaggi coinvolti. Era una misura arbitraria, non consentita dalla legge senza un giudizio che accertasse fatti e responsabilit\u00e0, e assolutamente indiscriminata, perch\u00e9 puniva l'intera popolazione contadina non curandosi di esentare gli incolpevoli. Fresco di nomina, Pleve, si rec\u00f2 nella regione e sollecit\u00f2 il principe-governatore a \u00abprocedere nella sua opera di \"pacificazione\" con rigore ancora maggiore\u00bb.\nNei rapporti con le minoranze, Pleve si adoper\u00f2 per realizzare la completa russificazione della Finlandia, sottraendole quel che restava della sua autonomia e badando a soffocare sul nascere l'inevitabile resistenza; fu il sostenitore pi\u00f9 acceso, in funzione antirredentista, della nazionalizzazione dei beni della Chiesa armena, sebbene, cos\u00ec facendo, perdeva l'appoggio di un popolo cristiano in un'area \u2014 il turbolento Caucaso \u2014 a maggioranza musulmana; fu complice delle violenze contro gli ebrei.\nConvinto assertore della massima che sia opportuno stornare l'insofferenza delle masse dal governo, e volgerla verso un facile bersaglio su cui sfogare atavici istinti di rivalsa, se pure Pleve non fu, come ritenuto da alcuni studiosi, all'origine del pogrom esploso a Ki\u0161in\u00ebv l'8 (21) aprile 1903 e durato tre giorni, di sicuro non fece nulla per fermare l'efferata aggressione che port\u00f2 alla morte una cinquantina di persone e lasci\u00f2 mutilate svariate altre. La polizia, infatti, intervenne solo quando gli ebrei si armarono per autodifesa. Che le forze dell'ordine fossero quanto meno complici del misfatto fu provato, gi\u00e0 allora, allorch\u00e9 fu reso pubblico un telegramma di Pleve alle autorit\u00e0 locali e alla vigilia del pogrom, di cui era quindi informato, nel quale raccomandava di usare con gli attaccanti esclusivamente \u00abmetodi persuasivi\u00bb.\nSu proposta del ministro delle Finanze Vitte, era stata istituita una \"Conferenza speciale per i bisogni dell'industria agricola\". Una commissione regia, affiancata da comitati locali, avrebbe discusso e cercato soluzioni alla crisi dell'agricoltura e dell'industria a essa collegata. Si pensava che i Comitati sarebbero stati composti da un'ampia rappresentanza delle assemblee provinciali, e invece furono convocati unicamente i presidenti degli zemstva, un chiaro indizio della volont\u00e0 governativa di ridurre al minimo le proposte troppo \"radicali\". I delegati di venticinque zemstva si riunirono per decidere la condotta da tenere durante la conferenza e concertarono una serie di suggerimenti il cui nocciolo era che la crisi poteva essere risolta a condizione di alfabetizzare i contadini, favorire il movimento dei capitali finanziari, decentrare le funzioni amministrative. Pleve fece sapere ai delegati che la loro assemblea era illegittima, che mai sarebbe stata riconosciuta, e che pertanto le sue conclusioni non potevano essere prese in considerazione. L'intransigenza di Pleve, portavoce di Nicola II, ebbe l'effetto di dare manforte alla corrente minoritaria degli zemstva, orientata a lottare per l'abolizione del regime autocratico, che si mun\u00ec di un giornale dal programmatico nome di \u00abOsvobo\u017edenie\u00bb (Liberazione), per poi arrivare, nel gennaio del 1904, a formare un primo soggetto politico unitario dell'opposizione liberale.\nPreparazione, imprevisti, ed esecuzione dell'attentato.\nDa Ginevra Sozonov scrisse alla madre: \u00abIo desidero ancora vivere cristianamente, ho solo deciso che, invece di sprecare del tutto e per niente cinque anni in un deserto senza speranza, tra la fame, il freddo e l'oscuramento mentale, avrei cercato una nuova vita. E spero di trovare questa nuova vita [...] Qui posso con calma arrendermi alla scienza e, infine, portare a compimento quei sogni che facevo un tempo nelle nostre universit\u00e0 russe, ma che dovevano sfumare e appassire sul nascere\u00bb. Dichiarava quindi che avrebbe fatto l'uditore all'universit\u00e0 di Berna e che, quando avrebbe parlato sufficientemente bene la lingua tedesca, si sarebbe iscritto come studente a tutti gli effetti e nel giro di tre-quattro anni avrebbe conseguito la laurea. In realt\u00e0 Egor Sergeevi\u010d era perseguitato dalla situazione politica del suo paese. \u00abQuando evasi dalla Siberia \u2014 confessa nelle sue note autobiografiche \u2014 sentivo i fantasmi insanguinati alle mie spalle, che non mi lasciavano mai n\u00e9 di giorno n\u00e9 di notte, sussurrarmi: \u201cTocca a te, tocca a te, andare da Pleve\u201d. E quando seppi quel che faceva il ministro in Russia, mi resi conto che non avevo il diritto di essere felice e di vivere in pace\u00bb.\nA Ginevra Sozonov prese contatto con i vertici del Partito socialista-rivoluzionario nella persona di Michail Goc (1866-1906), che lo present\u00f2 a Evno Azef, nuovo capo dell'Organizzazione di combattimento dopo l'arresto, avvenuto a maggio, di Ger\u0161uni.\nAzef era un agente provocatore al soldo dell'Ochrana fin dal 1893, e pu\u00f2 sembrare incredibile che stesse pianificando l'assassinio del suo superiore, se non si ammette che egli era, pi\u00f9 precisamente, un doppiogiochista, un individuo aduso a servire, a seconda del proprio tornaconto, ora questa, ora quella parte. In pi\u00f9, poich\u00e9 all'interno del partito, c'era chi gli contendeva la direzione del gruppo terroristico e non si fidava di lui, diveniva di capitale importanza mostrare eccezionali virt\u00f9 cospirative e mettersi al riparo dal sospetto di connivenza con le forze dell'ordine. Ma la vera sfida di Azef era convincere la polizia, che lo sapeva per uno dei membri dell'Organizzazione di combattimento, bench\u00e9 ignorasse la sua ascesa al vertice, di essere completamente estraneo alla morte di Pleve. Per riuscire nella macchinazione, di tanto in tanto scompariva e ritardava l'esecuzione dell'impresa con i pretesti pi\u00f9 diversi, e intanto guadagnava tempo prezioso a crearsi un alibi attendibile.\nIl progetto di attentato elaborato da Azef contemplava di uccidere Pleve con una bomba gettata nella sua carrozza durante il percorso dagli uffici del Dipartimento di polizia sul Fontanka, alla sede dello zar \u2014 che poteva essere il Palazzo d'Inverno, Carskoe selo, o Petergof \u2014 dove si recava periodicamente a fare rapporto. Bisognava raccogliere informazioni dettagliate senza dare nell'occhio, giacch\u00e9 Pleve era protetto da una rete di spie, e ci\u00f2 poteva essere fatto solo mimetizzandosi nella variegata folla che popolava le strade a ragion veduta, quali erano i giornalai, i venditori ambulanti di cianfrusaglie o tabacco, i vetturini.\nA Egor, che era stato accolto da Azev nella sezione terroristica dei SR, fu appunto chiesto di istruirsi nel mestiere di cocchiere, e al rientro in Russia, nel gennaio 1904, si rec\u00f2 a Tver' per conseguire la licenza. Un mese e mezzo dopo approd\u00f2 a San Pietroburgo per iniziare il lavoro di sorveglianza insieme a Iosif Maceevskij, addetto all'incarico con le sue stesse credenziali. Intorno alla met\u00e0 del mese di marzo, gli spostamenti di Pleve, che faceva rapporto al sovrano ogni gioved\u00ec a mezzogiorno, erano conosciuti, e tutti i principali cospiratori, coordinati da Boris Savinkov, erano pronti ad agire.\nStudiato il percorso della carrozza di Pleve, dal Dipartimento di polizia al Palazzo d'Inverno e viceversa, fu deciso di colpire durante il viaggio di ritorno. Nel giorno stabilito per l'attacco, il 18 (31) marzo, i tre lanciatori, scelti da Savinkov e approvati da Azef, presero posizione a varie altezze dei lungofiumi Fontanka e Neva. Si trattava di David Bori\u0161anskij (?-dopo 1905), Aleksej Pokotilov (1879-1904), muniti entrambi di due bombe, e di Sozonov, che a differenza degli altri non era a piedi bens\u00ec seduto a cassetta, cui ne era stata affidata una. I proiettili erano stati confezionati da Maksimilian \u0160vejcer (1881-1905), ex studente di fisica e matematica, esperto d'esplosivi. Ivan Kaljaev e Maceevskij, dal ponte Pantelejmon, dovevano dare ai lanciatori il segnale dell'avvicinarsi di Pleve. Egor era appostato nei pressi dell'ingresso principale del Dipartimento, con il proiettile nascosto sulle ginocchia, sotto il soprabito. Si distingueva dagli altri cocchieri per stazionare nella direzione opposta al senso di marcia, e questo al fine di scorgere Maceevskij levarsi il berretto a guisa di segnale, e per rifiutare la corsa ai potenziali clienti. Tali stranezze accentrarono l'attenzione degli altri vetturini che lo additavano, e Egor, per stroncare le indesiderate attenzioni, volse il muso della vettura, precludendosi la vista del ponte.\nUna mezz'ora prima dell'arrivo di Pleve, Bori\u0161anskij, sentendosi spiato abbandon\u00f2 la sua postazione: Pokotilov, che era sul lungoneva Anglijskaja, non fece in tempo a gettare il suo proiettile, colto alla sprovvista dallo sfrecciare della carrozza del ministro. Restava Egor. Ma non potendo avere di continuo la testa girata all'indietro, non vide il segnale, e al fulmineo passaggio di Pleve, perse l'attimo buono al lancio della bomba, che pure aveva afferrata.\nDopo il tentativo infruttuoso del 18 (31) marzo, Azef non si fece trovare a San Pietroburgo e Savinkov, temendo che fosse stato arrestato, decise di sospendere l'attacco a Pleve e di ripiegare su un bersaglio pi\u00f9 abbordabile, sebbene ugualmente odiato, il governatore generale di Kiev, Nikolaj Klejgel's (1850-1916). Non tutti furono d'accordo con la sua proposta. Sozonov, Bori\u0161anskij, Pokotilov e Maceevskij volevano riprovare la settimana successiva a uccidere Pleve, mentre \u0160vejcer e Kaljaev si dissero favorevoli a seguire Savinkov. Il 25 marzo (7 aprile), il tentativo, che era stato affidato a Bori\u0161anskij, fall\u00ec perch\u00e9 Pleve si era servito di un percorso alternativo.\nLa notte tra il 31 marzo e il 1\u00ba aprile (13-14 aprile), Pokitolov, adibito alla costruzione dei proiettili assieme a \u0160vejcer, mor\u00ec nell'esplosione della sua stanza all'Hotel Severnyj, probabilmente a causa del fulminato di mercurio usato nell'innesco delle bombe. In previsione di un nuovo tentativo per gioved\u00ec 1\u00ba aprile, Pokotilov stava infatti preparando un nuovo ordigno. Il proiettile esplosivo dei socialisti-rivoluzionari era una versione semplificata di quello ideato da Kibal'\u010di\u010d, con un solo detonatore e cilindri di latta invece che d'ottone.\nLa morte di Pokotilov e la perdita con lui dei proiettili che aveva con s\u00e9, lasciava al gruppo solo il materiale esplosivo conservato da \u0160vejcer, che non era per\u00f2 sufficiente a preparare le bombe atte a uccidere Pleve. Savinkov pens\u00f2 di procedere con Klejgel's e di inviare per il momento all'estero quelli che erano restati a San Pietroburgo. Ma poco dopo giunse a Kiev Azef, che il 29 marzo (11 aprile) aveva incontrato Pokotilov e saputo delle modifiche apportate al piano originario, per ordinare a Savinkov di riunire immediatamente gli uomini nella capitale, e affidare a \u0160vejcer il compito di produrre altra gelatina esplosiva. Lui si sarebbe occupato di trovare nuovi elementi per potenziare il gruppo.\nKaljaev ferm\u00f2 Sozonov, che era diretto a Ginevra, sul treno Vilnius-Suwa\u0142ki, e lo port\u00f2 a Char'kov, dove era in agenda la discussione di un nuovo piano alla presenza di Azef. C'era anche un primo rinforzo proveniente da Kiev: Dora Brilliant (1879-1909), la compagna di Pokotilov. Affinch\u00e9 non si ripetessero gli insuccessi del 18 e del 25 marzo, si convenne di migliorare il livello della sorveglianza e di utilizzare una casa sicura per facilitare gli incontri e la pronta visione delle informazioni raccolte. Fu cos\u00ec affittato a San Pietroburgo un appartamento in via \u017dukovskij 31, una lunga strada che sbocca sul Litejnyj prospekt, dal quale \u00e8 facilmente raggiungibile il Dipartimento di polizia. Savinkov, nei panni di un ricco imprenditore inglese nel ramo dei velocipedi, e la Brilliant, in quelli della moglie, sarebbero stati i padroni di casa. Con loro, la cuoca Praskov'ja Ivanovskaja, e il cameriere Sozonov. Ultimo elemento chiamato ad ampliare l'unit\u00e0 operativa diretta da Savinkov era Egor Dulebov, il vendicatore dei minatori di Zlatoust, incaricato di fare la guardia a Pleve.\nFrattanto \u0160vejcer aveva acquistato a Char'kov, in mancanza di meglio, materiale deteriorato per la fabbricazione di un pud di gelatina esplosiva. Un giorno, nel corso della delicata fase di cottura a bagnomaria della miscela, un violento getto d'acqua calda gli provoc\u00f2 gravi ustioni sul lato superiore destro del corpo, ma \u0160vejcer continu\u00f2 a lavorare finch\u00e9 non ebbe prodotto la quantit\u00e0 di dinamite richiesta, e solo poi si fece ricoverare in un ospedale di Mosca.\nSozonov, astemio, istruito, scapolo e con un decoroso stipendio, era molto apprezzato dalle cameriere del palazzo e dal portiere anziano, che ovviamente si fece amico; quanto alla Ivanovskaja, entr\u00f2 in relazione intima con la moglie del portiere. Insieme, con astuzia e semplicit\u00e0, costruirono una reputazione alla casa, cos\u00ec da non destare sospetti, quando i padroni ricevevano le visite di Kaljaev, Dulebov e Maceevskij, i responsabili del monitoraggio di Pleve. I dati accumulati avevano composto un quadro preciso dei suoi movimenti. Dalla residenza sulla piccola isola Aptekarskij, nel delta della Neva, Pleve, il gioved\u00ec si portava col treno da Nicola II a Carskoe selo, mentre il marted\u00ec era a Palazzo Mariinskij per partecipare al Consiglio di Stato. Un po' pi\u00f9 avanti lo zar si trasfer\u00ec a Petergof sul mar Baltico, e allora fu il solo Kaljaev a mettersi alle calcagna di Pleve.\nPresto le indicazioni raccolte furono sufficienti a concludere che l'attacco doveva essere effettuato lungo la via che conduceva il ministro alla stazione di Varsavia dove prendeva il treno per Petergof, e da quel momento ebbe inizio l'abbandono della casa sicura. Cominci\u00f2 Sozonov a defilarsi, raccontando di essere stato licenziato dall'inflessibile padrona per aver rotto uno specchio, seguito a breve da Savinkov che lasciava la capitale per lavoro. Con l'eccezione della Ivanovskaja, restata a San Pietroburgo, si ritrovarono tutti, Azef compreso, a Mosca per curare i dettagli dell'assassinio. Volendo non lasciare scampo a Pleve, si opt\u00f2 per l'uso di quattro lanciatori, ma si trov\u00f2 l'accordo solo per due: Kaljaev e Sozonov. Quindi Azef e Sozonov si recarono nella regione del Volga, mentre Savinkov assieme a Kaljaev torn\u00f2 a San Pietroburgo, dove li attendeva \u0160vejcer con la dinamite.\nIn previsione dell'attacco che sarebbe stato sferrato l'8 (21) luglio, si tenne ancora un altro convegno, senza Kaljaev e con la Brilliant che si candidava al ruolo di lanciatore. Prevalse la netta opposizione di Savinkov, a fronte di un Azef favorevole e di un Sozonov, possibilista. Alla fine fu sancito che i lanciatori sarebbero stati, nell'ordine: Bori\u0161anskij, Sozonov, Kaljaev, e Lev Sikorskij (1884-1927), un giovanissimo operaio conciatore polacco, inesperto e non molto istruito nella lingua russa, raccomandato da Bori\u0161anskij. L'appartamento sul \u017dukovskij fu liquidato; la Ivanovskaja e la Brilliant lasciarono la capitale.\nL'8 (21) luglio il tentativo non fu effettuato a causa di Sozonov, giunto in ritardo. \u0160vejcer, da una vettura di piazza, aveva consegnato la bomba a Kaljaev e poi atteso a vuoto Sozonov, che doveva arrivare con Savinkov. Si poteva provare con tre lanciatori, ma quando \u0160vejcer and\u00f2 incontro a Bori\u0161anskij e a Sikorskij, scopr\u00ec che non si erano trattenuti oltre il tempo concordato. In realt\u00e0 Sozonov non aveva mancato l'appuntamento, ma lui e Savinkov non si erano trovati sul luogo fissato, lungo il Novo Petergof prospekt (ora, Lermontov prospekt), all'angolo tra gli alloggi della decima e della dodicesima compagnia del reggimento Izmajlovskij.\nLa mattina del 15 (28) luglio \u0160vejcer, a bordo di un calesse condotto da Dulebov, distribu\u00ec le quattro bombe ai lanciatori. La cartuccia data a Sozonov era la pi\u00f9 grande. Pesava cinque chili, il doppio delle altre, aveva forma cilindrica, era avvolta in carta da giornale e legata con lo spago. Lui e Kaljaev, il cui proiettile era fasciato da un fazzoletto, non nascondevano gli ordigni. Sikorskij e Bori\u0161anskij, invece, li occultavano tra le pieghe degli impermeabili. Il supervisore Savinkov volle vedere, davanti alla chiesa dell'Intercessione sulla via Sadovaja, i lanciatori prima che entrassero in azione; quindi ognuno prese posizione a circa quaranta passi di distanza l'uno dall'altro, alla confluenza tra l'Izmajlovskij prospekt e l'Obvodnyj kanal, dove sorge la stazione di Varsavia. \u0160vejcer era andato a casa; Maceevskij e Dulebov erano nei paraggi ad osservare l'evolversi degli eventi; Savinkov, pi\u00f9 dietro.\nQuando mancava mezz'ora alla partenza del treno per Petergof, alle 09:00, apparve sul Prospekt la carrozza chiusa di Pleve, scortata ai fianchi da agenti della polizia segreta sui velocipedi, e seguita da una vettura occupata dal capo della polizia. Bori\u0161anskij fu superato e Sozonov, che indossava la divisa del dipendente ferroviario, passava ad essere il primo lanciatore. In quel momento accadde qualcosa che agevol\u00f2 la riuscita dell'attentato.\nNella rievocazione fatta da Sozonov in una lettera ai compagni, la cronologia degli eventi \u00e8 la seguente: \u00abProprio nel mezzo tra me e la carrozza, grossomodo alla stessa altezza del fatidico abboccamento, era fermo l'omnibus. Ho dovuto rallentare il passo per dare il tempo all'omnibus di partire o alla carrozza di farsi da presso [...] Mi guardo intorno molto accuratamente: osservo che sul marciapiede tanta era la gente comune, cio\u00e8 pi\u00f9 del solito, vale a dire, pochi; sul marciapiede di rado stazionano i vetturini e, ancora una volta, non ce n'erano. Per mia fortuna l'omnibus parte e la strada si fa deserta. Era giunta l'ora. Svelto, ma senza correre, gli vado incontro, seguendo il percorso della carrozza... Gli sono arrivato molto vicino, almeno cos\u00ec credo. Ho visto Pleve cambiare rapidamente posizione, chinarsi e schiacciare il viso sul finestrino. Il mio sguardo incroci\u00f2 i suoi occhi spalancati. Indugiare non era pi\u00f9 possibile: alla fine ci eravamo incontrati... La carrozza era quasi al passo con me. Faccio oscillare dolcemente la bomba e la getto mirando proprio al finestrino. Ci\u00f2 che \u00e8 successo dopo non ho visto n\u00e9 sentito, tutto \u00e8 svanito dagli occhi e dalla mente. Ma l'attimo successivo la coscienza gi\u00e0 mi tornava. Ero coricato sul marciapiede. Il primo pensiero \u00e8 stato di meraviglia per essere ancora vivo. Ero euforico per essermi ripreso, ma non sentivo il mio corpo, come se oltre al pensiero non avessi pi\u00f9 nulla. Volevo disperatamente conoscere la situazione: in qualche modo mi sono sollevato sul gomito e ho visto, attraverso il fumo, vicino, per terra, il cappotto insanguinato del ministro e qualcos'altro, ma n\u00e9 la carrozza n\u00e9 i cavalli. La soddisfazione della vittoria mi invase; scoppiai a gridare: \u201cAbbasso l'autocrazia!\u201d. Secondo i testimoni ho gridato: \u201cViva la libert\u00e0!\u201d\u00bb.\nSozonov, gravemente ferito, cerc\u00f2 di afferrare la pistola che aveva con s\u00e9 per uccidersi, ma il braccio non gli rispose. L'urlo di giubilo lo aveva qualificato come l'autore dell'attentato, perci\u00f2 gli agenti di scorta si diedero al suo immediato pestaggio. Fu picchiato, afferrato per le gambe e trascinato al vicino albergo Varsavia, e quindi per le scale fino al terzo piano, in modo che la testa battesse sugli scalini, e sempre preso a calci dagli agenti inferociti a causa dell'attentato. Nella stanza in cui i gendarmi lo portarono, Sozonov fu denudato e poi, incosciente, trasferito in ospedale.\nFrattanto gli altri lanciatori che avevano avuto l'ordine, se il tentativo si fosse consumato, di sbarazzarsi dei proiettili, eseguirono. Solo Sikorskij, nuovo a San Pietroburgo, dimentic\u00f2 il luogo mostratogli per liberarsi della bomba e, invece di raggiungere il parco Petrovskij, noleggiare una barca e gettare il proiettile nella Neva, la lanci\u00f2 nel fiume vicino al punto in cui era ormeggiata la corazzata Slava. Il gesto, proibito, fu visto da un marinaio che consegn\u00f2 Sikorskij alla polizia, quando l'inesperto operaio polacco tent\u00f2 di pagarlo per essere lasciato andare. La natura dell'oggetto volato in acqua sar\u00e0 scoperta mesi dopo, con il ripescaggio della bomba.\nL'attentato, nel quale oltre a Pleve morirono il cocchiere e il sottufficiale Ivan Filippov, e restarono lievemente feriti dodici agenti, ebbe vasta eco in patria e all'estero. In Russia il sentimento generale fu di soddisfazione e si pu\u00f2 dire che dalla societ\u00e0 civile non si levarono voci di condanna, tanto \u00e8 vero che il governo si spavent\u00f2 e per ricostruire un clima di fiducia intorno a s\u00e9, nuovo ministro dell'Interno fu nominato il principe liberale Svjatopolk-Mirskij (1857-1914), gi\u00e0 vice di Sipjagin e che all'avvento di Pleve si era dimesso, non condividendo la sua politica repressiva, per assumere l'incarico di governatore a Vilnius.\nConvalescenza e processo.\nAll'ospedale Aleksandr, riservato alla manovalanza operaia, Sozonov fu operato sotto gli occhi del ministro della Giustizia Murav'\u00ebv (1850-1908). Aveva ferite al viso, uno squarcio nel ventre, che evolse in una \u00abtumefazione purulenta\u00bb, le mani bruciate, e la pianta del piede sinistro, cui furono amputate due dita, \u00abfrantumata\u00bb, come pure la \u00abguaina tendinea\u00bb. Ancora, i colpi ricevuti alla schiena e la violenta caduta a terra, susseguente l'esplosione, provocarono l'insorgenza di una \u00abpleurite traumatica\u00bb, e anche la capacit\u00e0 uditiva risult\u00f2 compromessa.\nAl risveglio dall'intervento, Sozonov era assetato e, ignorando di essere sordo, sentiva \u00abuna voce stranamente lontana\u00bb che gli chiedeva come si chiamasse. Era cominciato il primo interrogatorio. Egli non diede le proprie generalit\u00e0 e si limit\u00f2 a proclamarsi membro dell'ala militare del Partito socialista-rivoluzionario, dichiarazione che non firm\u00f2. Il giorno dopo fu trasferito nell'ospedale della prigione Kresty. Subentr\u00f2 poi una lunga fase di delirio. Da San Pietroburgo furono allora inviati ovunque telegrammi con la descrizione e la fotografia dell'ignoto attentatore. In quello inoltrato dal direttore del Dipartimento di polizia di San Pietroburgo al capo divisione dell'Ochrana di Mosca, si pu\u00f2 leggere che \u00abl'assassino, dall'aspetto, si presume un artigiano o un maestro rurale, forse del Sud\u00bb, \u00e8 di \u00abaltezza superiore alla media\u00bb, ha una \u00abcomplessione robusta\u00bb, \u00e8 \u00abbiondo, rossiccio, con deboli tracce di vaiolo su entrambe le guance\u00bb, ha il \u00abnaso aquilino, baffi biondo-scuro non folti\u00bb, una fisionomia tipicamente russa.. In un altro dispaccio della polizia, scritto quando la sua identit\u00e0 non era pi\u00f9 un mistero, a\u0441canto a questi segni di riconoscimento, si legge che Sozonov era alto 2 ar\u0161in e 8,25 ver\u0161ok (1,80 m.), aveva le lentiggini e una voce tenorile.\nGli agenti della polizia segreta, travestiti da sanitari, cercarono di sfruttare lo stato di alterazione mentale in cui era precipitato Sozonov per carpirgli informazioni. Gli dissero che con la sua bomba aveva ucciso quaranta persone, tra cui una bambina di cinque anni, che la bomba di Sikorskij era esplosa per sbaglio dilaniando undici scaricatori in servizio al porto, e che ora stava consegnando i suoi complici. Gli offrirono del denaro, il perdono. A tutte queste provocazioni, Sozonov non reagiva o gridava. Alla fine dichiar\u00f2 il proprio nome. Siffatta deroga dall'obbligo per ogni membro dell'organizzazione combattente di tenere l'identit\u00e0 segreta, gli caus\u00f2 un grave, intimo sconforto. Ma non pare che l'Ochrana abbia ricavato altro da lui. Infatti, se \u00e8 vero che pronunci\u00f2 il nome \u00abValentin\u00bb, non fu per\u00f2 associato allo pseudonimo di Azef, che era Valentin Kuzmi\u010d. Al principio del 1905, quando la socialista-rivoluzionaria Ekaterina Izmajlovi\u010d (1881-1906) era in attesa di processo nella Casa di detenzione preventiva, trov\u00f2 in un libro della biblioteca del carcere un appunto scritto da Sozonov, in cui esprimeva tutta la sua disperazione con le parole: \u00abNon restare vivo nelle mani del nemico. \u00c8 spaventoso!\u00bb, quasi un desiderio di darsi la morte per il grande senso di colpa che l'angustiava.\nSozonov rest\u00f2 completamente immobile per quasi tre mesi, quando cominci\u00f2 a stare seduto, e solo al quarto mese pot\u00e9 rimettersi in piedi con l'aiuto delle stampelle. Fu processato presso la corte di Giustizia di San Pietroburgo alla presenza dei rappresentanti di classe, una variante della rappresentanza speciale del Senato, composta da esponenti della nobilt\u00e0 e da ricchi possidenti, il 30 novembre (13 dicembre) 1904. Si trovava in una \u00abcondizione di estrema debolezza, con la testa a pezzi\u00bb, e fece un lungo discorso \u00abin forma imprecisa\u00bb, a tratti confuso, inciampando \u00abin ogni singola parola\u00bb, la cui sostanza era che aveva ucciso Pleve perch\u00e9 questi aveva \u00abbagnato di sangue la terra russa, ordinando di fucilare i lavoratori e non punendo i governatori che cos\u00ec avevano deciso\u00bb. Disse anche che l'organizzazione combattente, proponendosi il fine di abbattere il regime esistente, riteneva ammissibile l'omicidio politico, \u00abl'eliminazione dei servi pi\u00f9 zelanti dell'autocrazia e, di conseguenza, i nemici pi\u00f9 tenaci del popolo\u00bb. Era il suo pensiero da \"narodovolec\" non allineato alla posizione ufficiale del partito, \u2014 come del resto tutti gli altri militanti della \"Boevaja organizacija\" \u2014 quale era espressa nel programma di Viktor \u010cernov, pubblicato a maggio su \u00abRevoljucionnoj Rossii\u00bb (la Russia rivoluzionaria), secondo cui la distruzione della tirannide zarista non contemplava il ricorso all'omicidio politico.\nLa sera stessa del 30 novembre (13 dicembre), verso le 7 p. m., fu letto il verdetto che condannava Sozonov ai lavori forzati \u00absenza scadenza\u00bb, cio\u00e8 a vita, e Sikorskij a vent'anni.\nLa sentenza entr\u00f2 in vigore il 28 dicembre 1904 (10 gennaio 1905), dopodich\u00e9, il 24 gennaio (6 febbraio), Sozonov e Sikorskij furono rinchiusi nella fortezza di \u0160lissel'burg. Per effetto del manifesto pubblicato in occasione della nascita dell'erede al trono, lo zarevic Alessio, e di quello reso noto il 17 (30) ottobre 1905, la pena di Egor si ridusse a soli sette anni, cui avrebbe fatto seguito l'esilio in Siberia. Il primo effetto dell'alleggerimento della sentenza fu il rilascio dallo \u0160lissel'burg, avvenuto il 30 gennaio (13 febbraio) 1906. Trasferito a Mosca, nella torre di Puga\u00ebv della prigione di Butyrka, part\u00ec l'11 (24) maggio 1906 per il bagno penale di Ner\u010dinsk, che raggiunse a giugno.\nSozonov, a processo concluso, cos\u00ec descrisse ai compagni i difficili giorni che aveva vissuto:\n \u00ab [...] Ho delirato per qualche giorno, per tre settimane ho avuto il bendaggio sugli occhi, per due mesi non ho potuto muovermi dal letto, come un bambino, sono stato nutrito da mani estranee. Del mio abbandono, ovviamente, ha approfittato la polizia. Gli agenti hanno ascoltato i miei vaneggiamenti: travestiti da medici e infermieri, mi svegliavano improvvisamente, non appena mi addormentavo. Hanno iniziato a raccontarmi mostruosit\u00e0 sui fatti accaduti all'Izmajlovskij prospekt, a indurmi in uno stato di agitazione... In tutti i modi si sono adoperati per convincermi che Sikorskij stava tradendo... Per fortuna gli agenti non sono riusciti a trarre profitto dalla mia malattia. Io, a quanto pare, serbo il ricordo di quel che ho detto durante il delirio. Una sciocchezza, un delitto, non lo nego. Non capisco come abbia fatto a dire il mio nome dopo tre settimane di silenzio... Compagni! Usate tolleranza con me, io, senza, mi sentirei messo da parte. Se voi sapeste che tormento mortale ho provato, e provo ancora, sapendo di essere stato fuori di senno. E che non ero in grado di uscirne. E come? Certo, mordermi la lingua, ma per questo \u00e8 necessario avere forze e io ero debole... Sono stato angosciato dal pensiero di aver in qualche modo sbagliato a spiegare gli obiettivi del partito. Voi sapete che la mia opinione sul terrore \u00e8 quella dei \"narodovol'cy\" e differisce dal programma del partito. E quando \u00e8 venuto il momento di parlare in tribunale, ho sentito di essere nella posizione sbagliata. Le opinioni personali da parte, bisognava parlare del programma. Non ho sbagliato di fronte al partito? Se \u00e8 cos\u00ec, chiedo perdono al partito. Sia detto pubblicamente che mi sono sbagliato e che il partito non \u00e8 responsabile delle parole di ogni elemento, tanto pi\u00f9 se malato come me. Non sono ancora del tutto ristabilito dall'esplosione. La testa mi duole assai... Questo \u00e8 quanto ha oppresso la mia coscienza, cari compagni, e questo \u00e8 quel che voglio dirvi. Se io, un singolo, sono in colpa nei confronti della nostra causa, che resti una questione personale, che il partito stesso dichiari che l'ho voluto compromettere deliberatamente \u00bb.\nLa katorga nel distretto minerario di Ner\u010dinsk.\nNel sistema penale dell'Impero russo la prassi di inviare nelle remote e inospitali lande della Siberia i prigionieri politici, divenne consolidata dopo la rivolta dei decabristi, ma solo i detenuti comuni erano obbligati ai lavori forzati.\nIl bagno penale del distretto minerario di Ner\u010dinsk, nella regione montuosa del Transbaikal, comprendeva le tre aree amministrative di Alga\u010di, Zerentuj e Kara. L'area di Alga\u010di annoverava le prigioni di Akatuj e Alga\u010di; l'area di Zerentuj, i penitenziari di Kadaja, Mal'cev, Kutomara e Zerentuj. Il complesso di prigioni di Kara fu chiuso ufficialmente nel 1898, ma i prigionieri erano stati spostati nelle altre prigioni di Ner\u010dinsk gi\u00e0 dal 1889, quando la protesta contro l'uso della frusta era sfociata in un suicidio di massa che aveva portato alla morte sei rivoluzionari, quattro donne e due uomini. La profonda impressione suscitata dall'episodio impose al governo un cambio di rotta. Fu promulgato un decreto che vietava di fustigare tutte le donne e i detenuti politici maschi. Questo stato di cose rest\u00f2 invariato fino al soffocamento della rivoluzione del 1905, allorch\u00e9, nell'autunno del 1907, alle amministrazioni penitenziarie giunse comunicazione che nessun detenuto era esente dalle punizioni corporali.\nNella prigione di Akatuj.\nSozonov pervenne ad Akatuj in un periodo in cui il regime carcerario era piuttosto duttile, in considerazione del fatto che le sorti della rivoluzione, iniziata nel 1905, non erano ancora decise e le autorit\u00e0 non volevano accrescere ulteriormente la tensione. I prigionieri vivevano all'interno del carcere in celle aperte e in compagnia, potevano uscire oltre le mura, sulla parola, e tornare la sera per l'appello, potevano leggere, discutere tra loro, ricevere visite. Loro stessi, infine, tenevano pulita la prigione, curavano un piccolo giardino e si preparavano il t\u00e8. Ad accoglierlo, Sozonov trov\u00f2 Ger\u0161uni, Karpovi\u010d, la Spiridonova con le sue amiche \u2014 Lidija Ezerskaja (1866-1915), Anastasija Bicenko (1875-1938), Aleksandra Izmajlovi\u010d (1878-1941), Marija \u0160kol'nik (1885-1955), Revekka Fialka (1888-1975) \u2014 e una quarantina di altri socialisti-rivoluzionari.\nLa cella che Sozonov divideva con Ger\u0161uni e P\u00ebtr Sidor\u010duk (1884-1911), era adibita a biblioteca, e lui stesso ebbe il compito di acquistare e catalogare i libri per conto della prigione. Senza sosta intento a corrispondere con gli editori, in pochi mesi riusc\u00ec a raccogliere un numero considerevole di volumi sugli argomenti pi\u00f9 disparati, ma principalmente erano opere di filosofia, storia e scienze naturali, che poi provvedeva a smistare tra i diversi penitenziari di Ner\u010dinsk. La vita scorreva abbastanza tranquillamente con le dissertazioni di storia sul movimento rivoluzionario fatte da Ger\u0161uni davanti a un pubblico eterogeneo, composto da compagni di lotta, guardie carcerarie, e dalla popolazione locale che aveva libero accesso alla prigione. La Bicenko, a sua volta, istruiva sulle rivolte contadine e i fondamenti dell'economia politica. Si cre\u00f2 anche una specie di corso di alfabetizzazione per la gente del villaggio.\nTra i visitatori che si recarono ad Akatuj nell'estate del 1906 c'era Marija Prokof'eva (1883-1913), dal 1898 promessa sposa di Sozonov. Si erano conosciuti e innamorati a Ufa, prima che lui partisse per Mosca, quindi con Egor, dopo la sua espulsione dall'Universit\u00e0, era entrata nell'Unione dei socialdemocratici e socialisti-rivoluzionari degli Urali, per restarvi fino all'arresto, avvenuto a febbraio del 1905 e durato quattro mesi. L'anno successivo incontr\u00f2 Egor diverse volte nella prigione di Butyrka e nell'agosto del 1906 si trasfer\u00ec nel villaggio di Akatuj, per stargli vicino e preparare la fuga di Ger\u0161uni. Quando questi riacquist\u00f2 la libert\u00e0, con una decina di altri prigionieri, nascosto in un barile ricolmo di crauti il 13 (26) ottobre, Marija Prokof'eva part\u00ec per San Pietroburgo.\nIl clima idillico si era guastato ad Akatuj gi\u00e0 ad agosto, dopo lo scioglimento della prima Duma e il lento esaurirsi del processo rivoluzionario. Non si poteva consentire oltre che le guardie subissero l'influenza dell\"'intelligencija\", che criminali di Stato continuassero a beneficiare di un trattamento liberale e, chiaramente, la fuga di dieci detenuti rendeva pi\u00f9 urgente l'attuazione delle ultime norme disposte dal nuovo responsabile del bagno penale di Ner\u010dinsk, Metus, su ordine del governatore del Transbaikal, e che consistevano in pratica nell'equiparazione del prigioniero politico al detenuto comune, con l'introduzione delle catene, il ricorso per qualsiasi infrazione, pure se minima, alla frusta e all'isolamento. Il direttore di Akatuj, Jakovlev, ritenuto incapace di imporre la disciplina, fu rimosso e sostituito ripetutamente, ma non si trov\u00f2 nessuno che soddisfacesse i requisiti richiesti, cos\u00ec Metus invi\u00f2 ad Akakuj il direttore della prigione di Alga\u010di, Borodulin, famoso per il suo temperamento da mastino.\nAl suo arrivo ad Akatuj, ai primi di febbraio del 1907, Borodulin decret\u00f2 l'immediato trasferimento delle donne nella prigione di Mal'cev, ma poich\u00e9 la Spiridonova e la \u0160kol'nik erano ricoverate nell'infermeria e il medico aveva consigliato, date le proibitive condizioni climatiche, di rinviare la loro partenza di almeno una settimana, Borodulin finse di acconsentire al compromesso e si accontent\u00f2 di spostare tutte le altre. Sennonch\u00e9, quella stessa notte si cerc\u00f2 di prelevarle di nascosto e condurle alla distilleria demaniale di Aleksandr, prima stazione lungo la strada per Mal'cev, nel gelo siberiano ad oltre quaranta gradi sotto zero. La Spiridonova fece in tempo a battere sulle pareti dell'infermeria, nel codice dei politici, che stava per essere portata via, temendo le proteste che al mattino si sarebbero levate alla constatazione della sua improvvisa e segreta partenza. Iniziarono le trattative alla presenza di Borodulin. La Spiridonova esig\u00e9 che fossero convocati Sozonov e Karpovi\u010d, i militanti SR che dopo l'evasione di Ger\u0161uni godevano del maggior prestigio tra i compagni. I due, pur lividi di rabbia e sdegno per l'ingiustificata prepotenza di Borodulin, diedero la parola d'onore che non ci sarebbero stati disordini, alla rassicurazione che un assistente medico avrebbe accompagnato le donne durante il difficile viaggio.\nLe direttive adottate ad Akatuj divennero presto insopportabili per i prigionieri politici. Erano stati incatenati mani e piedi, e le guardie avevano l'ordine di sparare al minimo cenno di aperta ribellione. Quindici detenuti furono dislocati ad Alga\u010di per essere \u00abcorretti\u00bb, essendo tra quelli pi\u00f9 attivi nella difesa accanita della propria dignit\u00e0. Egor Sozonov era uno di loro. Il trasferimento fu effettuato il 2 (15) marzo e il giorno successivo cominciarono i primi contrasti. Borodulin aveva ingiunto ai reduci di Akatuj di radersi e di indossare, al posto degli abiti di loro propriet\u00e0, la divisa della prigione. In risposta a ci\u00f2, i quindici irriducibili deliberarono di non togliersi il berretto davanti a Borodulin e di assentarsi all'appello. Il 6 (19) marzo, il prigioniero Rybnikov non si lev\u00f2 il berretto al cospetto di Borodulin, e fu messo in isolamento. Il capo del servizio penitenziario volle avere spiegazioni dai politici e si rec\u00f2 in una delle loro celle, con la scorta di diverse guardie armate. I detenuti, vedendolo, restarono seduti e chiesero il rilascio di Rybnikov, al che Borodulin ordin\u00f2 che si alzassero in piedi, e al loro rifiuto, ordin\u00f2 l'isolamento per altri due rivoluzionari. Ma essi si strinsero in cerchio e si presero per mano. Fu dato il comando di colpirli alla testa con il calcio dei fucili e in quattro restarono bocconi sul pavimento, gravemente feriti. Tutti i prigionieri politici furono quindi privati dei libri, del letto, di un pasto caldo e della possibilit\u00e0 di sgranchirsi le gambe passeggiando in cortile.\nLa notizia del sanguinoso pestaggio fu accolta dalla pubblica riprovazione, e tra i militanti crebbe il desiderio di vendetta per la ripresa dei maltrattamenti sui detenuti. A \u010cita, il 28 maggio (10 giugno) 1907, Metus, l'autore del telegramma che dava mandato a Borodulin di \u00abaprire il fuoco\u00bb sui prigionieri per ripristinare l'ordine, fu ucciso a colpi di pistola da sconosciuti mai identificati. Borodulin, tre giorni dopo, sub\u00ec un attentato da ignoti e ne usc\u00ec illeso, ma fortemente scosso. Sembra che temendo di essere assassinato abbia chiesto a Sozonov di intercedere per lui con una lettera, assicurando di non essere una \u00abbestia\u00bb, bens\u00ec un semplice \u00abesecutore\u00bb, e che Egor gli abbia risposto di non poter impedire ci\u00f2 che altrove era stato deciso, facendogli pure notare come la sua richiesta scaturisse dalla consapevolezza di essere colpevole. Il 28 agosto (10 settembre) Borodulin fu ucciso a Pskov dallo studente socialrivoluzionario P\u00ebtr Ivanov, che gli spar\u00f2 saltando sul suo calessino, dopo che un complice aveva afferrato le redini del cavallo.\nLa morte di Borodulin indusse il governatore del Transbaikal a trasferire Sazonov nella prigione di Gornyj Zerentuj, dove le condizioni di vita dei detenuti erano pi\u00f9 decenti, paragonabili a quelle del 1905 e di parte del 1906.\nLa \u00abtragedia di Zerentuj\u00bb.\nFino al 1909 i prigionieri politici di Zerentuj vissero in un clima relativamente disteso. Potevano indossare i propri vestiti, conversare tra loro, essendo le celle aperte durante il giorno, leggere, camminare nel cortile, e scrivere. Egor avvi\u00f2 con la Spiridonova e le altre donne recluse nella vicina Mal'cev, che distava poco pi\u00f9 di cinque chilometri, un regolare rapporto epistolare. Si scambiavano opinioni, si sforzavano di capire il significato degli eventi che, ora alimentando le loro speranze, ora deludendole, facevano la storia della Russia senza che loro potessero prendervi parte. Marija Spiridonova racconta che Sozonov, diversamente dal tipo russo medio, non amava conferire alle discussioni il tono della polemica, non era interessato alle vuote chiacchiere faziose. Voleva che il ragionamento approdasse a una conclusione, che il confronto aiutasse a sciogliere i dubbi, conducesse alla soluzione dei problemi, alla verit\u00e0, qualunque essa fosse, dimostrando acume e indipendenza di giudizio. Egli cercava dappertutto l'essenza della verit\u00e0, non solo in ambito sociale, ma anche nelle relazioni personali, e spesso diceva che la riforma della societ\u00e0 doveva partire dalla sua cellula primigenia: la famiglia.\nLa straordinaria abilit\u00e0 nell'impedire che una disputa, anche la pi\u00f9 acconcia a scaldare gli animi, degenerasse, si manifest\u00f2 compiutamente in occasione dell'uscita del romanzo \u00abKon' blednyj\u00bb (Il cavallo pallido), scritto da Savinkov durante l'esilio parigino e fortemente criticato negli ambienti socialrivoluzionari per la rappresentazione tutt'altro che lusinghiera del terrorista politico. Sozonov impost\u00f2 il dialogo sulla delicata questione, che atteneva alla morale rivoluzionaria, in modo da estendere i confini entro i quali motivare un giudizio e indagare le ragioni che potevano aver spinto Savinkov a quel passo letterario incompatibile con il suo ruolo di capo dell'Organizzazione di combattimento, ottenuto dopo l'avvenuto smascheramento di Azef. Un altro argomento che Sozonof affront\u00f2 nella corrispondenza con la Spiridonova fu la sconfitta della Rivoluzione del 1905, da lui attribuita alla mancanza di un \u00abfronte unito\u00bb dell'opposizione socialista. I partiti di sinistra, divisi, non avevano potuto sfruttare al meglio la potente energia rivoluzionaria delle masse popolari, e questo aveva consentito all'autocrazia di riprendere il controllo, beneficiando essa, all'opposto, di un compatto muro difensivo.\nLe lettere di carattere politico non erano vistate dai carcerieri perch\u00e9 consegnate dal medico del bagno penale di Ner\u010dinsk, Nikolaj Vasil'evi\u010d Rogalev, un caro e sensibile amico dei detenuti, che per nove anni aveva alleviato le loro sofferenze e salvato centinaia di reclusi comuni dalla frusta, accampando inesistenti problemi di salute, ma che poi fu costretto a lasciare in ragione dell'inasprimento del regime carcerario, le cui prime inquietanti avvisaglie si ebbero nell'estate del 1909, quando i prigionieri furono diffidati dall'avvicinarsi alle finestre, avendo i soldati di guardia ricevuto, nell'eventualit\u00e0, l'ordine di sparare.\nTuttavia, sistematicamente e senza ragione, le finestre dei prigionieri furono bersagliate dai colpi di avvertimento, due in rapida successione. La sera del 9 (22) novembre 1909, per\u00f2, accadde qualcosa di nuovo. Poco dopo l'appello, mentre Sozonov era nella sua cella, furono sparati sei colpi, quattro dei quali colpirono la finestra, e poi altri ancora. Non si trattava di una risposta a una sua infrazione, perch\u00e9, come scrisse in una lettera, era \u00abseduto fermo davanti al tavolo, assai basso\u00bb, in modo che l'ombra della sua figura non poteva stagliarsi sulla finestra. Inoltre la quantit\u00e0 dei colpi era di molto superiore a quelli stabiliti e pure la cella vicina era stata centrata. Le guardie spiegarono di aver sparato solo contro Sozonov, reo di essersi sporto fuori dalla finestra, e che il colpo alla camera vicina era stato un errore. Alle sue assicurazioni che non si era avvicinato alla finestra, Sozonov si sent\u00ec rispondere dal direttore del carcere, Petrovskij, che forse lo aveva fatto \u00abinconsciamente\u00bb. Si giunse comunque a un accordo secondo cui le guardie si impegnavano a fischiare prima di sparare. Tuttavia, l'8 (21) aprile 1910, nel corso della quotidiana passeggiata, Akim Vorob'ev, un marinaio che aveva preso parte attiva alla rivoluzione del 1905, lungo le coste del mar Nero, fu ucciso dalle sentinelle senza alcun richiamo di avvertimento, solo per essersi separato dalla fila e riparato dal vento in un angolo del cortile, con l'innocente proposito di accendersi una sigaretta.\nL'approssimarsi della liberazione di Sozonov, prevista per il 28 gennaio (10 febbraio) 1911, spron\u00f2 la stampa ultrareazionaria, espressione di certi settori del governo, a lanciare una campagna per chiedere l'inasprimento del regime carcerario a Gornyj Zerentuj, ritenuto eccessivamente morbido con i criminali politici. E agli inizi del 1910, si ripet\u00e9 la storia che s'era compiuta nel 1906 ad Akatuj, sebbene stavolta l'esito fu diverso. Petrovskij, reputato persona troppo benevola, fu allontanato e sostituito da Gennadij \u010cemodanov, ma anche costui non parve corrispondere all'idea di risolutezza auspicata, e a settembre cominciarono a diffondersi voci che davano per imminente l'arrivo del famigerato capitano Vysockij, un ufficiale noto ai prigionieri politici per gli abusi perpetrati nel carcere di Nikolaev, una cittadina appartenente al governatorato di Perm. I detenuti, che lo avevano denunciato in un esposto al tribunale, quando risult\u00f2 chiara la volont\u00e0 delle autorit\u00e0 di mettere a tacere la faccenda, entrarono in sciopero della fame. Vysockij fu sospeso, per ricomparire tuttavia prima a San Pietroburgo e poi, il 21 novembre (4 novembre), a Gornyj Zerentuj.\nEsiste il fondato sospetto che l'incarico conferito a Vysockij sia stato il frutto di un complotto ordito nella capitale. Considerando che forse un attacco diretto contro Sozonov poteva essere imprudente e volendo, d'altra parte, impedire che l'uccisore di un ministro uscisse di prigione, si cerc\u00f2 di indurlo al suicidio. Dopo la caduta dell'autocrazia sono venuti a galla documenti che starebbero a confortare questa tesi. Si sa, infatti, che a Zerentuj era da qualche tempo giunto il bolscevico Vasilij Serov (1878-1918), uno dei delegati al quinto Congresso del POSDR, tenutosi a Londra, assieme alla moglie Julia Orestovna che, nel 1910, aveva deciso di seguirlo in Siberia. Ella si prest\u00f2 a fare da intermediaria, come persona libera che aveva accesso alla prigione, tra i detenuti e l'esterno, di modo che attraverso di lei pass\u00f2 anche la corrispondenza segreta dei politici, non essendoci pi\u00f9 il dottor Rogalev a farsene carico. Solo che la donna era in realt\u00e0 una spia dell'Ochrana, nota con il nome in codice di \u00abCorvo\u00bb, gi\u00e0 responsabile della caduta di diversi militanti del POSDR.\nI sentimenti di Sozonov, il quale non poteva perdonare i comportamenti volti a violare intenzionalmente la dignit\u00e0 umana \u2014 dei compagni pi\u00f9 che della propria \u2014 erano conosciuti dunque nelle alte sfere, che pare proprio se ne siano serviti per regolare i conti con lui una volta per tutte. E Vysockij sarebbe stato giudicato l'uomo giusto a provocare in Sozonov la reazione sperata.\nData la fama di Vysockij, i politici chiesero al colonnello Nikolaj Zabello, subentrato a Metus quando questi era stato ucciso, se sarebbe stato consentito l'uso della frusta a Zerentuj, e ne ebbero garanzie verbali che lui non lo avrebbe permesso. Ma i rivoluzionari, per ogni evenienza, cominciarono a fare scorta di sostanze tossiche, giacch\u00e9 era inteso che al supremo disonore delle verghe avrebbero risposto con l'unica arma posseduta da una persona in catene: la propria vita, si sarebbero cio\u00e8 suicidati. Del resto, appena comparve, a dimostrazione dell'ampiezza dei poteri conferitigli da San Pietroburgo, Vysockij fu piuttosto insolente con Zabello, suo diretto superiore, e gli fece intendere che non gli avrebbe obbedito. Il colonnello volle allora informarsi, per lettera, presso il governatore del Transbaikal quale fosse la condotta ufficiale da tenere e apprese che Vysockij sfuggiva effettivamente al suo controllo.\nIl 24 novembre (7 dicembre) Vysockij disse senza mezzi termini che lui non ammetteva differenze di trattamento tra criminali politici e comuni. Dispose pertanto che anche i rivoluzionari indossassero le grigie divise carcerarie e che alla minima infrazione sarebbero fioccate le punizioni. Il giorno appresso fu subito manifesto che Vysockij cercava lo scontro con i politici. Si rivolse a loro con sfacciata maleducazione, ricevendo in risposta il silenzio e il rifiuto di alzarsi in piedi al suo comando. In dieci furono messi in isolamento. La mossa successiva dei politici fu lo sciopero della fame, ma nell'immediato non ci furono conseguenze. La tragedia scoppi\u00f2 il 27 novembre.\nIl sorvegliante Doncevi\u010d, venuto a Gornyj Zerentuj con Vysockij, port\u00f2 il pane a uno dei detenuti in isolamento, F\u00ebdor Sergeevi\u010d Petrov, un militare che aveva aderito alla rivoluzione tra le file dei bolscevichi. Questi rifiut\u00f2 il pane e lo gett\u00f2 nel corridoio. La stessa scena si ripet\u00e9 nella cella di Moisej Fajvelevi\u010d Slomjanskij, un operaio ebreo implicato nei fatti del 1905. Solo che Doncevi\u010d si lament\u00f2 con Vysockij che Slomjanskij gli aveva tirato il pane in faccia. Fu ordinata la fustigazione di Slomjanskij con trenta colpi e, per fingere di rispettare il protocollo, secondo cui un prigioniero non poteva essere frustato senza il benestare dell'autorit\u00e0 sanitaria, fu chiamato il medico. Questi dichiar\u00f2 che Slomjanskij era malato di cuore, ma Vysockij non ne tenne conto e fece eseguire la fustigazione.\nPoco prima, s'era consumata l'ennesima sfida. Il vice di Vysockij, Dal', aveva portato nel settore riservato ai politici un detenuto comune ubriaco. I rivoluzionari insorsero per l'atto che era una dimostrazione di disprezzo, e per Pavel Jakovlevi\u010d Michajlov, ritenuto il sobillatore del gruppo, fu decretata la verga. Michajlov, che aveva con s\u00e9 l'acido nitrico, quando le guardie vennero a prenderlo nella cella di rigore dove era stato rinchiuso, bevve il veleno. Portato in ospedale, scamper\u00e0 la morte nonostante nello stomaco gli si fosse aperta un'ulcera. Quindi Vysockij fece chiamare Petrov nel suo ufficio. Non si sa bene cosa sia successo tra i due, ma anche Petrov doveva subire l'onta della frusta: per lui, trentacinque sferze. Condotto a forza da due sorveglianti, fugg\u00ec loro di mano, colp\u00ec una guardia con la catena, fu abbattuto. Riportato sul luogo della punizione, riusc\u00ec a liberarsi, ma fu ripreso. Vysockij ordin\u00f2 ai suoi di non sparare n\u00e9 di pugnalare Petrov con le baionette: il ribelle doveva essere fermato con il calcio dei fucili. Petrov fu percosso e perse conoscenza, ma mentre veniva trascinato in isolamento, sent\u00ec che il numero delle frustate cui sarebbe stato sottoposto era raddoppiato. Rimasto solo nella sua cella, ruppe il lume, si cosparse di petrolio e si diede fuoco. Soccorso in tempi rapidi, fu portato in ospedale e, sebbene gravemente ustionato, sopravviver\u00e0.\nQuando tutte queste notizie si diffusero tra i politici, cominciarono i tentativi di suicidio. Nikolaj Ivanovi\u010d Maslov e Sigizmund Pavlovi\u010d Puchal'skij si tagliarono le vene di una gamba; Kiril Aleksandrovi\u010d Kuneni, Nikolaj Efimovi\u010d Udalov, e F\u00ebdor Nikolaevi\u010d Kore\u0161kov presero il veleno. Si salveranno tutti.\nAnche Sozonov aveva saputo di Petrov e Slomjanskij, e credeva che fossero morti. Dopo l'appello serale, abbracci\u00f2 gli amici e li salut\u00f2, ma nessuno dalla sua calma esteriore comprese che quello era l'estremo commiato. Ritiratosi nella sua cella, inger\u00ec una dose alta di morfina e lasci\u00f2 un biglietto d'addio in cui diceva:\nCompagni! Stasera tenter\u00f2 di uccidermi. Se la morte di qualcuno pu\u00f2 porre un freno a ulteriori mart\u00ecri, \u00e8 anzitutto la mia. Per questo devo uccidermi. Lo sento con tutto il cuore; cos\u00ec tanto che non ho fatto in tempo a impedire le due morti di oggi. Vi prego e vi supplico, compagni, di non seguire il mio esempio e di non andare subito incontro alla morte. Se non ci fosse la debole speranza che la mia morte possa ridurre il prezzo richiesto da Moloch, certamente sarei restato in vita e avrei combattuto con voi, compagni! Ma aspettare un giorno di pi\u00f9, vorrebbe forse dire vedere nuove vittime. Un cordiale saluto, amici, e buona notte.Egor\nAlle quattro di mattina i sorveglianti notarono che la lampada nella cella di Sozonov era spenta e lo chiamarono ripetutamente, senza risultato. Entrarono, compresero quel che era accaduto e lo trasferirono in ospedale ancora vivo, ma quando lo prese in consegna il medico, era spirato. Sul certificato di morte \u00e8 scritto che \u00abse l'assistenza medica fosse giunta per tempo, la vita di Sozonov poteva essere salvata\u00bb.\nQuella mattina i detenuti trovarono, all'apertura delle celle, il cadavere di Sozonov disteso sul pavimento, in un corridoio dell'ospedale.\nLe lettere invisibili.\nQuando fu presa dai detenuti la decisione di contrastare le punizioni corporali con il suicidio, Sozonov scrisse tre lettere d'addio \u2014 al fratello, ai genitori, a Marija Prokof'eva \u2014 e le affid\u00f2 all'amico P\u00ebtr Kulikovskij. L'uomo, dopo la morte di Egor, le consegn\u00f2 a Julija Serova che era in partenza. A met\u00e0 dicembre ai congiunti di Sozonov giunse un messaggio, nel quale la Serova spiegava che se fosse stato possibile inviare qualcuno a Irkutsk, lei gli avrebbe consegnato le ultime lettere lasciate loro da Egor. Il \u00abCorvo\u00bb non si fece nemmeno trovare subito, ma alla fine diede all'incaricato tre fogli di carta, dicendo che erano scritti con l'inchiostro simpatico. A Ufa si tent\u00f2 in tutti i modi di rendere visibile l'inchiostro e, in assenza di risultati, le presunte lettere furono spedite a Parigi da Savinkov, presso la cui famiglia (Boris Viktorovi\u010d era sposato e aveva due figli) viveva Marija Prokof'eva. Anche qui nessuna soluzione chimica conosciuta ebbe il potere di svelare il testo scritto da Egor, e si dovette rinunciare a conoscere i suoi ultimi pensieri.\nCon lo scoppio della rivoluzione di febbraio e l'accesso alle carte della polizia, il mistero delle lettere invisibili di Sozonov fu risolto. La Serova aveva recapitato le vere epistole alla gendarmeria di Irkutsk, e per coprire il suo tradimento, giacch\u00e9 si sapeva che era in possesso delle missive, c'era stata una sostituzione con di fogli bianchi. La ragione di questo inganno \u00e8 incomprensibile. Le lettere non contenevano elementi tali da causare un intervento censorio e resta quindi impenetrabile il motivo che indusse le autorit\u00e0 a tramare l'inganno, a meno che non si volesse negare il piccolo conforto ai familiari dell'omicida di Pleve.\nSi tratta comunque di documenti interessanti sotto il profilo psicologico, che rivelano, soprattutto nelle frasi contorte e incongruenti, lo sconquasso dell'anima di un uomo lacerato tra l'amore per i suoi cari che lo incitava a vivere, e il senso del dovere che esigeva la sua morte.\nCara Zina!Pu\u00f2 darsi che far\u00f2 qualcosa che piomber\u00e0 su di voi come una pesante lapide. Oh, quanto vi amo e quanto \u00e8 penoso condannarvi a soffrire. [...] Sono molto, molto obbligato ad addossarmi la sorte di Zerentuj quando, non essendo toccato personalmente, \u00e8 in ballo il mio onore. Abbiamo creato ad Alga\u010di una tradizione di buona condotta dei prigionieri, e adesso intorno a questa tradizione si \u00e8 venuto a generare un conflitto. [...] Io sento dolorosamente che ora non ho i mezzi per combattere nel nome della tradizione, ma dal momento che non ho i mezzi, allora devo levarmi di torno. In caso contrario, dovrei guardare il nemico gongolare. Guarda, \u00e8 una questione d'onore. E tra i compagni ce ne sono diversi che dal profondo del cuore mi domandano: \"Beh, vediamo come risponderai adesso alle sofferenze che patiamo a causa della tradizione, la cui conservazione \u00e8 da sempre un obbligo morale\". Bisogna conoscere la nostra vita per capire. Non mi sogno di spaventare nessuno con la mia morte, n\u00e9 credo di ottenere risultati utili per i forzati. Questo passo non \u00e8 calcolato per fare la morale a qualcuno o a un combattente, \u00e8 solo l'atto di un uomo che non pu\u00f2 vivere altrimenti... Non voglio morire, e con tutte le forze cercher\u00f2 di non fare una ritirata precipitosa. Non ho mai vissuto un momento cos\u00ec difficile. A volte l'anima mi si gela dal terrore, non per me, ma per coloro che mi sono pi\u00f9 preziosi della vita. [...]\nAi genitoriCari, miei buoni, poveri, miei poveri babbino e mammina! Vi scrivo questa nota in un momento molto difficile, quando il problema da risolvere riguarda la vita o la morte. Pu\u00f2 essere che un miracolo mi salver\u00e0, ma ci credo poco e mi aspetto il peggio. Forse sar\u00f2 ucciso o costretto a uccidermi. \u00c8 parecchio duro infliggervi un altro colpo ancora, ma non posso fare diversamente. Come il vostro amore sconfinato per me ha compreso il mio gesto di sei anni fa, cos\u00ec deve fare adesso. Volevo dimostrarvi il mio amore non solo a parole, ma il destino non me lo ha concesso e sempre mi ha costretto a condannarvi a soffrire. Poveri, vecchi miei. Mi inchino davanti a voi fino a terra, pregandovi di perdonarmi per tutti i miei peccati, consapevoli e involontari [commessi] contro di voi. Nella mia ultima ora conserver\u00f2 di voi il ricordo del bene e dell'amore. Sapete, il mio nemico non mi ha mai dimenticato e non c'\u00e8 nulla di sorprendente se, alla vigilia della libert\u00e0, mi voglia privare della vita che mi aveva lasciato, non per carit\u00e0, bens\u00ec per necessit\u00e0. Ma non vale la pena discorrere del nemico in un momento che deve appartenere tutto interamente ai miei amati. Addio, miei cari, martoriati, e beneditemi nella morte, se essa verr\u00e0. Con la fiducia che il vostro amore infinito non mi lascer\u00e0 mai, andr\u00f2 in quel mondo dove non c'\u00e8 n\u00e9 tristezza, n\u00e9 dolore. [...]\nA MimosaTesoro, mia amata! Tra qualche giorno forse non ci sar\u00f2 pi\u00f9. So come questo si ripercuota su di te. Ma potrebbe essere un bene per entrambi. Sarei tornato libero con un cuore fatto a pezzi, e non avrei mai potuto rinunciare a te completamente. Non so pi\u00f9 neanche se sarei in grado di vivere il lato bello della vita; qui ho dato e perduto tanto. Sempre l'ombra dei miei amici sofferenti offuscherebbe i miei amici felici. Il solo pensiero che, sia pure per un minuto io possa dimenticare nella gioia, perdere il ricordo di questo posto, mi sembra odioso. Il mio amore triste e imperfetto ti rovinerebbe. Non \u00e8 diminuito il mio amore per te, ma la mia anima non \u00e8 pi\u00f9 libera di essere felice. Ecco perch\u00e9 l'anno passato avevo paura della libert\u00e0. Ma non \u00e8 questo timore che mi induce ora a quest'ultima risoluzione, perch\u00e9 \u00e8 sempre possibile vivere senza essere felice, nella lotta, per ci\u00f2 in cui credo ancora. Sulle mie motivazioni ti scriver\u00e0 Foma. Tesoro, ti ho tanto ingannata, ma questo, si vede, era il mio destino: ingannare sempre. Morendo, ti benedir\u00f2 come la gioia pi\u00f9 luminosa e limpida che ho avuto in una vita povera di gioie. Vivi, vivi, tesoro, cara. Quanto a me, ricordami come un sogno che \u00e8 stato e che non poteva diventare realt\u00e0, e non fare che questo sogno adombri la tua realt\u00e0. [...]"}
{"id": "5543960", "revid": "287204", "url": "https://it.wikipedia.org/wiki?curid=5543960", "title": "Little Me", "text": "Little Me \u00e8 una canzone del gruppo britannico Little Mix, pubblicato nel 2013 come secondo singolo da \"Salute\", il loro secondo album in studio. \u00c8 stato scritto assieme Iain James e TMS, e prodotto da quest'ultimo. La canzone ha raggiunto la 14\u00aa posizione nell'Official Singles Chart. Al suo interno c'\u00e8 un sample della Pavane Gabriel Faur\u00e9. Il video conta 58 milioni di visualizzazioni.\nAccoglienza.\nRobert Copsey di Digital Spy criticato positivamente il brano, definendolo \"spontaneo e confortante\" e premiandolo con una valutazione di 4 stelle su 5. In un'altra valutazione di 4 stelle, Melissa Redman di Renowded for Sound si \u00e8 complimentata per le \"eccezionali vocalit\u00e0\", le \"armonie perfette\" e il \"testo maturo\" della canzone."}
{"id": "5543964", "revid": "767487", "url": "https://it.wikipedia.org/wiki?curid=5543964", "title": "Figlia di detective", "text": "Figlia di detective \u00e8 un film italiano del 1913.\nTrama.\nTaris, astuto detective, finisce per cadere in un agguato teso dal delinquente Occhiobello. Di questo nuovo delitto resterebbe impunito al pari dei precedenti se non intervenisse Olga, la figlia dell'assassinato, decisa a vendicare la morte del padre. Utilizzando dei travestimenti riesce a scovarlo e lo consegna alla giustizia."}
{"id": "5543967", "revid": "481666", "url": "https://it.wikipedia.org/wiki?curid=5543967", "title": "George A. Lessey", "text": ""}
{"id": "5543972", "revid": "729019", "url": "https://it.wikipedia.org/wiki?curid=5543972", "title": "Aeroporto Internazionale di Regina", "text": "L'Aeroporto Internazionale di Regina \u00e8 un aeroporto canadese sito nei pressi di Regina, capoluogo della provincia del Saskatchewan.\nLa struttura \u00e8 posta all'altitudine di 577 m.l.d.m. (1\u00a0894 ft), ed \u00e8 dotata di due piste entrambe con superficie in asfalto, una pi\u00f9 corta, con orientamento 08/26 lunga e larga 46 m (6\u00a0200 x 150 ft) che integra la maggiore con orientamento 13/31 da 2\u00a0408 x 46 m (7\u00a0900 x 150\u00a0ft), equipaggiate con dispositivi di assistenza all'atterraggio tra i quali un impianto di illuminazione ad alta intensit\u00e0 (HIRL).\nL'aeroporto, di propriet\u00e0 Transport Canada \u00e8 gestito da Regina Airport Authority ed \u00e8 aperto al traffico commerciale."}
{"id": "5543974", "revid": "61051", "url": "https://it.wikipedia.org/wiki?curid=5543974", "title": "Regina International Airport", "text": ""}
{"id": "5543975", "revid": "767487", "url": "https://it.wikipedia.org/wiki?curid=5543975", "title": "Culture in Dub", "text": "Culture in Dub \u00e8 un album di reggae dub dei Culture, pubblicato dalla Sky Note Records nel 1978.\nIl titolo del disco \u00e8 leggermente differente tra le label che lo pubblicarono, l'etichetta jamaicana \"High Note Records\" riporta come titolo \"Culture Dub\", mentre\nla casa discografica britannica \"Sky Note Records\" reca il titolo \"Culture in Dub\".\nBrani in chiave dub in cui l'apporto vocale dei Culture \u00e8 quasi del tutto assente.\nTracce.\nBrani composti da Joseph Hill.\nMusicisti.\n\"The Revoultionaries\""}
{"id": "5543977", "revid": "121604", "url": "https://it.wikipedia.org/wiki?curid=5543977", "title": "Champagne jeeper", "text": ""}
{"id": "5543981", "revid": "767487", "url": "https://it.wikipedia.org/wiki?curid=5543981", "title": "La figlia di Zaz\u00e0", "text": "La figlia di Zaz\u00e0 \u00e8 un film italiano del 1913.\nTrama.\nZaz\u00e0 vive in campagna con la sua governante e non sa niente di sua madre, una celebre prostituta di citt\u00e0 conosciuta col nome Zaz\u00e0. Nella tranquillit\u00e0 della sua vita conosce un giovane, Alfredo, e i due si innamorano. Morta la governante Lalla decide di andare a vivere con sua madre, che le nasconde la verit\u00e0 della sua vita. Quando Zaz\u00e0 da una festa Lalla invita anche Alfredo, che vedendo la sua amata in un ambiente equivoco crede che la ragazza sia della pasta della madre e se ne va invitandola a seguirlo a casa sua. Lalla non sa il vero motivo di quella richiesta ma dalla reazione di Alfredo ha capito chi sia davvero la madre. Raggiunto l'amato le chiede di sposarlo quanto prima, ma Alfredo la crede una prostituta e la rifiuta. \"Una donna come te non si sposa!\", le dice. La ragazza non pu\u00f2 far altro che tornare alla sua casa di campagna, ma qualche tempo dopo scrive ad Alfredo di raggiungerla, perch\u00e9 \u00e8 disposta a concedersi. Il giovane parte subito per raggiungerla ma ad una curva una donna si getta sotto le ruote dell'automobile. \u00c8 Lalla, che prima di morire dice ad Alfredo: \"una donna come me si sposa o... muore!\"."}
{"id": "5543987", "revid": "124346772", "url": "https://it.wikipedia.org/wiki?curid=5543987", "title": "Serie A - 1\u00aa Divisione Nazionale 2015-2016", "text": "La Serie A - 1\u00aa Divisione Nazionale 2015-2016 \u00e8 stata la 47\u00aa edizione del torneo di Serie A del campionato italiano di pallamano maschile.\nPoule d'Ammissione.\nPer stabilire la quarta squadra semifinalista, le squadre classificatesi seconde nei propri gironi al termine dei playoff disputano un triangolare in campo neutro. Il vincente del triangolare disputa le semifinali scudetto. Il triangolare si svolge a Chieti, al Pala Santa Filomena."}
{"id": "5543988", "revid": "767487", "url": "https://it.wikipedia.org/wiki?curid=5543988", "title": "John Manley's Awakening", "text": "John Manley's Awakening \u00e8 un cortometraggio muto del 1913 diretto da George A. Lessey.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 16 maggio 1913."}
{"id": "5543992", "revid": "767487", "url": "https://it.wikipedia.org/wiki?curid=5543992", "title": "Domonic Bedggood", "text": "Biografia.\nAi Campionati mondiali di nuoto di Kazan' 2015 ha vinto la medaglia di bronzo, in coppia con Melissa Wu, nel concorso dei tuffi dalla piattaforma 10 mentro sincro misti.\nHa vinto la medaglia d'oro ai Giochi del Commonwealth di Glasgow 2015 nella piattaforma 10 metri sincro, in coppia con Matthew Mitcham.\nHa rappresentato l' ai Giochi olimpici di , piazzandosi dodicesimo nel concorso della piattaforma 10 metri.\nAi Giochi del Commonwealth di Gold Coast 2018, disputati nella sua citt\u00e0 natale, ha vinto tre medaglie: l'oro nella piattaforma 10 metri, il bronzo nella piattafoma 10 metri sincro, in coppia con Matthew Taylor ed il bronzo nel trampolino 3 metri sincro, con il connazionale Declan Stacey."}
{"id": "5543994", "revid": "287204", "url": "https://it.wikipedia.org/wiki?curid=5543994", "title": "Torneo Rio-San Paolo 1952", "text": "Il Torneo Rio-San Paolo 1952 (ufficialmente in portoghese Torneio Rio-S\u00e3o Paulo 1952) \u00e8 stato la 5\u00aa edizione del Torneo Rio-San Paolo.\nFormula.\nLe 10 squadre partecipanti si affrontano in partite di sola andata. Vince il torneo la squadra che totalizza pi\u00f9 punti."}
{"id": "5543996", "revid": "74291224", "url": "https://it.wikipedia.org/wiki?curid=5543996", "title": "Torneio Rio-S\u00e3o Paulo 1952", "text": ""}
{"id": "5543998", "revid": "1005847", "url": "https://it.wikipedia.org/wiki?curid=5543998", "title": "Movimento Popolare contro la Comunit\u00e0 Europea", "text": ""}
{"id": "5544000", "revid": "30610", "url": "https://it.wikipedia.org/wiki?curid=5544000", "title": "Pampini", "text": ""}
{"id": "5544002", "revid": "247222", "url": "https://it.wikipedia.org/wiki?curid=5544002", "title": "Cronistoria della Associazione Calcio Reggiana 1919", "text": "In questa pagina sono riportati i risultati relativi alle varie stagioni sportive della Associazione Calcio Reggiana 1919, societ\u00e0 calcistica italiana con sede a Reggio nell'Emilia.\nCampionato.\nDi seguito \u00e8 riportata la cronistoria e le statistiche principali dei 95 campionati disputati dalla a partire dalla sua nascita nel 1919. \u00c8 escluso dal conteggio il Campionato Alta Italia 1943-1944 al quale la prese parte ma che non \u00e8 considerato dalla Federazione Italiana Giuoco Calcio come un torneo ufficiale alla pari degli altri campionati con l'assegnazione finale dello scudetto, ma un semplice campionato di guerra il cui vincitore (lo Spezia) ha ricevuto un titolo onorifico.\nIl miglior piazzamento nella sua storia \u00e8 stato conseguito nella stagione 1993-1994 col raggiungimento del 14\u00ba posto in Serie A. Il peggior piazzamento invece \u00e8 stato conseguito nella stagione 2005-2006 col raggiungimento dell'8\u00ba posto in Serie C2.\nFino alla stagione 1934-1935 a fianco del nome della competizione disputata \u00e8 indicata tra parentesi una lettera che sta ad indicare il livello corrispondente nella piramide del calcio italiano all'epoca dello svolgimento del campionato (A=primo livello, B=secondo livello, C=terzo livello).\nLegenda: =promozione; =retrocessione.\nCoppa Italia.\nDi seguito \u00e8 riportata la cronistoria e le statistiche principali delle 47 edizioni della Coppa Italia a cui ha partecipato la dalla sua fondazione. Il miglior piazzamento \u00e8 stato conseguito nelle stagioni 1941-1942 e 1981-1982 col raggiungimento dei quarti di finale del torneo.\nCoppa Italia Semiprofessionisti-Serie C-Lega Pro.\nDi seguito \u00e8 riportata la cronistoria e le statistiche principali delle 26 edizioni della Coppa Italia Lega Pro a cui ha partecipato la dalla sua fondazione. Il miglior piazzamento \u00e8 stato conseguito nelle stagioni 1978-1979 e 2007-2008, col raggiungimento delle semifinali del torneo."}
{"id": "5544003", "revid": "913245", "url": "https://it.wikipedia.org/wiki?curid=5544003", "title": "Nikita \u0160lejcher", "text": ""}
{"id": "5544004", "revid": "767487", "url": "https://it.wikipedia.org/wiki?curid=5544004", "title": "The Daughter (film 2015)", "text": "The Daughter \u00e8 un film del 2015 scritto e diretto da Simon Stone.\nTrama.\nDopo un'assenza di quindici anni, Christian (Paul Schneider) torna a casa, nel rurale New South Wales, per il matrimonio di suo padre, Henry (il vincitore del premio Oscar Geoffrey Rush), il ricco proprietario del mulino locale che \u00e8 stato il fondamento economico della comunit\u00e0 per generazioni. Christian fa nuovamente conoscenza con il suo vecchio amico Oliver (Ewen Leslie) e si ritrova attratto dalla famiglia di Oliver, che comprende la moglie Charlotte (Miranda Otto), la figlia Hedvig (Odessa Young) e il suocero Walter (Sam Neill). Quando Henry annuncia l'imminente chiusura del mulino, la comunit\u00e0 viene scossa da un terremoto, in particolare la famiglia di Oliver, e le successive crepe svelano amari segreti."}
{"id": "5544009", "revid": "2055516", "url": "https://it.wikipedia.org/wiki?curid=5544009", "title": "Yang Jian", "text": "Ha vinto la medaglia d'oro ai Mondiali di Gwangju 2019 nella piattaforma 10 metri e la medaglia d'argento alle Olimpiadi di Tokyo 2020 nella stessa specialit\u00e0."}
{"id": "5544010", "revid": "729019", "url": "https://it.wikipedia.org/wiki?curid=5544010", "title": "Castello ducale di Palena", "text": "Il castello ducale si trova a Palena, in provincia di Chieti ed ospita il museo geopaleontologico Alto Aventino.\nStoria.\nIl castello ducale di Palena, o anche Castel Forte, risale al XII secolo, ma fu alterato nell'epoca cinquecentesca con l'ampliamento della struttura. I primi insediamenti normanni risalgono all'XI secolo a Palena, e originalmente il castello ducale era solo una torre di controllo, poi ampliata con la costruzione della struttura difensiva. Uno dei primi proprietari storici fu Matteo di Letto.\nNel 1269 Carlo I d'Angi\u00f2 don\u00f2 il castello al feudatario Sordello da Goito, reso famoso da Dante Alighieri per averlo inserito nel \"Purgatorio\" della \"Divina Commedia\". Nel XIV secolo il castello pass\u00f2 nelle mani dei duchi di Manoppello, e successivamente dei Caldora e dei Di Sangro. In quei secoli iniziarono a circolare crude leggende riguardo alle camere di tortura situate nei sotterranei della roccaforte, nel cuore dello sperone roccioso dove la struttura poggia.\nLa roccaforte, nel periodo Settecentesco e Ottocentesco fu usato come prigione per i ribelli, e venne soprannominato \"Castel Forte\", e gli ultimi padroni furono i baroni di Colledimacine, prima che il castello, nel Novecento, venisse definitivamente abbandonato. In questo periodo il castello di Palena fu assai trascurato, e sub\u00ec vari danneggiamenti tra cui la distruzione dei torrioni, del maschio e del belvedere. Tali distruzioni si devono al terremoto del 1933 e alle incursioni naziste durante la Seconda guerra mondiale, nel 1944. Nel decennio successivo il castello fu restaurato, nella sua forma originaria, senza i torrioni, e assunse fama quando divenne museo.\nDescrizione.\nIl castello, come lo vediamo oggi, \u00e8 dovuto alla ricostruzione, per via della distruzione della seconda guerra mondiale, attuata negli anni cinquanta epoca in cui viene rifatto il belvedere presso uno degli angoli. Attualmente si sta cercando di rifunzionalizzare i suoi interni. I vari stabili del castello sono coperti con tetti a doppia falda realizzati con manto di coppi e cornici a romanelle su tre filari di tegole sovrapposte. L'impianto \u00e8 rettangolare risultante dall'unione dei vari stabili. Delle finestre, anch'esse rettangolari, sono disposte su due livelli. Un loggiato con quattro arcate \u00e8 sito su di uno dei lati pi\u00f9 lunghi, mentre sul lato opposto vi \u00e8 una serie di quattro archetti. L'ingresso al castello \u00e8 possibile mediante una porta urbica che ha un unico fornice ad arco a tutto sesto. Sul lato opposto vi \u00e8 un portale architravato con cornice modanata e disegni geometrici.\nLa torretta di controllo.\nLa Torretta di Controllo fu costruita circa nel 1956, quando la giunta comunale decise di abbattere la vecchia torretta di guardia della piazza della chiesa di San Falco, perch\u00e9 giudicata pericolante dopo i bombardamenti nazisti. Tale fatto non \u00e8 mai stato chiarito, in quanto alcune parti sostenevano che la vecchia torre fosse in perfetto stato. Ciononostante la torre fu demolita, e di essa oggi rimane solo un arco, e la nuova torre fu costruita, in aspetti architettonici medievali, nel piazzale del cortile del castello ducale, con l'aggiunta di merlature, di quattro orologi per ciascuna facciata, e una cella campanaria sulla sommit\u00e0 per suonare le ore."}
{"id": "5544011", "revid": "74291539", "url": "https://it.wikipedia.org/wiki?curid=5544011", "title": "MV Steve Irwin", "text": ""}
{"id": "5544013", "revid": "74291626", "url": "https://it.wikipedia.org/wiki?curid=5544013", "title": "Tommaso Guardati", "text": ""}
{"id": "5544014", "revid": "74291630", "url": "https://it.wikipedia.org/wiki?curid=5544014", "title": "Masuccio da Salerno", "text": ""}
{"id": "5544015", "revid": "122571903", "url": "https://it.wikipedia.org/wiki?curid=5544015", "title": "Jos\u00e9 Ruvalcaba (tuffatore)", "text": " Ha rappresentato il Messico ai Campionati mondiali di nuoto di Kazan' 2015 nel concorso dei tuffi dalla piattaforma 10 metri. Ai Giochi panamericani di Torono 2015 ha vinto la medaglia di bronzo dalla piattaforma 10 metri."}
{"id": "5544016", "revid": "74291649", "url": "https://it.wikipedia.org/wiki?curid=5544016", "title": "Palazzo Imperiale (Addis Abeba)", "text": ""}
{"id": "5544021", "revid": "287204", "url": "https://it.wikipedia.org/wiki?curid=5544021", "title": "Jos\u00e9 Ruvalcaba", "text": "Jos\u00e9 Ruvalcaba pu\u00f2 riferirsi a:"}
{"id": "5544027", "revid": "599013", "url": "https://it.wikipedia.org/wiki?curid=5544027", "title": "Benjamin Auffret", "text": "Biografia.\n\u00c8 stato allenato dall'ex tuffatore Tong Hui.\nHa rappresentato la Francia ai Campionati europei di tuffi di Rostock 2013 gareggiando nel Team event, nel trampolino 1 metro e nel trampolino 3 metri.\nHa partecipato ai Campionati europei di nuoto di Berlino 2014 nel concorso del trampolino 1 metro e nella piattaforma 10 metri.\nSi \u00e8 qualificato ai Campionati mondiali di nuoto di Kazan' 2015 nel concorso dei tuffi dalla piattaforma 10 metri, raggiungendo la finale. Il risultato gli ha permesso di accedere ai Giochi olimpici di Rio de Janeiro 2016.\nAi campionati europei di nuoto di Glasgow 2018 ha vinto la medaglia d'oro nella piattaforma 10 metri, chiudento alle spalle dei russi Oleksandr Bondar e Nikita \u0160lejcher.\nAi mondiali di nuoto di Gwangju 2019 si \u00e8 classificato al quinto posto nella piattaforma 10 metri, guadagnando la qualificazione olimpica.\nHa annunciato il ritiro dall'attivit\u00e0 agonistica all'et\u00e0 di 26 anni, attraverso un post su instagram pubblicato il 21 aprile 2021, rinunciando quindi a partecipare ai Giochi olimpici di , tre mesi prima dell'inizio della rassegna a cinque cerchi."}
{"id": "5544039", "revid": "124615697", "url": "https://it.wikipedia.org/wiki?curid=5544039", "title": "Opere letterarie sulle dittature militari latino-americane del XX secolo", "text": "Elenco di opere letterarie sulle dittature militari latino-americane del XX secolo.\nCile.\nNarrativa.\nOpere in italiano\nOpere non tradotte\nSaggi, reportage e testimonianze.\nin italiano\nin altre lingue"}
{"id": "5544044", "revid": "287204", "url": "https://it.wikipedia.org/wiki?curid=5544044", "title": "Renegades (album)", "text": ""}
{"id": "5544047", "revid": "124626559", "url": "https://it.wikipedia.org/wiki?curid=5544047", "title": "Volo Atlantic Airways 670", "text": "Il volo Atlantic Airways 670 era un volo della Atlantic Airways tra l'aeroporto di Stavanger-Sola e l'aeroporto di Molde-\u00c5r\u00f8 con scalo all'Aeroporto di Stord-S\u00f8rstokken. Il 10 ottobre 2006 il volo era operato da un British Aerospace 146 che durante l'atterraggio all'aeroporto di Stord, in seguito alla mancata fuoriuscita dei deflettori, finiva fuori pista. Nell'incidente morirono un membro dell'equipaggio e tre passeggeri.\nL'aereo.\nIl velivolo coinvolto nell'incidente era un British Aerospace BAe 146 con numero di registrazione OY-CRG e S/N E2075 motorizzato da quattro Avco Lycoming ALF502R-5. Il velivolo venne immatricolato la prima volta nel 1987 da una compagnia aerea americana per poi essere venduto alla Atlantic Airways meno di un anno dopo. Al momento dell'incidente \naveva accumulato 39,828 ore di volo e 21,726 cicli.\nL'incidente.\nIl BAe 146 decoll\u00f2 dall'Aeroporto di Stavanger alle 7:15 e sal\u00ec a FL100. Alle 7:31 il BAe 146 si trovava a 2 miglia nautiche dalla pista 33 dell'Aeroporto di Stord. La quota era 800 piedi e la velocit\u00e0 150 nodi. I flap vennero allora estesi a 33\u00b0 e la velocit\u00e0 scese a 130 nodi. Alle 7:31 il primo ufficiale inform\u00f2 il Comandante che stavano eseguendo l'avvicinamento a 5 nodi in pi\u00f9 rispetto a quanto stabilito. Quando l'aereo sorvol\u00f2 la pista, la sua velocit\u00e0 era 120 nodi rispetto ai 112 nodi previsti. Alle 7:32:14 il BAe atterr\u00f2 sulla pista qualche metro dopo il punto di contatto ideale e il primo ufficiale chiam\u00f2 l'estensione dei deflettori. La leva venne mossa subito dopo nella posizione LIFT, ma i deflettori non fuoriuscirono. L'aereo per\u00f2 non riusc\u00ec a frenare entro la fine della pista e, 22 secondi dopo l'atterraggio, usc\u00ec fuori di pista cadendo in una scarpata. Quando l'aereo si ferm\u00f2 definitivamente nella scarpata, i piloti interruppero il flusso del carburante ai motori ed attivarono il sistema anti-incendio.\nOperazioni di soccorso ed evacuazione.\nIl segnale di allarme venne inviato alle 7:32 e pochi minuti dopo vennero inviate sul luogo le prime ambulanze. Il luogo dell'incidente era distante circa 46 metri dalla fine della pista. Le operazioni di evacuazione del velivolo vennero ostacolate dalla morfologia del territorio e dal malfunzionamento dell'interfono di bordo. I piloti si ritrovarono intrappolati dentro la cabina in quanto la porta della cabina stessa era bloccata. Tutte le porte nel lato destro del velivolo erano inutilizzabili. I sopravvissuti utilizzarono la porta posteriore sinistra, l'unica utilizzabile, mentre i piloti usarono il finestrino della cabina come uscita di emergenza rimanendo gravemente feriti. Un incendio inizi\u00f2 a svilupparsi 13 secondi dopo l'impatto e, un minuto dopo circa, la fusoliera era in fiamme. L'incendio venne spento alle 9:30. Nell'incendio la fusoliera venne completamente distrutta ad eccezione del muso, del pavimento della cabina e della coda. Il carrello principale sinistro venne ritrovato vicino alla pista. \nLe indagini.\nPer accertare le cause dell'incidente la Accident Investigation Board Norway (aibn) nomin\u00f2 un'inchiesta. Le indagini presero in esame i rilevamenti effettuati dai tecnici sul luogo dell'incidente, i dati estratti dal Flight Data Recorder (FDR) e Cockpit Voice Recorder (CVR) e le testimonianze del Comandante,del Primo Ufficiale e dei passeggeri. A causa dell'incendio divampato dopo l'incidente gli investigatori riuscirono a recuperare solo dati parziali dall'FDR e dal CVR.\nInnanzitutto, gli investigatori analizzarono l'inviluppo di volo del velivolo analizzando la manovra di atterraggio. L'equipaggio scelse la pista 33 dell'Aeroporto di Stavanger-Sola decidendo di atterrare con 5 nodi di vento in coda, rimanendo comunque entro il limite di 10 nodi dell'aeromobile. La componente di vento in coda fece comunque aumentare la velocit\u00e0 al suolo dell'aereo di 10 nodi. L'inchiesta appur\u00f2 anche che i piloti posizionarono la leva dei deflettori nella posizione corretta senza per\u00f2 ottenere nessun effetto e provarono a frenare. Il Comandante rifer\u00ec all'inchiesta che la forza frenante ottenuta era al di sotto di quella che si aspettava e che per questo motivo selezion\u00f2 il circuito dei freni di emergenza. La selezione del circuito di emergenza escluse per\u00f2 il sistema anti-skid e per questo motivo durante la frenata di emergenza gli pneumatici si bloccarono per oltre 520 metri, scoppiando.\nLa commissione di inchiesta dopo aver analizzato i rottami del velivolo non riusc\u00ec a stabilire la causa della mancata estensione dei deflettori. Le ipotesi pi\u00f9 concrete sono quelle di un guasto meccanico al meccanismo di estensione dei deflettori o un guasto a due dei sensori della posizione delle manette (l'estrazione dei deflettori avviene solo quando le manette sono in posizione \"Flight Idle\").\nGli investigatori constatarono inoltre che la mancata estrazione dei deflettori indusse il Comandante a pensare alla scarsa decelerazione come un problema dei freni. In realt\u00e0 il velivolo non decelerava come di consueto solo per il problema ai deflettori in quanto l'impianto frenante era perfettamente funzionante. La scelta del Comandante di selezionare il sistema di emergenza port\u00f2 al bloccaggio dei freni, che allung\u00f2 la distanza necessaria al velivolo per fermarsi, accentuando la mancata estensione dei deflettori. Dalle simulazioni risulta che. quando il BAe usc\u00ec di pista, la sua velocit\u00e0 era di circa 15/20 nodi e con il sistema anti-skid inserito l'aereo si sarebbe fermato prima di cadere nella scarpata. Ad allungare la corsa di atterraggio intervennero altri fattori come l'umidit\u00e0 sulla pista e il fenomeno dell'aquaplaning.\nL'incendio seguito all'impatto fu causato da una perdita di carburante seguita da un corto circuito.\nLa morfologia dell'aeroporto fu sicuramente un elemento determinante nella dinamica dell'incidente.\nIl volo Atlantic Airways 670 nei media.\nIl volo Atlantic Airways 670 \u00e8 stato analizzato nella puntata \"Volo Atlantic Airways 670\" della quindicesima stagione del documentario Indagini ad alta quota trasmesso da National Geographic Channel."}
{"id": "5544057", "revid": "767487", "url": "https://it.wikipedia.org/wiki?curid=5544057", "title": "Fricot cantastorie", "text": "Fricot cantastorie \u00e8 un film comico italiano del 1913.\nTrama.\nLa giovane signora trova sulla giacca del suo corteggiatore un capello biondo, e gli impone di non farsi vedere mai pi\u00f9; poi ci ripensa, e quando \u00e8 in camera sua scrive di nascosto un biglietto per invitarlo in assenza del marito. Proprio in quel momento entra il geloso consorte, il quale vuol sapere cos'\u00e8 il biglietto. Con presenza di spirito la moglie risponde che \u00e8 l'involucro per una moneta da gettare ai suonatori amnulanti, dei quali giunge la musica dalla strada, e aperta la finestra getta la moneta avvolta nel biglietto. A raccogliere il biglietto \u00e8 Fricot, il suonatore cantastorie, e appena vede il marito uscire si precipita a casa della bella signora. Quest'ultima, per\u00f2, ha gi\u00e0 mandato un secondo biglietto all'amante, cosicch\u00e9 questi arriva poco dopo il terzo incomodo. La signora lo nasconde nell'armadio, ma torna improvvisamente il marito, e deve nascondere nell'armadio anche l'amante. I due finiscono col litigare attirando l'attenzione del marito, che chiama i gendarmi e li fa arrestare come due ladri."}
{"id": "5544058", "revid": "767487", "url": "https://it.wikipedia.org/wiki?curid=5544058", "title": "Fricot e la statua", "text": "Fricot cantastorie \u00e8 un film comico italiano del 1913.\nTrama.\nFricot si addormenta ai piedi di una statua e in sogno la vede prendere vita, svegliarlo e invitarlo ad andare insieme in un'osteria. Prendono posto su una carrozza, ma il peso dell'uomo di pietra ne fa sprofondare la base. Senza perdersi d'animo i due arrivano comunque a destinazione, dove i movimenti della statua provocano disastri."}
{"id": "5544060", "revid": "529641", "url": "https://it.wikipedia.org/wiki?curid=5544060", "title": "Elin Ulfsdotter Snakenborg", "text": "Biografia.\nNacque nella provincia di Ostrogothia, come una figlia minore di Ulf Henriksson, signore di Fyllingarum, e di sua moglie, Agneta Knutsdotter, erede di Norrnes. Suo padre era un sostenitore di Gustavo I di Svezia. A detta di tutti, Elin era una donna bellissima, con grandi occhi marroni, i capelli rossi e la carnagione bianca e rosa. \u00c8 stata descritta come una persona dalla forte volont\u00e0 e spirito indipendente.\nElin aveva due fratelli e tre sorelle che sono sopravvissuti. Elin fu battezzato e dato il nome di sua nonna paterna, Elin Ulfsdotter. Il nome Snakenborg \u00e8 stato preso dalla nonna paterna del nonno paterno di Elin, Elin Henriksdotter Snakenborg, i cui antenati erano originario di Meclemburgo. Anche la madre di Elin sembra essere stato un discendente di Agnes H\u00e5konsdotter, figlia naturale di Haakon V di Norvegia.\nViaggio in Inghilterra.\nHelena era uno delle sei giovani nobili dame svedesi che erano damigelle d'onore al seguito del principessa Cecilia di Svezia, margravia di Baden, seconda figlia di re Gustavo I. Cecilia e il suo seguito part\u00ec dalla Svezia nell'autunno 1564 in un viaggio per l'Inghilterra, su invito della regina Elisabetta I. Poich\u00e9 la Danimarca-Norvegia era ostile verso la Svezia, sono stati costretti a prendere una rotatoria, via terra. Hanno viaggiato attraverso la Finlandia, Livonia, la Polonia e la Germania, che \u00e8 stato un lungo viaggio, fino a raggiungere Calais.\nIl viaggio \u00e8 durato quasi un anno fino a raggiungere la loro destinazione - sono arrivati il 8 settembre 1565 a Dover. Cecilia era, al momento, al nono mese di gravidanza. La festa di benvenuto a Dover \u00e8 stato presieduta da William Parr, I marchese di Northampton, l'unico figlio superstite di Sir Thomas Parr e fratello del consorte regina Catherine Parr.\nMatrimoni.\nPrimo Matrimonio.\nA Londra si stabilirono a Bedford House. Helena cattur\u00f2 l'interesse del marchese di Northampton, che ben presto inizi\u00f2 a corteggiarla. Lord Northampton le regal\u00f2 molti doni stravaganti come vestiti e gioielli. Altre valutazioni hanno evidenziato che Helena sembra aver compreso i vantaggi di un ricco marito e possibile vedovanza nel prossimo futuro. Le lettere di Helena inviate alla sua famiglia in Svezia, parla della ricchezza, alto rango, posizione a corte e il prestigio del suo pretendente, ma non sulla sua et\u00e0 o di carattere personale.\nCecilia sostenne ingenti debiti a causa del suo stile di vita sontuoso. Nel mese di aprile 1566, ha lasciato l'Inghilterra per sfuggire i suoi creditori. Nel frattempo, la regina Elisabetta sembrava aver formato un'amicizia con Helena, nonostante la differenza d'et\u00e0. Cecilia voleva portare Helena con lei, ma la ragazza, come riferito a godersi la vita in Inghilterra e dopo aver intrappolato il ricco marchese, non era interessata in partenza.\nLord Northampton sperava di sposare Helena, ma gli fu impedito di farlo perch\u00e9 la sua prima, anche se divorziato, moglie Anne Bourchier, era ancora in vita. Essi avevano divorziato nel 1552, ma la Chiesa inglese non ha riconosciuto i successivi matrimoni e divorziati fino alla morte del coniuge precedente.\nElisabetta amava Helena e la nomin\u00f2 damigella d'onore nel 1567. Helena \u00e8 diventata una delle aiutanti della regina. Gli venne concesso molti privilegi, come ad esempio i propri alloggi a Hampton Court Palace e un cavallo. Tuttavia, lei non era un membro salariato della camera latrina e non si sa come regolarmente frequentava la corte reale.\nQuando Anne Bourchier mor\u00ec il 28 gennaio 1571, Northampton e Helena furono finalmente in grado di sposare. Il matrimonio ebbe luogo nel maggio 1571 alla presenza della regina a Whitehall Palace. La sposa aveva ventidue anni e lo sposo cinquantasette. La coppia sembrava felice insieme e dividevano il proprio tempo tra le loro case a Guildford, nel Surrey, e a Stanstead Hall, nell'Essex. Il matrimonio dur\u00f2 pochi mesi: il marchese mor\u00ec il 28 ottobre 1571. Non ebbero figli. Helena ricevette una notevole dote. Secondo l'usanza inglese, come vedova di un pari il cui titolo si estinse, Helena godette del titolo di marchesa per il resto della sua vita.\nSecondo Matrimonio.\nPoco tempo dopo Helena rimase affascinata da un altro ammiratore, Thomas Gorges, di Longford, un cugino di secondo grado di Anna Bolena, madre della regina, e discendente dai Duchi di Norfolk. La regina era originariamente a favore del corteggiamento, ma cambi\u00f2 idea e si rifiut\u00f2 di acconsentire ad un matrimonio, forse a causa della sua gelosia sessuale riguardo alle gentildonne della sua camera o perch\u00e9 aveva forti opinioni sui matrimoni diseguali: Helena era una marchesa e Gorges era solo un gentiluomo.\nThomas e Helena si sposarono segretamente nel 1576. Quando Elisabetta seppe del loro atto clandestina, Helena fu esiliato dalla corte, e Thomas fu incarcerato nella Torre di Londra per un breve periodo. Tuttavia Helena fu poi reintegrata, possibilmente con l'aiuto del suo amico influente, il Lord Ciambellano, Thomas Radcliffe, III conte di Sussex. Ebbero otto figli:\nLa regina Elisabetta ha concesso manieri a Helena nel Huntingdonshire e Wiltshire. La marchesa era ancora molta apprezzata dalla regina e spesso ha agito come sua sostituta al battesimo dei figli dei nobili illustri, in particolare verso la fine del regno, quando la salute della regina si stava deteriorando.\nNel 1582 Thomas fu inviato come ambasciatore inglese in Svezia e ha incontrato i membri della famiglia di Helena. Helena mantenne anche una corrispondenza con i parenti in Svezia, cos\u00ec come con Carlo IX, suo amico d'infanzia.\nElisabetta mor\u00ec nel marzo 1603. Helena era a capo nel corteo funebre reale come pari anziano perch\u00e9 Arbella Stuart si rifiut\u00f2 di svolgere il ruolo e Giacomo I non era ancora arrivato a Londra. Nel mese di luglio 1603, Helena e Thomas hanno partecipato all'incoronazione del nuovo monarca, Giacomo I e sua moglie Anna di Danimarca. L'ascesa di Giacomo I ha fatto s\u00ec che Helena \u00e8 stata retrocessa dalla camera della nuova regina. Helena medi\u00f2 i rapporti del re con la Svezia; per esempio, il tentativo di un possibile matrimonio tra la principessa Elisabetta e Gustavo Adolfo, figlio di Carlo IX.\nMorte.\nSir Thomas Gorges mor\u00ec il 30 marzo 1610, dopodich\u00e9 Helena si ritir\u00f2 dalla vita pubblica. Alla fine si ritir\u00f2 a Redlynch nel Somerset, il maniero di suo figlio Robert. Le lettere mostrano che Helena aveva uno stretto contatto con i suoi figli e nipoti.\nMor\u00ec il 10 aprile 1635 a Redlynch, nel Somerset, e fu sepolta nella Cattedrale di Salisbury."}
{"id": "5544061", "revid": "767487", "url": "https://it.wikipedia.org/wiki?curid=5544061", "title": "Fricot emulo di Sherlok Holmes", "text": "Fricot emulo di Sherlok Holmes \u00e8 un film comico italiano del 1913.\nTrama.\nFricot ha la mania di essere un grande poliziotto. Investiga, cerca, scopre, congettura, si rende la vita comicamente infelice e prende tanti granchi da far invidia a un pescatore."}
{"id": "5544063", "revid": "767487", "url": "https://it.wikipedia.org/wiki?curid=5544063", "title": "Lebadea", "text": "Lebadea o Lebadeia (dal greco antico ) \u00e8 stata una \"polis\" della Beozia poco a sud-ovest di Cheronea ed Orcomeno (Pausania, IX, 39-40, che la descrive come la citt\u00e0 pi\u00f9 florida della Beozia).\nIl territorio era famoso per la presenza di un santuario di Trofonio, di uno in onore di Zeus nominato Basileus (identificabile con uno scoperto a met\u00e0 del XX secolo), di uno in onore di Cibele (anche questo probabilmente identificato e risalente al IV secolo a.C.) e di un oracolo, ricordato gi\u00e0 da Erodoto (I, 46), che Paolo Emilio consult\u00f2 nel II secolo a.C. (Livio, XLV, 27, 8) e che era ancora funzionante nel III secolo d.C., come scrive in quest'epoca Tertulliano (\"De anima\", 46). Molto importante nella citt\u00e0 era il culto della dea Magna Mater. Alcune iscrizioni attestano inoltre il culto di Zeus Meil\u00ecchios. Nei pressi di Lebadea, come scrisse Pausania (IX, 39), era presente la statua di Crono e la tomba di Arcesilao.\nNella sua storia Lebadea, da \"polis\" greca, venne prima saccheggiata dai generali di Mitridate (Plutarco, \"Lisandro\", 28), dopo si schier\u00f2 a favore dei Romani nella guerra contro Perseo come scritto da Polibio (XXVII, 7)."}
{"id": "5544064", "revid": "767487", "url": "https://it.wikipedia.org/wiki?curid=5544064", "title": "R\u00e9ka Aschenbrenner", "text": "Carriera.\nNazionale.\nViene pi\u00f9 volte convocata nelle rappresentative nazionali giovanili, prima con l'Under-17 per poi passare all'Under-19.\nCon la prima il suo esordio avviene in occasione delle qualificazioni all'edizione 2010 del Campionato europeo di calcio femminile Under-17, nella partita valida per il primo turno di qualificazione nel Gruppo 3 giocata il 12 ottobre 2009 con le pari et\u00e0 della Croazia, match terminato con vittoria delle ungheresi per 3 a 2."}
{"id": "5544065", "revid": "1798099", "url": "https://it.wikipedia.org/wiki?curid=5544065", "title": "Ugolino da Gualdo Cattaneo", "text": "Biografia.\nUgolino \u00e8 nato nella prima met\u00e0 del Duecento probabilmente a Gualdo Cattaneo, in Umbria, da una famiglia originaria di Bevagna. Le informazioni sulla sua vita sono abbastanza scarse: si ha comunque un documento risalente al 1248, una lettera del vescovo di Spoleto Bartolomeo Accoramboni in risposta a una sua missiva precedente; il vescovo scriveva ad Ugolino poich\u00e9 questi era il priore e il fondatore (laico) dell'eremo di San Giovanni, situato in una selva nei pressi di Gualdo. Ugolino aveva scritto al vescovo per poter far rientrare l'eremo nella giurisdizione dell'abbazia di Subiaco. Quest'autorizzazione venne concessa nel 1374 da Gregorio XI, quando per\u00f2 Ugolino era gi\u00e0 morto. Ugolino entr\u00f2 nell'Ordine Agostiniano, e fece costruire un convento a Gualdo Cattaneo. Nella sua vita fu abbondante la carit\u00e0. Mor\u00ec il 1\u00ba gennaio 1260.\nCulto.\nAlla sua morte, venne sepolto con riguardo, e la sua tomba divenne meta di pellegrinaggi; su di essa avvennero grazie. Entro la fine del XV secolo, la sua tomba era stata traslata nella chiesa dei santissimi Antonio e Antonino di Gualdo nella cripta, dove si trova tuttora. \u00c8 il patrono del suo paese natale, dove viene festeggiato, oltre che il 1\u00ba gennaio, anche ad inizio settembre. Si ha memoria del culto gi\u00e0 dal 1483; la venerazione di Ugolino da Gualdo Cattaneo, diffusa da sempre, venne confermata \"ab immemorabili\" da papa Benedetto XV nel 1919. Cos\u00ec lo ricorda il \"Martirologio Romano\":\nFonti storiche.\nIl suo biografo principale \u00e8 Ludovico Iacobilli, studioso seicentesco. A causa di un'antica di una lapide, sono avvenute discussioni sul momento e sul posto in cui nacque il beato Ugolino. Infatti, il dubbio era tra Bevagna e Gualdo. Una tesi sostenuta \u00e8 che nacque a Gualdo Cattaneo da genitori bevanati."}
{"id": "5544066", "revid": "767487", "url": "https://it.wikipedia.org/wiki?curid=5544066", "title": "Fricot ha freddo", "text": "Fricot ha freddo \u00e8 un film comico italiano del 1913.\nTrama.\nFricot accende un fuoco per scaldarsi coi propri mobili. Tutta la stanza va a fuoco e l'incendio si propaga in tutto l'edificio."}
{"id": "5544067", "revid": "744331", "url": "https://it.wikipedia.org/wiki?curid=5544067", "title": "Antonio Je\u017eina", "text": ""}
{"id": "5544070", "revid": "767487", "url": "https://it.wikipedia.org/wiki?curid=5544070", "title": "Dickey Betts", "text": ""}
{"id": "5544071", "revid": "767487", "url": "https://it.wikipedia.org/wiki?curid=5544071", "title": "A Concerto for the Violin", "text": "A Concerto for the Violin \u00e8 un cortometraggio muto del 1913 diretto da Charles Brabin.\nTrama.\nUn compositore pieno di s\u00e9 si innamora di una famosa violinista russa che deve eseguire il suo nuovo concerto. I due musicisti finiranno per\u00f2 per litigare e il concerto si salver\u00e0 solo per l'intervento della moglie del compositore, una donna di talento che fino a quel momento aveva sacrificato la sua carriera per quella del marito: eseguendo il concerto, gli dimostrer\u00e0 di essere una grande musicista.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 17 maggio 1913."}
{"id": "5544075", "revid": "767487", "url": "https://it.wikipedia.org/wiki?curid=5544075", "title": "Steele Johnson", "text": "In carriera ha vinto nel concorso della piattaforma 10 metri sincro, in coppia con David Boudia, la medaglia d'argento alle Olimpiadi di Rio de Janeiro e la medaglia di bronzo nella Coppa del Mondo di tuffi di Shanghai 2014.\nBiografia.\nEssendosi piazzato tra i primi diciotto atleti classificati nella piattaforma 10 metri nella Coppa del Mondo di tuffi del 2016 ha potuto accedere ai Giochi olimpici di Rio de Janeiro."}
{"id": "5544078", "revid": "102588891", "url": "https://it.wikipedia.org/wiki?curid=5544078", "title": "Roman Izmajlov", "text": "Ha vinto la medaglia di bronzo ai Campionati mondiali di nuoto di Kazan' 2015 nel concorso dei tuffi dalla piattaforma 10 metri sincro."}
{"id": "5544079", "revid": "287204", "url": "https://it.wikipedia.org/wiki?curid=5544079", "title": "Tuffi ai Giochi panamericani", "text": "I tuffi sono uno sport presente ai Giochi panamericani presente sin dalla prima edizione del 1951. Dall'edizione del 2003, che si svolse a Santo Domingo furono introdotte anche la gare di tuffi sincronizzati maschili e femminili."}
{"id": "5544082", "revid": "767487", "url": "https://it.wikipedia.org/wiki?curid=5544082", "title": "Fandango (gruppo musicale messicano)", "text": "Fandango e un gruppo musicale messicano creato nel 1984 composto da 5 ragazze provenienti da Monterrey, in Messico. Hanno rilasciato il loro primo album sotto l'etichetta EMI music. Fandango fu creato durante la rivoluzione pop anni 80, come altri gruppi di teenager come Menudo, Timbiriche, Flans, e Pandora. \"Autos, Moda y Rock and Roll\" raggiunge e si mantiene nella Top 30 per pi\u00f9 di 2 mesi."}
{"id": "5544083", "revid": "767487", "url": "https://it.wikipedia.org/wiki?curid=5544083", "title": "Fricot soldato", "text": "Fricot soldato \u00e8 un film comico italiano del 1913.\nTrama.\nFricot viene chiamato alle armi ma si dimostra la recluta pi\u00f9 maldestra del reparto. Dopo aver presto posto in un letto a castello cade sul compagno sottostante e scatena una battaglia a cuscinate. Durante le lezioni di equitazione cade da cavallo. La divista \u00e8 smisurata, al punto che si imbroglia nel fare il saluto ai superiori. In libera uscita corteggia una balia che accudisce due neonati. Sorpreso dalla ronda finge di esserne il padre ma li fa cadere entrambi. Tornato in caserma \u00e8 vittima del classico scherzo del secchio d'acqua posto sullo stipite e vuole rifarlo a sua volta. La doccia investe un sergente che costringe tutto il reparto a massacranti esercizi di prima mattina."}
{"id": "5544085", "revid": "767487", "url": "https://it.wikipedia.org/wiki?curid=5544085", "title": "Fricot trasloca", "text": "Fricot trasloca \u00e8 un film comico italiano del 1913.\nTrama.\nFricot \u00e8 in arretrato con l'affitto ed \u00e8 costretto a lasciare la sua casa. Caricato tutto su un carretto parte con la moglie in cerca di un nuovo alloggio, ma tutti rifiutano perch\u00e9 lo credono un robivecchi. Calata la notte scaricano letto e armadio ricostruendo una stanza da letto all'aperto e si addormentano. La polizia li sistema in una cella del commissariato."}
{"id": "5544086", "revid": "599013", "url": "https://it.wikipedia.org/wiki?curid=5544086", "title": "Pamela Ware", "text": ""}
{"id": "5544087", "revid": "125112574", "url": "https://it.wikipedia.org/wiki?curid=5544087", "title": "Villa Calcaterra", "text": "Villa Calcaterra \u00e8 un edificio storico di Busto Arsizio, nel quartiere di Sacconago, di propriet\u00e0 del comune e sede dell'Istituto Cinematografico Michelangelo Antonioni. Si colloca sulla via Magenta, la strada che fin dall'antichit\u00e0 collegava Busto Arsizio a Sacconago (che fino al 1811 era comune autonomo).\nStoria.\nL'edificio fu costruito negli anni 1920 dalla famiglia di imprenditori dei Calcaterra, proprietari di un cascamificio a Sacconago e di una tessitura in Valcuvia. Durante la seconda guerra mondiale fu affittata dai tedeschi i quali ogni mese si recavano a milano per pagare l'affitto. Nonostante l'ufficiale in capo non fosse filo Hitleriano, divenne celebre per le torture inflitte al suo interno ai partigiani della zona, infatti nel bunker comando posto nel boschetto adiacente sono state ritrovate molte suole di scarpe risalenti all' epoca e altri reperti bellici. Si dice inoltre che alla fine della guerra un gruppo di partigiani si rec\u00f2 dal comandante tedesco dandogli un lasso di tempo molto breve per abbandonare il presidio senza dare il tempo di cancellare le tracce dei malfatti e portare via tutto. Rimase di propriet\u00e0 della famiglia fino al 1968, divisa in pi\u00f9 appartamenti. Vi \u00e8 nato nel 1951 il sociologo Giovanni Ragone. Pochi anni dopo, nel 1972, fu acquistata dal Comune di Busto Arsizio che la destin\u00f2 a sede scolastica, inizialmente come distaccamento di una scuola elementare e successivamente del liceo scientifico Arturo Tosi.\nDopo essere rimasta per alcuni anni in stato i abbandono, si ipotizzarono per la villa funzioni quali sede delle associazioni cittadine, commissariato della Polizia di Stato e altri usi pubblici. Il 31 ottobre 2009, dopo un adeguato restauro, \u00e8 stata consegnata all'Istituto cinematografico Michelangelo Antonioni. Nel 2018 un grupo di speleologi ebbe il permesso di effettuare delle ricerche nella villa e scoprirono come delle camerette o piccoli nascondigli (ormai vuoti) dietro i mattoni sotto la scala principale mentre il cunicolo che porterebbe all'esterno della villa rimane ancora un mistero in quanto non sono pi\u00f9 stati dati i permessi agli speleologi per poter continuare l'attivit\u00e0 di ricerca.\nArchitettura.\nL'edificio ha una pianta a forma di \"H\" con le ali a est pi\u00f9 piccole e tra loro pi\u00f9 distanti. Sui prospetti \u00e8 ben evidente lo sviluppo su due piani: le pareti del piano rialzato sono intonacate e verniciate di rosso scuro, mentre quelle del primo piano sono in mattoni a vista. La fascia marcapiano, cos\u00ec come il basamento e la fascia sotto la copertura, contrastano con il resto della facciata grazie al loro colore bianco, che caratterizza anche il bugnato che segna gli spigoli della villa per tutta la sua altezza.\nLa facciata principale \u00e8 orientata a est e affaccia sulla via Magenta. Su entrambe le facciate del corpo centrale (a est e a ovest) \u00e8 presente una balconata che copre un ambiente completamente vetrato. All'interno della villa sono rimasti pochi elementi decorativi a causa degli usi che le sono stati assegnati nel corso della sua storia.\nLa villa \u00e8 circondata da un vasto parco ricco di alberi e di essenze vegetali rare e pregevoli. In uno spazio del parco, presso l'intersezione tra le vie Magenta e 11 febbraio (angolo nord-est), nel 1998 venne posto il monumento alla municipalit\u00e0 di Sacconago, a settant'anni di distanza dall'annessione al comune di Busto Arsizio. Questo monumento celebra l'operosit\u00e0 sinaghina."}
{"id": "5544089", "revid": "767487", "url": "https://it.wikipedia.org/wiki?curid=5544089", "title": "Fringuelli a dura prova", "text": "Fringuelli a dura prova \u00e8 un film comico italiano del 1913."}
{"id": "5544090", "revid": "767487", "url": "https://it.wikipedia.org/wiki?curid=5544090", "title": "An Almond-Eyed Maid", "text": "An Almond-Eyed Maid \u00e8 un cortometraggio muto del 1913 diretto da Walter Edwin.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 31 maggio 1913."}
{"id": "5544091", "revid": "880789", "url": "https://it.wikipedia.org/wiki?curid=5544091", "title": "Ventena (Montevarchi)", "text": ""}
{"id": "5544094", "revid": "287204", "url": "https://it.wikipedia.org/wiki?curid=5544094", "title": "Junior Fernandes", "text": ""}
{"id": "5544097", "revid": "767487", "url": "https://it.wikipedia.org/wiki?curid=5544097", "title": "The Good in the Worst of Us (film 1913 Edison)", "text": "The Good in the Worst of Us \u00e8 un cortometraggio muto del 1913. Non si conosce il nome del regista del film prodotto dalla Edison.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 20 maggio 1913."}
{"id": "5544098", "revid": "767487", "url": "https://it.wikipedia.org/wiki?curid=5544098", "title": "Meaghan Benfeito", "text": "\u00c8 allenata dal cubano Arturo Miranda e dal cinese Yihua Li."}
{"id": "5544100", "revid": "767487", "url": "https://it.wikipedia.org/wiki?curid=5544100", "title": "By Mutual Agreement", "text": "By Mutual Agreement \u00e8 un cortometraggio muto del 1913 diretto da Charles M. Seay.\nTrama.\nDopo anni vissuto come un succube della moglie, un agricoltore si ribella. L'avvocato consiglia ai due coniugi in procinto di divorziare, di separarsi. L'uomo, contento e libero, si reca in citt\u00e0. Ma, ben presto, si accorge di quanto gli manchi la vecchia vita: ritorna cos\u00ec dalla moglie che, felice, lo accoglie nuovamente in casa.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 19 maggio 1913."}
{"id": "5544101", "revid": "729019", "url": "https://it.wikipedia.org/wiki?curid=5544101", "title": "Aeroporto di Molde-\u00c5r\u00f8", "text": "L'aeroporto di Molde-\u00c5r\u00f8 (in norvegese: \"Molde lufthavn, \u00c5r\u00f8\") (IATA: MOL, ICAO: ENML) \u00e8 un aeroporto norvegese situato nella citt\u00e0 di Molde. Aperto nel 1972 serviva rotte regionali come Oslo, Bergen e Trondheim. Il traffico passeggeri per l'anno 2011 \u00e8 stato di 436.471 unit\u00e0. La struttura \u00e8 posta all'altitudine di 3\u00a0m s.l.m. ed \u00e8 dotata di una pista con superficie in asfalto lunga 2\u00a0220\u00a0m e larga 45 con orientamento 07/25.\nStoria.\nLe autorit\u00e0 norvegesi dell'aviazione decisero di costruire due aeroporti nella contea di M\u00f8re og Romsdal, uno per servire la citt\u00e0 di \u00c5lesund e l'altro per servire la citt\u00e0 di Kristiansund. La citt\u00e0 di Molde rimase quindi esclusa dai piani aeroportuali delle autorit\u00e0 norvegesi, ma negli anni seguenti la citt\u00e0 ritenne fondamentale la costruzione di un aeroporto che la servisse e cos\u00ec nel 1972 si completarono i lavori per l'aeroporto di Molde-\u00c5r\u00f8. La prima compagnia aerea ad interessarsi allo scalo fu la Braathens per operare con velivoli come Fokker F27, Fokker F28 e Boeing 737. Un nuovo terminal passeggeri venne inaugurato nei primi anni novanta.\nNel 2005 l'aeroporto ricevette lo status di internazionale. Tre anni dopo, nel 2008, la pista venne allungata dai 1\u00a0980\u00a0m iniziali ai 2\u00a0200\u00a0m attuali. Nel 2010 c'\u00e8 stato l'abbandono dello scalo da parte della Scandinavian Airlines per il volo diretto verso l'Aeroporto di Trondheim-V\u00e6rnes, sostituita dalla Sun Air of Scandinavia, che operava attraverso la Krohn Air, il mese successivo. Nel 2014, dopo quattro anni di attivit\u00e0, la Krohn Air fall\u00ec. La Krohn Air era nata per sostituire la Scandinavian Airlines nel volo diretto a Trondheim ed aveva come focus city proprio l'Aeroporto di Molde-\u00c5r\u00f8."}
{"id": "5544105", "revid": "62244", "url": "https://it.wikipedia.org/wiki?curid=5544105", "title": "Pirates of the Caribbean (attrazione)", "text": "Pirates of the Caribbean (in italiano \"Pirati dei Caraibi\") \u00e8 un'attrazione del tipo \"dark ride\" acquatica presente nei parchi Disneyland, Magic Kingdom, Tokyo Disneyland, Disneyland Paris e a Disneyland Shanghai. Si tratta di una delle attrazioni pi\u00f9 celebri dei succitati parchi, nonch\u00e9 una delle pi\u00f9 longeve: il suo concept originale \u00e8 dovuto a un'idea dello stesso Walt Disney. Il tema di questa attrazione \u00e8 il mondo dei pirati, le cui avventure sono narrate per mezzo di grandiosi effetti speciali, in maniera epica ma non senza comicit\u00e0 e ironia. \nStoria.\nNei primi anni '60, circa dieci anni dopo l'inaugurazione del suo primo parco, Walt Disney era alla ricerca di idee per nuove attrazioni da implementarvi; in particolare desiderava un'attrazione pi\u00f9 \"adulta\", in grado di richiamare non solo i bambini, ma anche gli adolescenti e i genitori. Nel 1963 inizi\u00f2 a pianificare un museo delle cere dedicato ai pi\u00f9 grandi cattivi della storia e della fantasia, impostato come attrazione \"walkthrough\" nella quale i visitatori avrebbero camminato nelle scenografie inerenti ai singoli personaggi: un'ampia sezione avrebbe dovuto essere dedicata ai pirati.\nNel 1964, tuttavia, Disney cre\u00f2 un'attrazione per l'esposizione universale tenutasi nel 1965 a New York, dal titolo \"It's a Small World\": si trattava di una \"dark ride\" acquatica i cui animatronic rappresentavano gli abitanti di tutti i paesi del mondo.\nL'attrazione ebbe molto successo e l'anno dopo fu rimontata a Disneyland, dove divenne una delle tappe pi\u00f9 amate dai visitatori; Disney allora decise di impostare la nuova attrazione allo stesso modo, e per meglio sfruttare l'elemento acquatico si concentr\u00f2 esclusivamente sulla sezione piratesca, che venne espansa fino alla totalit\u00e0 dell'attrazione. \nDisney supervision\u00f2 ogni singolo dettaglio della realizzazione dell'opera, ma sfortunatamente mor\u00ec tre mesi prima che fosse completata: \"Pirates of the Caribbean\" apr\u00ec nel marzo del 1967 a Disneyland.\nNel 1973, nel 1983 e nel 1992 nuove versioni dell'attrazione furono installate per l'opening day rispettivamente di Magic Kingdom, Tokyo Disneyland e Disneyland Paris: esse sono quasi l'esatta replica della versione originale, con lievi modifiche negli effetti speciali e nelle scene.\nNel corso degli anni le attrazioni vengono rinnovate mediante l'implementazione di nuovi effetti speciali, scene e restyling generali.\nNel 2003 esce \"La maledizione della prima luna\", film ispirato alle atmosfere e ad alcune scene presenti nelle attrazioni: il successo mondiale di questo film fa s\u00ec che negli anni successivi siano prodotti altri quattro film.\nIl successo di questa serie cinematografica ha avuto una sua influenza anche sulle attrazioni, che vengono modificate con l'aggiunta di scene con protagonista Jack Sparrow, personaggio chiave dei film. \n\"Pirati dei Caraibi\" continua a riscuotere grandissimo successo, tanto che una versione pi\u00f9 grande e ricca \u00e8 stata realizzata nel nuovo Disneyland Shanghai, aperto nel 2016.\nL'attrazione.\n\"Pirati dei Caraibi\" \u00e8 un'attrazione della tipologia \"dark ride acquatica\": i visitatori sono condotti nel percorso, costruito in un grande capannone sotterraneo, all'interno non di vagoncini come nelle classiche dark ride, ma di barconi da dieci posti ciascuno. \nIl percorso si compone di scene tipiche dell'iconografia dei pirati del XIX secolo: arrembaggi, battaglie navali, tesori nascosti ma anche avventure amorose e comiche. Le scene sono realizzate per mezzo di diorami, effetti speciali e animatronic. \nIl percorso viene movimentato dalla presenza di \"drops\", ossia di improvvise e veloci discese che simulano delle cascate. Esse sono due a Disneyland e Disneyland Paris, una sola a Magic Kingdom e Tokyo Disneyland.\nIl capannone in cui si sviluppa l'attrazione \u00e8 principalmente sotterraneo, e i visitatori possono vederne solo la facciata anteriore, scenografata per somigliare a una fortezza; solo a Disneyland \u00e8 invece ispirata ad alcune costruzioni della New Orleans del XVIII secolo.\nA Disneyland l'attrazione si trova a New Orleans Square, mentre negli altri parchi nella zona denominata Adventureland. \nLa durata del giro varia notevolmente a seconda della attrazioni: si va dagli 8'30\" di Tokyo ai 9'30\" di Magic Kingdom ai 10'30\" di Disneyland Paris; il percorso pi\u00f9 lungo \u00e8 quello di Disneyland, che dura ben 15'.\nAllo stato attuale, tutte le versioni dell'attrazione hanno implementato il personaggio cinematografico di Jack Sparrow."}
{"id": "5544106", "revid": "767487", "url": "https://it.wikipedia.org/wiki?curid=5544106", "title": "Aunty and the Girls", "text": "Aunty and the Girls \u00e8 un cortometraggio muto del 1913 diretto da C. Jay Williams.\nTrama.\nLe nipoti decidono di travestirsi con abiti maschili e di rapire la zia Elsa. Bobby, il nipote maschio, rivela lo scherzo alla zia: le ragazze vengono sorprese da due tipacci che le sequestrano. Scopriranno alla fine che i due non sono altro che la zia e Bobby travestiti.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio di 120 metri - usc\u00ec nelle sale cinematografiche statunitensi il 7 maggio 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, la commedia \"With the Assistance of 'Shep' \"."}
{"id": "5544112", "revid": "1149807", "url": "https://it.wikipedia.org/wiki?curid=5544112", "title": "Ricochet - La maschera della vendetta", "text": "Ricochet - La maschera della vendetta (\"Ricochet\") \u00e8 un film TV del 2011 diretto da Nick Gomez.\nIn Italia \u00e8 stato trasmesso il 1\u00ba agosto 2015 su Rai 2."}
{"id": "5544113", "revid": "671029", "url": "https://it.wikipedia.org/wiki?curid=5544113", "title": "Bolton Wanderers Football Club 1995-1996", "text": "Questa voce raccoglie le informazioni riguardanti il Bolton Wanderers Football Club nelle competizioni ufficiali della stagione 1995-1996.\nRosa.\nLa rosa e la numerazione sono aggiornate al 5 maggio 1996."}
{"id": "5544115", "revid": "767487", "url": "https://it.wikipedia.org/wiki?curid=5544115", "title": "The Honor of a Soldier", "text": "The Honor of a Soldier \u00e8 un cortometraggio muto del 1913 diretto da George A. Lessey.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 24 maggio 1913."}
{"id": "5544116", "revid": "149485", "url": "https://it.wikipedia.org/wiki?curid=5544116", "title": "Tuffi ai XVII Giochi asiatici", "text": "I concorsi dei tuffi dei XVII Giochi asiatici si sono svolte a Incheon in Corea del Sud dal 18 settembre al 3 ottobre 2014. Sono stati disputati 10 concorsi, cinque maschili e cinque femminili: trampolino da 1 metro individuale, trampolino 3 metri individuale e sincronizzati, piattaforma da 10 metri individuale e sincronizzati.\nNazioni partecipanti.\nAi Giochi hanno partecipato 61 tuffatori provenienti da 10 nazioni differenti."}
{"id": "5544118", "revid": "767487", "url": "https://it.wikipedia.org/wiki?curid=5544118", "title": "The Translation of a Savage", "text": "The Translation of a Savage \u00e8 un cortometraggio muto del 1913 diretto da Walter Edwin.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 24 maggio 1913."}
{"id": "5544123", "revid": "585241", "url": "https://it.wikipedia.org/wiki?curid=5544123", "title": "Ricochet (film 2011)", "text": ""}
{"id": "5544124", "revid": "1543377", "url": "https://it.wikipedia.org/wiki?curid=5544124", "title": "Dadaab", "text": "Dadaab \u00e8 una citt\u00e0 del Kenya situata nella contea di Garissa. Ospita cinque campi profughi gestiti dall'UNHCR, per un totale di oltre 300.000 persone nel maggio 2015.. Nel 2013, i governi di Kenya e Somalia hanno firmato un accordo per facilitare il rimpatrio dei profughi situati nel complesso.\nPosizione geografica.\nIl campo \u00e8 situato all' incirca 80\u00a0km dal confine Somalo. Fino a poco tempo fa, la popolazione locale, era tradizionalmente composta da nomadi e pastori somali, proprietari di cammelli e capre. La citt\u00e0 pi\u00f9 vicina \u00e8 Garissa, sede della Provincia Nordorientale.\nBase dell'UNHCR.\nDadaab \u00e8 di fatto un'enorme campo profughi, una base dell'UNHCR, un campo che circonda le citt\u00e0 di Hagadera, Dagahaley e Kambios. L'organizzazione umanitaria CARE \u00e8 il partner responsabile della gestione del campo per conto dell'UNHCR. Gran parte dell'economia delle tre citt\u00e0 \u00e8 incentrata sui servizi ai residenti dei campi profughi che coprono complessivamente una superficie totale di 50\u00a0km\u00b2 . A partire dal maggio 2015, \u00e8 diventato di fatto la quarta citt\u00e0 pi\u00f9 abitata del Kenya, e i suoi cinque campi costituiscono collettivamente l'insediamento di rifugiati pi\u00f9 grande del mondo.\nDadaab ospita migliaia di persone fuggite dai conflitti presenti in Africa Orientale. La maggior parte si \u00e8 qui stabilita a causa della guerra civile che attualmente devasta il sud della Somalia : sono soprattutto somali, ma vi sono anche diversi gruppi di minoranze, tra cui i Bant\u00f9. La maggior parte di loro \u00e8 emigrata dal sud della Valle del Jubba e dalla regione del Ghedo, mentre il resto \u00e8 giunto da Kismayo, Mogadiscio e Bardera. Nel 1999, il Dipartimento di Stato degli Stati Uniti ha classificato i rifugiati Bant\u00f9, come priorit\u00e0, attivando, cos\u00ec come \u00e8 stato descritto, il piano di reinsediamento pi\u00f9 ambizioso mai progettato in Africa : migliaia di Bant\u00f9 di Dadaab sono in attesa per essere trasferiti negli Stati Uniti d'America\nI campi di Dadaab: Ifo, Dagahaley, e Hagadera vennero costruiti nei primi anni novanta. Il campo di Ifo venne inizialmente colonizzato dai profughi fuggiti dalla guerra civile in Somalia. Come la popolazione dei campi cresceva, l'UHNCR si impegn\u00f2 a migliorare le loro condizioni. Per questo prese contatt\u00f2, sia con l'architetto tedesco, Werner Shellenberg, progettista del campo Dagahaley, che con l'architetto svedese Peter Iwansson, progettista del campo di Hagadera. Per molti anni i campi sono stati gestiti dalla CARE, mentre la gestione ambientale e lo smaltimento dei rifiuti dalla GTZ.\nLa deforestazione ha avuto un effetto negativo sulla vita dei residenti della citt\u00e0 e dei campi. Nonostante si sia consigliato i rifigiati di rimanere nel campo, le donne e ragazzi spesso si avventurano alla ricerca di legna e acqua, con il rischio che possano essere aggredite e/o violentante nel percorso da e verso il campo.\nNel 2006, diverse inondazioni colpirono gravemente la regione. Vennero distrutte circa 2.000 abitazioni presenti nel campo profughi di Ifo, costringendo al trasferimento di pi\u00f9 di 10.000 persone. L'unica strada di accesso al campo e per la citt\u00e0 venne interrotta a causa delle inondazioni, di fatto impedendo ai rifiugiati l'accesso ai rifornimenti essenziali. Le agenzie umanitarie presenti nella zona hanno intensamente collaborato per rifornire la zona devastata, di cibo, acqua e logistica.. Nel corso del 200, grazie allo sforzo del Consiglio dei Rifugiati Norvegese, il campo di Ifo 2 venne ampliato. Tuttavia, problemi legali sorti con il governo keniano ha impedito, fino al 2011, la sua completa riapertura, e conseguente reinsediamento della popolazione. Con gli altri campi al limite delle loro capacit\u00e0, le ONG hanno comunque lavorato intensamente per migliorare le condizioni di vita. Tuttavia, anche in questo caso, sono mancati gli strumenti per risolvere problemi complessi, poche sono state poche innovazioni per migliorare le condizioni dei rifugiati. Vi sono comunque stati risolti diversi problemi, come il potenziamento e l'espansione dei processi per le infrastrutture di comunicazione, la gestione ambientale e la progettazione.\nNel 2011, l'Africa Orientale venne colpita da una grave siccit\u00e0, provocando un drammatico aumento della popolazione dei campi. Si stima che nel luglio 2011 giungevano ai campi pi\u00f9 di 1.000 persone al giorno, con un disperato bisogno di assistenza. L'enorme afflusso di persone mise pesantemente sotto pressione le risorse della base: per esempio la capacit\u00e0 dei campi in condizioni normali era di circa 90.000 persone, mentre nel luglio 2011 venivano ospitati ben 439.000 persone. Secondo le stime dell'l'UNHCR e dei Medici Senza Frontiere, il numero di rifugiati avrebbe dovuto salire, entro la fine del 2011, a 500.000 persone. Secondo la Federazione Mondiale Luterana, grazie alle operazioni militari nelle zone di conflitto della Somalia meridionale e al progressivo aumento delle operazioni di soccorso, iniziate nel dicembre 2011, hanno notevolmente ridotto il movimento dei migranti verso Dadaab, smentendo le previsioni pi\u00f9 pessimistiche. Inoltre, una serie di previsioni meteorologiche che hanno superato le aspettative pi\u00f9 ottimistiche hanno migliorato le prospettive di un buon raccolto, atteso per i primi mesi del 2012.\nNel febbraio 2012 le agenzie umanitarie avevano spostato la loro attenzione sullo sforzo nella ripresa, tra cui scavare canali d'irrigazione e distribuire semi. Vennero inoltre concordate con i governi nazionali strategie a lungo termine, in collaborazione con le agenzie di sviluppo, per offrire risultati pi\u00f9 sostenibili.\nNel novembre 2013, i Ministeri degli Esteri della Somalia e del Kenya, in collaborazione con l'UNHCR, hanno firmato a Mogadiscio un accordo trilaterale, spianando la strada per il rimpatrio volontario di cittadini somali che vivevano a Dadaab. Nel febbraio 2014, tra 80.000 e 100.000 residenti lasciarono volontariamente il campo per raggiungere la Somalia, riducendo significativamente la popolazione e di conseguenza la pressione sulle risorse della base. Altri 2.000 erano ritornati nei distretti di Luuq, Baidoa e Kismayo in Somalia meridionale, nel quadro del progetto di rimpatrio. Secondo l'UNHCR, a partire dal giugno 2015 il centro ospita 350.000 persone, l'80% dei quali donne e bambini, per il 95% di nazionalit\u00e0 somala. Tuttavia, la maggior parte dei profughi era rimpatriato in modo indipendente. Nel mese di aprile del 2015, il governo del Kenya ha chiesto all'UNHCR di rimpatriare, entro tre mesi, i restanti profughi in una zona apposita, situata in Somalia. Il governo federale somalo e l'UNHCR hanno poi confermato che il rimpatrio sarebbe continuato con modalit\u00e0 volontarie, ai sensi dell'accordo trilaterale, e che otto distretti somali, luoghi di origine della maggior parte dei profughi, erano ormai considerati sicuri per il rimpatrio."}
{"id": "5544125", "revid": "729019", "url": "https://it.wikipedia.org/wiki?curid=5544125", "title": "Scherma ai XVII Giochi panamericani - Fioretto individuale maschile", "text": "La competizione di fioretto maschile ai XVII Giochi panamericani di Toronto ha avuto luogo il 22 luglio 2015 al Toronto Pan Am Sports Centre (CIBC Pan Am/Parapan Am Aquatics Centre and Field House)..\nQualificazioni.\nGli iscritti erano 18, scesi a 16 dopo le qualificazioni, nelle quali gli schermidori erano divisi in 3 gruppi da 6, con gli schermidori che disputavano ognuno cinque incontri. I 16 atleti con il maggior numero di vittorie e differenza stoccate erano promossi alla fase finale."}
{"id": "5544129", "revid": "125805841", "url": "https://it.wikipedia.org/wiki?curid=5544129", "title": "Disney Infinity (serie)", "text": "Disney Infinity \u00e8 una serie di videogiochi sandbox di genere avventura dinamica, basata sull'interazione tra statuine e videogioco, sviluppata da Avalanche Software. La serie \u00e8 ambientata in un vasto universo completamente personalizzabile secondo l'immaginazione del giocatore, conosciuto come \"Toy Box\", popolato dalle versioni giocattolo di iconici personaggi appartenenti ai franchise Disney, Pixar, Marvel e Star Wars. La serie si \u00e8 conclusa nel 2016, dopo solo tre giochi, a causa dell'improvvisa chiusura di Avalanche Software e del temporaneo ritiro della Disney dallo sviluppo di videogiochi sui suoi franchise, per concentrarsi solo sulla concessione delle licenze.\n\"Disney Infinity\".\nIl primo gioco della serie, \u00e8 stato pubblicato per Xbox 360, PlayStation 3, Nintendo Wii, Nintendo Wii U e Nintendo 3DS nell'agosto 2013.\nLa lista che segue, presenta i personaggi apparsi nel gioco, e i relativi mondi da cui provengono:\nSono state aggiunte delle versioni Cristallo di alcuni personaggi, a cui sono state migliorate le capacit\u00e0 dei personaggi, guadagnandosele molto pi\u00f9 velocemente delle loro controparti normali. Ne sono state distribuite attualmente otto: Agente P, Buzz Lightyear, Jack Sparrow, Saetta McQueen, Lone Ranger, Mr. Incredibile, Topolino apprendista stregone e Sulley.\n\"Disney Infinity 2.0: Marvel Super Heroes\".\nDal 18 settembre 2014 sar\u00e0 disponibile Disney Infinity 2.0: un secondo gioco quasi identico al primo, ma stavolta dedicato non solo a nuovi personaggi Disney non presenti nel primo Infinity, ma anche Marvel come The Avengers, Ultimate Spider-Man e Guardiani della Galassia, spiegazione accertata dopo che la Disney ha acquistato la Marvel nel 2009. Inoltre saranno presenti anche i Big Hero 6, il cui film \u00e8 uscito nelle sale italiane il 18 dicembre 2014. Questa lista che segue rappresenta i mondi e i personaggi presenti nel nuovo 2.0:\nCome nel caso del primo gioco, \u00e8 disponibile una versione Cristallo di Topolino Apprendista Stregone.\nIl nuovo \"Disney Infinity 2.0\" \u00e8 disponibile per PlayStation 3, PlayStation 4, Xbox 360, Xbox One e Wii U. Non sono state confermate le versioni per Wii e Nintendo 3DS come per il primo \"Infinity\", ma hanno annunciato che tutti gli accessori del primo \"Infinity\" (eccetto le porte del mondo) saranno completamente compatibili con il \"2.0\".\nStarter Pack.\nLo starter pack comprende Iron Man, Thor e Vedova Nera, mentre nella versione Disney sono disponibili Stitch e Merida.\n\"Disney Infinity 3.0\".\nIl 5 maggio 2015 \u00e8 stato confermato un terzo gioco della saga, intitolato \"Disney Infinity 3.0\", uscito il 26 agosto 2015 e raffigura, oltre ad altri nuovi personaggi Disney e Marvel, anche alcuni personaggi dei film e serie animate appartenenti alla saga di \"Star Wars\". Questa lista che segue rappresenta i mondi e i personaggi presenti nel nuovo \"3.0\":\nSi tratta dell'ultimo gioco della serie, conclusasi il 10 maggio 2016."}
{"id": "5544131", "revid": "61051", "url": "https://it.wikipedia.org/wiki?curid=5544131", "title": "Washington Spirit", "text": "Il Washington Spirit \u00e8 una squadra di calcio femminile professionistico statunitense con sede a Washington DC e che gioca le partite casalinghe presso il Maryland SoccerPlex di Germantown (Maryland). \u00c8 la rifondazione del D.C. United Women della Women's Professional Soccer, nella quale ha militato nel 2011. Dal 2013 la squadra \u00e8 iscritta alla National Women's Soccer League.\nOrganico.\nRosa 2021.\nRosa, ruoli e numeri di maglia aggiornati al 15 maggio 2021."}
{"id": "5544132", "revid": "287204", "url": "https://it.wikipedia.org/wiki?curid=5544132", "title": "Polisportiva Basket Agropoli", "text": "La Polisportiva Basket Agropoli (comunemente nota come Basket Agropoli) \u00e8 una squadra di pallacanestro della citt\u00e0 di Agropoli, in provincia di Salerno.\nStoria.\nFondata nel 1966, alla vigilia della stagione 2015/16 ha raggiunto l'apice della propria storia raggiungendo (tramite ripescaggio al posto dell'Azzurro Napoli Basket 2013) la Serie A2, ovvero il massimo livello dilettantistico della pallacanestro italiana e rivelandosi la sorpresa del campionato conquistando il 2\u00ba posto in regular season e l'accesso ai play-off promozione, venendo per\u00f2 subito eliminata dalla Fortitudo Bologna. Nella stagione 2016/17 Agropoli retrocede in Serie B dopo soli 2 anni di permanenza nel massimo campionato dilettantistico, classificandosi all'ultimo posto del girone Ovest. Successivamente rinuncia all'iscrizione in serie B per problemi economici, ripartendo dalla serie D.Dalla stagione 2018/2019 continua l'attivit\u00e0 dedicandosi solo al settore giovanile.\nColori e simbolo.\nI colori della maglia del Basket Agropoli sono il bianco ed il blu.\nIl simbolo della societ\u00e0 raffigura un delfino blu ed una palla da pallacanestro rossa nella quale \u00e8 scritta la dicitura \"Basket Agropoli\".\nPalazzetto.\nIl Basket Agropoli gioca le partite casalinghe presso il PalaDiConcilio di Agropoli (SA)."}
{"id": "5544141", "revid": "287204", "url": "https://it.wikipedia.org/wiki?curid=5544141", "title": "Lega Nazionale A 1987-1988 (calcio femminile)", "text": "La Lega Nazionale A 1987-1988, campionato svizzero femminile di prima serie, si concluse con la vittoria del FC Seebach.\nClassifica.\nLegenda:\nNote:"}
{"id": "5544143", "revid": "486946", "url": "https://it.wikipedia.org/wiki?curid=5544143", "title": "Universit\u00e0 del Quebec a Montreal", "text": ""}
{"id": "5544144", "revid": "287204", "url": "https://it.wikipedia.org/wiki?curid=5544144", "title": "Protocollo di Montreal", "text": ""}
{"id": "5544145", "revid": "838137", "url": "https://it.wikipedia.org/wiki?curid=5544145", "title": "Yang Junjing", "text": "Gioca nel ruolo di centrale nel Bayi Shenzhen Nuzi Paiqiu Dui.\nCarriera.\nLa carriera di Yang Junjing inizia quando nel 2001, dopo aver giocato per due anni a livello scolastico, entra a far parte del Nanjing Volleyball, col quale inizia la carriera professionistica, debuttando in Volleyball League A appena dodicenne.\nDopo la chiusura del club, si trasferisce al Bayi Nuzi Paiqiu Dui nella stagione 2010-11, piazzandosi al quinto posto in campionato; nell'estate del 2011 fa il suo esordio nella nazionale cinese in occasione del Montreux Volley Masters, dove vince la medaglia di bronzo, per poi aggiudicarsi la medaglia d'oro al campionato asiatico e oceaniano, dove viene premiata come miglior muro del torneo, e un altro bronzo alla Coppa del Mondo.\nNella stagione seguente ottiene un quarto posto in campionato, mentre con la nazionale vince la medaglia d'argento alla Coppa asiatica 2012, per poi partecipare ai Giochi della XXX Olimpiade di Londra. Dopo il quinto posto nel campionato 2012-13, \u00e8 ancora una volta con la nazionale che ottiene i risultati miglior, centrando il secondo posto al World Grand Prix.\nDopo aver giocato in prestito al Guangdong Hengda Nuzi Paiqiu Julebu per la sola Coppa del Mondo per club, per poi fare ritorno al Bayi Nuzi Paiqiu Dui nella stagione 2013-14, dove si classifica al terzo posto e viene premiata come miglior centrale del campionato; con la nazionale vince l'argento al campionato mondiale 2014, ricevendo un altro premio di miglior centrale. Nella stagione seguente, oltre al premio di miglior centrale, si aggiudica il primo scudetto della propria carriera; con la nazionale invece, nel 2015, vince la medaglia d'oro al campionato asiatico e oceaniano e alla Coppa del Mondo."}
{"id": "5544147", "revid": "1543377", "url": "https://it.wikipedia.org/wiki?curid=5544147", "title": "E lasciatemi divertire (programma televisivo)", "text": "E lasciatemi divertire \u00e8 stato un programma televisivo condotto da Pino Strabioli e Paolo Poli, in onda su Rai 3, per 8 puntate, dal 20 giugno all'8 agosto 2015.\nIl programma ripercorre la carriera pluridecennale di Paolo Poli (che, per l'occasione, torna dopo 40 anni alla conduzione di un programma televisivo in quella che sar\u00e0 la sua ultima apparizione), tenendo come filo conduttore i sette peccati capitali (e un \"elogio del vizio\" nell'ottava puntata), analizzati mediante la lettura di pagine di scrittori (segnatamente il \"Decameron\" di Giovanni Boccaccio e Aldo Palazzeschi), i commenti dello psicanalista Massimo Recalcati, filmati di repertorio dagli spettacoli teatrali di Poli e interventi di vari ospiti. \nDopo essere stato mandato in onda in estate, da settembre, \u00e8 stato riproposto ogni domenica, alle 12:25 su Rai 3. L'ultima puntata \u00e8 stata trasmessa domenica 8 novembre."}
{"id": "5544150", "revid": "767487", "url": "https://it.wikipedia.org/wiki?curid=5544150", "title": "Che strazio nascere uccelli", "text": "Che strazio nascere uccelli (\"It's Tough to Be a Bird\") \u00e8 un film del 1969 diretto da Ward Kimball. \u00c8 un cortometraggio educativo prodotto dalla Walt Disney Productions che combina sequenze in animazione con riprese in live action di tipo documentario. Usc\u00ec negli Stati Uniti il 10 dicembre 1969, distribuito dalla Buena Vista Distribution. La colonna sonora di George Bruns include due canzoni, una \"recitata\" dall'uccellino narratore e una cantata in un'ironica tonalit\u00e0 da soprano dalla comica Ruth Buzzi.\nAi premi Oscar 1970, il film vinse l'Oscar al miglior cortometraggio d'animazione, mentre ai premi BAFTA 1971 fu candidato al premio come miglior film d'animazione. Fu l'ultimo cortometraggio d'animazione prodotto dalla Disney a vincere un Oscar fino a \"Paperman\" (2013).\nTrama.\nUn uccellino rosso, dopo essere stato colpito da una fucilata, si lamenta dei maltrattamenti degli uccelli da parte delle persone. In seguito racconta la storia evolutiva dei volatili dagli ostracodermi ad \"Archaeopteryx\", affermando che le sofferenze degli uccelli iniziarono con i primi uomini delle caverne e la loro incapacit\u00e0 di volare. L'uccellino passa poi a descrivere l'influenza dei propri simili sulla cultura umana, dai modi di dire alla letteratura e dalla musica alla tecnologia, quindi ricorda alcune specie di uccelli estinte e altre in via d'estinzione. Infine l'uccellino parla della National Audubon Society, dedicata alla protezione degli uccelli, e mostra alcune sequenze in live action di appassionati di ornitologia che fanno birdwatching.\nDistribuzione.\nData di uscita.\nLe date di uscita internazionali sono state:\nEdizione italiana.\nIl cortometraggio fu distribuito in Italia abbinato al film \"Il computer con le scarpe da tennis\". La versione italiana \u00e8 a cura di Roberto De Leonardis, e il doppiaggio fu eseguito negli stabilimenti Fono Roma con la partecipazione della C.D. Tra le canzoni influenzate dagli uccelli viene citata \"Vola colomba\".\nEdizioni home video.\nIl cortometraggio \u00e8 incluso solo nella VHS \"Da \"Fantasia\" L'apprendista stregone ...e altre storie inedite\", uscita nel settembre 1987."}
{"id": "5544152", "revid": "785863", "url": "https://it.wikipedia.org/wiki?curid=5544152", "title": "It's Tough to Be a Bird", "text": ""}
{"id": "5544155", "revid": "297059", "url": "https://it.wikipedia.org/wiki?curid=5544155", "title": "Sindrome di Nyhan", "text": ""}
{"id": "5544157", "revid": "297059", "url": "https://it.wikipedia.org/wiki?curid=5544157", "title": "Sindrome di Kelley-Seegmiller", "text": ""}
{"id": "5544158", "revid": "297059", "url": "https://it.wikipedia.org/wiki?curid=5544158", "title": "Gotta giovanile", "text": ""}
{"id": "5544161", "revid": "297059", "url": "https://it.wikipedia.org/wiki?curid=5544161", "title": "Osteodisplasia di Melnick-Needles", "text": ""}
{"id": "5544162", "revid": "104458", "url": "https://it.wikipedia.org/wiki?curid=5544162", "title": "Zollernalbkreis", "text": ""}
{"id": "5544164", "revid": "297059", "url": "https://it.wikipedia.org/wiki?curid=5544164", "title": "Sindrome di Nelson-Meakin-Thorne", "text": ""}
{"id": "5544168", "revid": "287204", "url": "https://it.wikipedia.org/wiki?curid=5544168", "title": "Lega Nazionale A 1988-1989 (calcio femminile)", "text": "La Lega Nazionale A 1988-1989, campionato svizzero femminile di prima serie, si concluse con la vittoria del FC Rapid Lugano.\nClassifica.\nLegenda:\nNote:"}
{"id": "5544170", "revid": "297059", "url": "https://it.wikipedia.org/wiki?curid=5544170", "title": "Sindrome SLO", "text": ""}
{"id": "5544173", "revid": "117823956", "url": "https://it.wikipedia.org/wiki?curid=5544173", "title": "Scherma ai XVI Giochi panamericani - Fioretto individuale maschile", "text": "Il fioretto individuale maschile della scherma ai XVI Giochi panamericani si \u00e8 disputato a Guadalajara, in Messico, il 25 ottobre 2011. Dopo una fase di qualificazione, 16 dei 18 atleti iscritti si sono qualificati alla fase finale ad eliminazione diretta."}
{"id": "5544174", "revid": "729019", "url": "https://it.wikipedia.org/wiki?curid=5544174", "title": "Scherma ai XVII Giochi panamericani - Sciabola individuale maschile", "text": "La competizione di sciabola maschile ai XVII Giochi panamericani di Toronto ha avuto luogo il 22 luglio 2015 al Toronto Pan Am Sports Centre (CIBC Pan Am/Parapan Am Aquatics Centre and Field House)..\nQualificazioni.\nGli iscritti erano 18, scesi a 16 dopo le qualificazioni, nelle quali gli schermidori erano divisi in 3 gruppi da 6, con gli schermidori che disputavano ognuno cinque incontri. I 16 atleti con il maggior numero di vittorie e differenza stoccate erano promossi alla fase finale ad eliminazione diretta."}
{"id": "5544182", "revid": "460676", "url": "https://it.wikipedia.org/wiki?curid=5544182", "title": "MTV Italia", "text": ""}
{"id": "5544185", "revid": "74295428", "url": "https://it.wikipedia.org/wiki?curid=5544185", "title": "Provitamine", "text": ""}
{"id": "5544186", "revid": "1543377", "url": "https://it.wikipedia.org/wiki?curid=5544186", "title": "Scherma ai XVII Giochi panamericani - Fioretto a squadre maschile", "text": "La competizione di fioretto maschile a squadre ai XVII Giochi panamericani di Toronto ha avuto luogo il 22 luglio 2015 al Toronto Pan Am Sports Centre (CIBC Pan Am/Parapan Am Aquatics Centre and Field House)."}
{"id": "5544199", "revid": "1543377", "url": "https://it.wikipedia.org/wiki?curid=5544199", "title": "Scherma ai XVII Giochi panamericani - Sciabola a squadre maschile", "text": "La competizione di sciabola maschile a squadre ai XVII Giochi panamericani di Toronto ha avuto luogo il 23 luglio 2015 al Toronto Pan Am Sports Centre (CIBC Pan Am/Parapan Am Aquatics Centre and Field House)."}
{"id": "5544200", "revid": "1543377", "url": "https://it.wikipedia.org/wiki?curid=5544200", "title": "Scherma ai XVII Giochi panamericani - Spada a squadre maschile", "text": "La competizione di spada maschile a squadre ai XVII Giochi panamericani di Toronto ha avuto luogo il 24 luglio 2015 al Toronto Pan Am Sports Centre (CIBC Pan Am/Parapan Am Aquatics Centre and Field House)."}
{"id": "5544201", "revid": "2166030", "url": "https://it.wikipedia.org/wiki?curid=5544201", "title": "Guglielmo, conte di Poitiers", "text": "Biografia.\nMor\u00ec nell'aprile del 1156, all'et\u00e0 di due anni, a Wallingford Castle e venne sepolto nell'Abbazia di Reading ai piedi del monumento funebre del suo bisnonno Enrico I.\nAl momento della sua morte, era Conte di Poitiers, poich\u00e9 sua madre gli aveva ceduto la corona. Per secoli, i duchi di Aquitania avevano tenuto questo come uno dei loro titoli minori, per cui era passato ad Eleonora da parte di suo padre; concedendolo al figlio si ebbe una ripresa del titolo, separandolo dal ducato. Alcuni storici dicono che avrebbe avuto anche il titolo di \"arcivescovo di York\", ma questo \u00e8 probabilmente un errore. Il fratellastro Goffredo (morto nel 1212), che era nato un anno prima di Guglielmo, and\u00f2 poi a ricoprire tale carica, causando confusione. "}
{"id": "5544202", "revid": "767487", "url": "https://it.wikipedia.org/wiki?curid=5544202", "title": "Associazione Calcio Sant'Angelo 1980-1981", "text": "Questa voce raccoglie le informazioni riguardanti l'Associazione Calcio Sant'Angelo nelle competizioni ufficiali della stagione 1980-1981."}
{"id": "5544205", "revid": "118736930", "url": "https://it.wikipedia.org/wiki?curid=5544205", "title": "Foot Ball Club Spezia 1906 1980-1981", "text": "Questa voce raccoglie le informazioni riguardanti il Foot Ball Club Spezia 1906 nelle competizioni ufficiali della stagione 1980-1981.\nStagione.\nLa calda estate 1980 si conclude con la definitiva sentenza che promuove in Serie C1 lo Spezia ai danni della Rondinella Marzocco di Firenze. La bella notizia arriva quando la squadra bianconera sta disputando il girone 13 di qualificazione della Coppa Italia. \nL'allenatore della promozione non si cambia, quindi resta in sella Roberto Mazzanti per la seconda esperienza in Serie C1. La squadra bianconera ha per\u00f2 dei limiti tecnici, si dimostra fragile in difesa, reparto dove con 59 reti subite, risulter\u00e0 la peggiore del campionato.\nCos\u00ec per salvare gli aquilotti dalla retrocessione non sono bastate le 17 reti messe a segno da uno strepitoso Massimo Barbuti, capocannoniere del girone A insieme a Sauro Frutti del Mantova. \nE nemmeno le buone prestazioni di due giovani promettenti quali il centrocampista Francesco Della Monica e il difensore Antonio Sassarini. Per tentare di recuperare il terreno perso si cambia due volte il tecnico: prima si prova con Sergio Curletto, poi con Enzo Robotti, senza per\u00f2 ottenere un cambio di rotta."}
{"id": "5544209", "revid": "1008732", "url": "https://it.wikipedia.org/wiki?curid=5544209", "title": "Progetto telescopio Faulkes", "text": "Il Progetto telescopio Faulkes (in inglese \"Faulkes Telescope Project\") \u00e8 un programma educativo, sostenuto economicamente dal fondo del magnate britannico Dill Faulkes, che offre a studenti ed insegnanti la possibilit\u00e0 di sfruttare, remotamente, ore di osservazione da due telescopi posti alle Hawaii e in Australia. La gestione del progetto \u00e8 effettuata dall'osservatorio Las Cumbres, con sede nella citt\u00e0 californiana di Goleta. \nAvviato nel 2004, era inizialmente rivolto solamente agli istituti del Regno Unito; successivamente si \u00e8 aperto anche a scuole dell'Unione europea, degli Stati Uniti, della Russia e di Israele.\nFaulkes Nord.\nIl Telescopio Faulkes Nord \u00e8 un telescopio riflettore di tipo Ritchey-Chr\u00e9tien da 2 metri, gemello del telescopio Faulkes sud e a loro volta cloni del Telescopio Liverpool; lo strumento \u00e8 situato presso l'osservatorio di Haleakala, nello stato americano delle Hawaii. Nel 2013 con lo strumento \u00e8 stato possibile catturare un'istantanea del telescopio Herschel in orbita terrestre.\nFaulkes Sud.\nIl Telescopio Faulkes Sud ha visto la prima luce nel 2004, divenuto pienamente operativo nel 2006 a seguito della risoluzione di alcuni problemi tecnici e logistici. Si tratta di un telescopio riflettore da 2 metri in configurazione Ritchey-Chr\u00e9tien, sostenuto da montatura altazimutale. Lo strumento \u00e8 allocato presso l'osservatorio di Siding Spring nel Nuovo Galles del sud, in Australia. Progettato per essere gestito in modalit\u00e0 remota \u00e8 stato ideato con l'obiettivo principale di incoraggiare l'interesse per l'astronomia osservativa e la scienza in generale da parte dei giovani.\nCollegamenti esterni.\nIl sito ufficiale del Progetto"}
{"id": "5544211", "revid": "86599", "url": "https://it.wikipedia.org/wiki?curid=5544211", "title": "166944 Seton", "text": "166944 Seton \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,2196166\u00a0UA e da un'eccentricit\u00e0 di 0,1825822, inclinata di 8,63113\u00b0 rispetto all'eclittica.\nL'asteroide \u00e8 dedicato alla religiosa statunitense Elizabeth Ann Bayley Seton."}
{"id": "5544212", "revid": "580197", "url": "https://it.wikipedia.org/wiki?curid=5544212", "title": "Lia W\u00e4lti", "text": "Carriera.\nW\u00e4lti si avvicina al calcio fin da piccola, condividendo la passione con il padre, il quale, dall'et\u00e0 di 8 anni la avvia alla carriera nella formazione giovanile mista dell'FC Langnau da lui allenata. Nel 2007 viene accettata dal Credit Suisse Football Academy di Huttwil, il centro sportivo nazionale gestito dalla Federcalcio svizzera, dove rimane per sei mesi prima di trasferirsi alla squadra del Team Bern-West. Durante questo periodo ha inoltre giocato nella squadra di sviluppo giovanile del .\nNel 2009 si trasferisce allo di Berna, giocando inizialmente nella squadra giovanile mista Under-16 prima di passare, l'anno successivo, alla squadra femminile venendo inserita nella prima squadra iscritta alla Lega Nazionale A.\nCon lo YB rimane 4 stagioni, diventando capitano della squadra nella stagione 2012-2013 e vincendo, al termine del campionato 2010-2011, il titolo di Campionessa di Svizzera, il primo per lei e l'undicesimo, a dieci stagioni dall'ultimo, per la societ\u00e0. Grazie a questo risultato W\u00e4lti ha l'occasione per debuttare in UEFA Women's Champions League nella stagione 2011-2012, disputando tutti i tre incontri del gruppo A nella fase preliminare di qualificazione, dove segna una delle 7 reti inflitte alle moldave del Goliador Chi\u0219in\u0103u, e i due dei sedicesimi entrambi persi con le danesi del , andando ancora a rete aprendo le marcature nell'incontro di ritorno in trasferta, terminato poi 2-1 per le padrone di casa.\nNell'aprile del 2013 W\u00e4lti coglie l'opportunit\u00e0 per disputare il suo primo campionato all'estero, sottoscrivendo un contratto biennale con il per disputare, da luglio, con le sei volte campionesse di Germania nonch\u00e9 due volte campionesse d'Europa la stagione entrante. Il tecnico Bernd Schroder la impiega fin dalla 1\u00aa giornata di campionato, facendo il suo debutto in Frauen-Bundesliga, il livello di vertice del campionato tedesco, l'8 settembre 2013, scesa titolare nell'incontro pareggiato per 1-1 con le avversarie dello . Alla sua prima stagione con il club di Potsdam condivide con le compagne prestazioni d'alta classifica, con la squadra che termina al 3\u00ba posto in Frauen-Bundesliga, per lei 19 presenze, e giunge in semifinale di Champions League, saltando solo gli incontri dei sedicesimi di finale con le estoni del , mentre in Coppa viene eliminata gi\u00e0 al 2\u00ba turno dall', squadra che disputer\u00e0 poi, perdendola, la finale.\nPer il suo primo gol deve attendere la stagione successiva, il 31 agosto 2014, siglando al 34' la rete del parziale 2-0 nell'incontro della 1\u00aa giornata di campionato vinto poi per 4-0 con l'. In questa stagione la squadra mantiene la propria competitivit\u00e0 terminando al 4\u00ba posto in Frauen-Bundesliga e giungendo a disputare la finale di Coppa, vinta poi dal al suo 2\u00ba titolo. W\u00e4lti, che nell'aprile 2014 si accorda con la societ\u00e0 per una proroga del contratto fino al 2016, matura 20 presenze in campionato, siglando 2 reti, alle quali si aggiungono 5 presenze in Coppa di Germania.\nIn tutto W\u00e4lti rimane legata alla societ\u00e0 per 5 stagioni, collezionando come migliore prestazione in Frauen-Bundesliga due terzi posti, nei campionati 2013-2014 e 2016-2017, una finale di Coppa di Germania, quella del 2015, e la semifinale di Champions League 2013-2014, con 2 reti siglate alle italiane della .\nNazionale.\nBachmann inizia ad essere convocata dalla Federcalcio svizzera (ASF-SFV) nel 2008, chiamata dal tecnico della formazione Under-17 Walter Sp\u00e4ni in occasione della doppia amichevole del 26 e 28 agosto con il e scendendo in campo da titolare in entrambi gli incontri, per poi inserirla in rosa con la squadra che affronta le qualificazioni all'Europeo di categoria 2009, il secondo organizzato dalla UEFA e che in quell'occasione si \u00e8 svolto in Svizzera, al Centre sportif de Colovray di Nyon. Fa il suo debutto in un torneo ufficiale UEFA il 18 ottobre, nell'incontro vinto per 6-0 sulla nella prima fase di qualificazione, dove nel corso della quale sigla la sua prima rete in maglia \"rossocrociata\", quella che al 56' fissa il risultato sul 2-0 con le pari et\u00e0 della . Dopo aver marcato 4 presenze in altre amichevoli, gioca anche le altre 3 partite della seconda fase, dove la sua nazionale dopo aver superato (1-0) e (2-1) viene battuta 6-0 dalla che le nega cos\u00ec l'accesso alla fase finale. \nDel 2011 \u00e8 la prima convocazione nella nazionale maggiore, chiamata dal commissario tecnico B\u00e9atrice von Siebenthal, da poco diciottenne, in occasione dell'amichevole del 21 agosto persa 5-0 con la , e dove fa il suo esordio da titolare.\nStatistiche.\nPresenze e reti nei club.\n\"Statistiche aggiornate al 28 aprile 2021.\""}
{"id": "5544222", "revid": "486946", "url": "https://it.wikipedia.org/wiki?curid=5544222", "title": "Antica Via Regina", "text": ""}
{"id": "5544225", "revid": "767487", "url": "https://it.wikipedia.org/wiki?curid=5544225", "title": "Popolazioni delle comunit\u00e0 sorde", "text": "Questa \u00e8 la lista di popolazioni delle comunit\u00e0 sorde per nazione:"}
{"id": "5544226", "revid": "1543377", "url": "https://it.wikipedia.org/wiki?curid=5544226", "title": "Nazionale di calcio femminile di Trinidad e Tobago", "text": "La nazionale di calcio femminile di Trinidad e Tobago \u00e8 la rappresentativa calcistica femminile di Trinidad e Tobago ed \u00e8 posta sotto l'egida della Federazione calcistica di Trinidad e Tobago (\"Trinidad and Tobago Football Association\" - TTFA).\nIn base alla classifica emessa dalla F\u00e9d\u00e9ration Internationale de Football Association (FIFA) il 24 giugno 2016, la nazionale femminile occupa il 45\u00ba posto del FIFA/Coca-Cola Women's World Ranking, guadagnandone due rispetto alla classifica redatta il 25 marzo 2016.\nCome membro della Caribbean Football Union (CFU) e della Confederation of North, Central America and Caribbean Association Football (CONCACAF) partecipa a vari tornei di calcio internazionali, come al Campionato mondiale FIFA, CONCACAF Women's Gold Cup, ai Giochi olimpici estivi, ai Giochi panamericani, e ai tornei a invito, come l'Algarve Cup o la Cyprus Cup.\nRosa.\nRosa della formazione iscritta alla CONCACAF Women's Gold Cup 2014.\nSelezionatore: Randy Waldrum"}
{"id": "5544229", "revid": "767487", "url": "https://it.wikipedia.org/wiki?curid=5544229", "title": "I due fratelli (film 1913)", "text": "I due fratelli \u00e8 un film italiano del 1913.\nTrama.\nGiorgio e Renato sono fratelli, ma molto diversi tra loro. Il primo \u00e8 un uomo serio, dedito al lavoro e alla famiglia, il secondo \u00e8 fatuo, attratto dai lussi e amante di Lilly, una donna capricciosa e avida per la quale ha dilapidato tutto. Giorgio non perde occasione di implorarla a lasciar andare suo fratello, ma Lilly prima sembra acconsentire per poi tornare tra le braccia del giovane dissoluto.\nRimasto ormai senza niente Renato falsifica la firma del fratello per poter comprare una collana per Lilly, poi uccide lo zio per svaligiarne la cassaforte. Giorgio fa sparire l'arma del delitto e salva il fratello dalla prigione, ma Renato \u00e8 roso dal rimorso, ha incubi spaventosi finch\u00e9 una notte, gettandosi in un precipizio, paga con la vita il delitto commesso."}
{"id": "5544231", "revid": "300067", "url": "https://it.wikipedia.org/wiki?curid=5544231", "title": "Maquoketa (Iowa)", "text": ""}
{"id": "5544240", "revid": "111570329", "url": "https://it.wikipedia.org/wiki?curid=5544240", "title": "Auguste Lacaussade", "text": "Biografia.\nAuguste Lacaussede era figlio di Pierre-Augustin Cazenave de Lacaussade, avvocato di un gran casato di Bordeaux, e di una meticcia Fanny-Lucile dite Desjardins.\nPertanto esso aveva un quarto di sangue di colore. Fatto che segner\u00e0 profondamente la sua vita.\nAll'et\u00e0 di dieci anni, gli fu vietato l'ingresso al Collegio Royal, a causa dell'illegittimit\u00e0 dei suoi natali. Cos\u00ec va a studiare a Nantes dopo aver trascorso i primi anni della sua vita a Champ-Borne.\nConobbe Leconte de Lisle ed essi rimaser\u00f2 uniti fino alla morte di Leconte de Lisle."}
{"id": "5544241", "revid": "663330", "url": "https://it.wikipedia.org/wiki?curid=5544241", "title": "Leo Mattei - Unit\u00e0 Speciale", "text": "L\u00e9o Mattei - Unit\u00e0 Speciale (\"L\u00e9o Matte\u00ef, Brigade des mineurs\") \u00e8 una serie televisiva francese poliziesca, prodotta e trasmessa dal 12 dicembre 2013 da TF1.\nLa serie viene rinnovata per una quinta e una sesta stagione.\nTrama.\nL\u00e9o Mattei \u00e8 a capo di una squadra che indaga su crimini legati a minori, quali omicidi e sparizioni. Mattei lavora aiutato dal tenente Clara Besson, dal tenente Jonathan Nessib e dalla psicologa Jeanne Delorme."}
{"id": "5544242", "revid": "61051", "url": "https://it.wikipedia.org/wiki?curid=5544242", "title": "Pollice cubico", "text": ""}
{"id": "5544244", "revid": "767487", "url": "https://it.wikipedia.org/wiki?curid=5544244", "title": "Calcio Lecco 2011-2012", "text": "Questa pagina raccoglie le informazioni riguardanti il Calcio Lecco nelle competizioni ufficiali della stagione 2011-2012.\nStagione.\nNella stagione 2011-12 il Lecco disput\u00f2 il girone A del campionato di Lega Pro di Seconda Divisione, ottenendo 37 punti totali. Si classific\u00f2 cos\u00ec in diciassettesima posizione e fu costretto a disputare i playout contro il Mantova per potersi salvare. Dopo un pareggio in casa (1-1) ed una sconfitta (2-1) a Mantova, il Lecco retrocesse in Serie D, insieme a Montichiari, Sambonifacese e Valenzana. Il torneo vide la promozione in Prima Divisione di Treviso, San Marino e Cuneo."}
{"id": "5544245", "revid": "767487", "url": "https://it.wikipedia.org/wiki?curid=5544245", "title": "Guerino Siligardi", "text": "Biografia.\nSuo padre muore prematuramente nel 1932 in un incidente, iniziando cos\u00ec a lavorare subito e mandando i soldi alla famiglia per mantenerla. Aveva due sorelle pi\u00f9 giovani, Luciana e Marina Siligardi, ancora vive.\nNon sposato, dopo una vita in giro per l\u2019Italia, torna a Carpi negli ultimi anni, vicino alla sua famiglia. Muore il giorno di Pasqua del 2008, in ospedale, a causa di complicazioni dovute ad un\u2019operazione.\nCarriera.\nGiocatore.\nEsordisce a livello professionistico all'et\u00e0 di diciassette anni con il Carpi, con cui nella stagione 1941-1942 disputa il campionato di Serie C. Nella stagione 1942-1943 fa parte della rosa del Modena, con cui vince il campionato di Serie B. Nella stagione 1943-1944 partecipa al campionato di Divisione Nazionale con il Carpi, dove fa la riserva di Arnaldo Sentimenti.\nDopo la fine della Seconda guerra mondiale continua a giocare nel Carpi, con cui nella stagione 1945-1946 gioca in Serie C. Nella stagione 1947-1948 veste la maglia del Gubbio, con cui gioca 18 partite in Serie B 1947-1948; rimane nella squadra umbra anche nella stagione 1948-1949, disputata in Serie C.\nNel 1949 si trasferisce al Catanzaro, con la cui maglia nella stagione 1949-1950 subisce 25 reti in 15 presenze in Serie C; viene riconfermato in squadra anche per la stagione 1950-1951, nella quale gioca stabilmente da titolare, subendo 28 reti in 33 presenze in campionato.\nNel 1951 viene acquistato dalla Salernitana, societ\u00e0 di Serie B; con i campani subisce 20 reti in 20 presenze nella stagione 1951-1952 e 5 reti in 5 presenze nella stagione 1952-1953; successivamente, nella stagione 1955-1956 torna a giocare nel Carpi, in IV Serie.\nAllenatore.\nNella stagione 1954-1955 e nella stagione 1955-1956 ha allenato il Carpi in IV Serie; \u00e8 tornato sulla panchina del club emiliano anche nella stagione 1971-1972, disputata in Serie D, nella quale ha allenato i biancorossi a partire dalla diciottesima giornata.\nSuccessivamente \u00e8 rimasto ad allenare i biancorossi per tutta la stagione 1972-1973 e per tutta la stagione 1973-1974, conclusasi con la vittoria del campionato e, quindi, con la promozione nel successivo campionato di Serie C.\nNella stagione 1974-1975 \u00e8 subentrato ad Evaristo Malavasi (che in precedenza aveva a sua volta sostituito Dino Binacchi, che ad inizio stagione aveva preso il posto di Siligardi) sulla panchina del Carpi, con cui conclude al ventesimo posto in classifica il girone B del campionato di Serie C.\nNegli anni successivi ha ancora lavorato nel Carpi, come preparatore dei portieri nel settore giovanile, incarico lasciato definitivamente nel 1993."}
{"id": "5544246", "revid": "287204", "url": "https://it.wikipedia.org/wiki?curid=5544246", "title": "Legami (telenovela)", "text": ""}
{"id": "5544250", "revid": "729019", "url": "https://it.wikipedia.org/wiki?curid=5544250", "title": "Rabies (Skinny Puppy)", "text": "Rabies \u00e8 il quinto album in studio del gruppo musicale canadese Skinny Puppy, pubblicato nel 1989."}
{"id": "5544251", "revid": "287204", "url": "https://it.wikipedia.org/wiki?curid=5544251", "title": "Marco Valerio Messalla (console 32 a.C.)", "text": "Biografia.\nValerio Messalla, un membro della gens patrizia Valeria, era figlio di Marco Valerio Messalla Rufo, console nel 53 a.C. In quell'anno, fu nominato \"triumvir monetalis\".\nPrese parte alla guerra civile e agli sconvolgimenti politici causati dal secondo triumvirato e, nel 32 a.C., fu nominato console suffetto dopo che entrambi i consoli lasciarono Roma per unirsi Marco Antonio a Efeso, a seguito di un attacco di Ottaviano a Gaio Sosio e Marco Antonio. Nulla di pi\u00f9 si sa della sua carriera dopo la fine del consolato.\nValerio Messalla non ebbe apparentemente figli naturali. Per\u00f2 adott\u00f2 probabilmente Marco Valerio Messalla Appiano, che era il figlio di Appio Claudio Pulcro, console del 38 a.C."}
{"id": "5544252", "revid": "111939756", "url": "https://it.wikipedia.org/wiki?curid=5544252", "title": "Xu Ruoya", "text": "Gioca nel ruolo di schiacciatrice nello .\nCarriera.\nClub.\nLa carriera di Xu Ruoya inizia inizia nel 2007, all'interno del settore giovanile dello , dove gioca per sei annate. Nella stagione 2013-14 debutta in prima squadra, esordendo in Chinese Volleyball League, conquistando lo scudetto al termine del campionato 2016-17.\nNel campionato 2019-20 emigra per la prima volta all'estero, andando a giocare nella Superliga serba con lo .\nNazionale.\nNel 2011 fa parte della selezione Under-18 che vince la medaglia d'argento al campionato mondiale di categoria. Nel 2017 riceve le prime convocazioni in nazionale maggiore, conquistando il bronzo al Montreux Volley Masters."}
{"id": "5544253", "revid": "729019", "url": "https://it.wikipedia.org/wiki?curid=5544253", "title": "Too Dark Park", "text": "Too Dark Park \u00e8 il sesto album in studio del gruppo musicale canadese Skinny Puppy, pubblicato nel 1990."}
{"id": "5544254", "revid": "729019", "url": "https://it.wikipedia.org/wiki?curid=5544254", "title": "Last Rights", "text": "Last Rights \u00e8 il settimo album in studio del gruppo musicale canadese Skinny Puppy, pubblicato nel 1992."}
{"id": "5544255", "revid": "201394", "url": "https://it.wikipedia.org/wiki?curid=5544255", "title": "The Greater Wrong of the Right", "text": "The Greater Wrong of the Right \u00e8 il nono album in studio del gruppo musicale canadese Skinny Puppy, pubblicato nel 2004."}
{"id": "5544256", "revid": "767487", "url": "https://it.wikipedia.org/wiki?curid=5544256", "title": "Potito Valerio Messalla", "text": "Biografia.\nEra probabilmente un figlio di Marco Valerio Messalla Rufo, console del 53 a.C., e quindi fratello di Marco Valerio Messalla, console suffetto nel 32 a.C.\nEbbe probabilmente due figli: Manio Valerio Messalla Potito e Lucio Valerio Messalla Voleso, console del 5. Nel 17, Messala partecip\u00f2 ai giochi secolari.\nCarriera.\nFu \"triumvir monetalis\" intorno al 42 a.C. e circa nel 32 a.C. fu nominato pretore. Divent\u00f2 console suffetto nel 29 a.C. e proconsole in Asia fino al 23 a.C.. Intorno al 19-18 a.C. fu \"legato pro pretore\" in Siria"}
{"id": "5544257", "revid": "729019", "url": "https://it.wikipedia.org/wiki?curid=5544257", "title": "Mythmaker", "text": "Mythmaker \u00e8 il decimo album in studio del gruppo musicale canadese Skinny Puppy, pubblicato nel 2007."}
{"id": "5544260", "revid": "226458", "url": "https://it.wikipedia.org/wiki?curid=5544260", "title": "Antica torre di Galata", "text": "L\u2019antica torre di Galata (in greco \u2018'Megalos pyrgos'\u2019, o \u201cGrande torre\u201d) era una torre appartenente alle difese della citt\u00e0 di Costantinopoli, sul lato nord del Corno d'Oro, all'interno della cittadella di Galata.\nDa questa torre partiva l'estremit\u00e0 settentrionale della grande catena tesa all'imboccatura del Corno d'oro per impedire alle navi nemiche di entrare nel porto: la torre ospitava i meccanismi che permettevano di sollevare e abbassare la catena.\nFu in gran parte distrutta durante il sacco di Costantinopoli del 1204 da parte dei partecipanti alla quarta crociata. Nel 1348 i Genovesi ricostruirono l'attuale torre di Galata, spostata sulla sommit\u00e0 dell'altura di Galata, chiamandola inizialmente \u2018'Christea turris'\u2019 (\u201ctorre di Cristo\u201d)."}
{"id": "5544262", "revid": "88740", "url": "https://it.wikipedia.org/wiki?curid=5544262", "title": "Gallo di Barcelos", "text": "Il gallo di Barcelos (in portoghese: \"galo de Barcelos\") \u00e8 una figura leggendaria del folclore portoghese, legata in particolare alla citt\u00e0 di Barcelos, nel Minho (Portogallo settentrionale), ma in seguito diventato un simbolo dell'intero Paese, che si ritrova in vari souvenir.\nLa leggenda.\nLa leggenda racconta di un pellegrino galiziano che, mentre stava facendo ritorno a Santiago di Compostela, fu arrestato e condannato a morte nella citt\u00e0 di Barcelos con l'accusa di aver rubato dell'argento ad un proprietario terriero locale.\nIl condannato, che si proclamava innocente, si precipit\u00f2 dal giudice con l'intenzione di chiedere la grazia. In quel momento, quest'ultimo, stava pranzando, intento a consumare un gallo arrosto: il condannato afferm\u00f2 di essere certo della propria innocenza cos\u00ec come era certo che il gallo si sarebbe alzato dal piatto per provare la sua innocenza, ma il giudice ovviamente non gli credette.\nTuttavia, proprio mentre il pellegrino stava per essere impiccato, il gallo si alz\u00f2 ed inizi\u00f2 a cantare. Il giudice si precipit\u00f2 sul luogo del patibolo ed appur\u00f2 che il condannato era ancora vivo perch\u00e9 il nodo non era stato stretto sufficientemente.\nIn seguito il pellegrino galiziano avrebbe fatto ritorno a Barcelos, dove avrebbe intagliato il cosiddetto Cruzeiro do Senhor do Galo, ovvero il \"crocifisso del signore del gallo\", crocifisso conservato nel museo archeologico locale.\nIl gallo di Barcelos nella cultura di massa.\nNel 1935, la figura del gallo di Barcelos apparve in una mostra d'arte internazionale tenutasi a Ginevra.\nIl gallo di Barcelos divenne simbolo dell'identit\u00e0 culturale portoghese intorno agli anni cinquanta-sessanta del XX secolo.\nA partire poi dagli anni ottanta, il gallo di Barcelos, da figura del folcolore qual era, divenne piuttosto un simbolo turistico del Portogallo. Si ritrova cos\u00ec in immagini pubblicitarie che promuovono il turismo in Portogallo."}
{"id": "5544263", "revid": "247222", "url": "https://it.wikipedia.org/wiki?curid=5544263", "title": "Pretty Together", "text": "Pretty Together \u00e8 il sesto album in studio del gruppo rock canadese Sloan, pubblicato nel 2001."}
{"id": "5544264", "revid": "729019", "url": "https://it.wikipedia.org/wiki?curid=5544264", "title": "Jona J.6", "text": "Lo Jona J.6 o Magni Jona J.6 o J.6S \u00e8 stato un aereo da addestramento sperimentale biplano monomotore del tipo ad ala sesquiplana, costruito dall'ingegner Alberto Jona nel 1934; si trattava di un velivolo innovativo per la possibilit\u00e0 dell'ala superiore di poter oscillare longitudinalmente, per meglio controllare il rollio del velivolo, ci\u00f2 grazie ad una cerniera e degli ammortizzatori posti nei montanti.\nStoria del progetto.\nNel tentativo di semplificare il controllo di un velivolo l'ing. Jona pens\u00f2 di sperimentare un sistema che con la sola cloche potesse controllare il rollio del velivolo. Inoltre, il sistema progettato oltre a garantire facilit\u00e0 di comandi, non essendo necessario usare gli alettoni, garantiva un volo \"morbido\" anche in caso di turbolenza ed era immune dai pericoli di scivolata d'ala, di auto-rotazione e di vite.\nLo Jona J.6 venne costruito dalla Piero Magni Aviazione di Taliedo; si trattava di un velivolo da addestramento con due posti in tandem, sesquiplano, caratterizzato dall'ala superiore oscillante, mentre la piccola ala inferiore era fissa e serviva per compensare la coppia motrice; aveva ammortizzatori con bloccaggio idraulico dell'ala oscillante oltre ai normali alettoni di curvatura, installazioni elettriche per il volo di notte, ecc.\nVenne mostrato in anteprima al Salone di Milano del 1935, l'anno prima del suo primo volo, che avvenne il 24 maggio 1936, con l'ala oscillante bloccata. Successivi voli con l'ala oscillante attiva confermarono ampiamente la bont\u00e0 del progetto dell'ing. Jona, suscitando un grande interesse nella stampa specializzata dell'epoca.\nTecnica.\nCellula.\nAveva una fusoliera in tubi di acciaio al cromo-molibdeno saldati, rivestita in lamiera di alluminio e tela, con due posti in tandem a doppi comandi ricoperti da una capottina con apertura laterale.\nMotore.\nIl prototipo J.6 montava un Fiat A.54 da 140 CV (103 kW); questo motore venne poi sostituito nella piccola serie di J.6S con l'Alfa Romeo D2-C30 stellare da 240\u00a0CV con compressore a lobi tipo Rootes ed elica metallica a passo variabile a terra.\nNell'esemplare con motore Fiat, il motore era contornato da un anello Townend.\nSistemi e impianti.\nL'elemento caratterizzante il velivolo era il sistema di ala oscillante; con questo sistema, relativamente complesso, costituito da una cerniera e da ammortizzatori posti nei montanti cui era trattenuta l'ala superiore, era possibile manovrare in volo usando solamente la cloche semplificando enormemente il controllo del velivolo anche in condizione d'instabilit\u00e0 atmosferica laterale. Il velivolo con questo sistema poteva far oscillare l'ala superiore lungo l'asse centrale parallelo alla direzione di volo fino a un massimo di dieci gradi. Il sistema faceva s\u00ec che quando un'estremit\u00e0 alare si alzava, automaticamente gli alettoni contrastavano questo movimento, alzandosi quelli omolaterali e abbassandosi quelli controlaterali, riportando cos\u00ec l'ala nella posizione originale. In questo modo la fusoliera risultava \"appesa\" all'ala superiore e cos\u00ec libera di pendolare facilitava il mantenimento della stabilit\u00e0 trasversale della stessa.\nL'ala oscillante poteva essere bloccata, facendo tornare il comando degli alettoni manuale. Il blocco poteva infine applicarsi per qualunque inclinazione laterale senza far andare l'ala oltre il centro (0\u00b0) nel suo ritorno di bascullaggio. Inoltre, l'ala era anche dotata di alette Handley Page, che impedivano lo stallo in caso di assetto ad alta incidenza.\nTutte le ali erano di costruzione lignea, con dei longheroni di spruce e compensato, scatolati e con rivestimento lavorante in legno per garantire la giusta rigidit\u00e0 visto il notevole sbalzo. Quella superiore, come si \u00e8 visto, aveva alettoni e alette; l'inferiore aveva alettoni che potevano anche piegarsi con movimento sincrono per agire da flaps.\nI piani di coda erano in legno.\nIl carrello era dotato di ammortizzatori oleodinamici e di freni alle ruote.\nArmamento.\nSulla seconda versione venne prevista e montata una mitragliatrice Breda-SAFAT da 7,7\u00a0mm in caccia."}
{"id": "5544265", "revid": "287204", "url": "https://it.wikipedia.org/wiki?curid=5544265", "title": "Action Pact (album)", "text": "Action Pact \u00e8 il settimo album in studio del gruppo rock canadese Sloan, pubblicato nel 2003."}
{"id": "5544267", "revid": "767487", "url": "https://it.wikipedia.org/wiki?curid=5544267", "title": "Bragg's New Suit", "text": "Bragg's New Suit \u00e8 un cortometraggio muto del 1913 scritto e diretto da Charles M. Seay.\nTrama.\nIl nuovo abito di Bragg in realt\u00e0 non \u00e8 suo, ma gli \u00e8 stato imprestato da un irlandese che, dopo averlo spinto in un fossato, ha cercato di rimediare dandogli il suo miglior vestito. Al club, Bragg racconta invece una storia diversa e molto pi\u00f9 intrigante, per venire poi sbugiardato dal vero proprietario del vestito.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio di 209 metri - usc\u00ec nelle sale cinematografiche degli Stati Uniti il 21 maggio 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, il documentario \"Glimpses of Colorado in Winter\"."}
{"id": "5544268", "revid": "247222", "url": "https://it.wikipedia.org/wiki?curid=5544268", "title": "Never Hear the End of It", "text": "Never Hear the End of It \u00e8 l'ottavo album in studio del gruppo rock canadese Sloan, pubblicato nel 2006."}
{"id": "5544271", "revid": "247222", "url": "https://it.wikipedia.org/wiki?curid=5544271", "title": "Parallel Play", "text": "Parallel Play \u00e8 il nono album in studio del gruppo rock canadese Sloan, pubblicato nel 2008."}
{"id": "5544274", "revid": "767487", "url": "https://it.wikipedia.org/wiki?curid=5544274", "title": "Tangled Up in Me", "text": "Tangled Up in Me \u00e8 un singolo della cantante canadese Skye Sweetnam, pubblicato nel 2004 ed estratto dall'album \"Noise from the Basement\"."}
{"id": "5544278", "revid": "110157", "url": "https://it.wikipedia.org/wiki?curid=5544278", "title": "Memphis South Stars", "text": "I Memphis South Stars sono stati una squadra di hockey su ghiaccio della con sede nella citt\u00e0 di Memphis, nello Stato del Tennessee. Nacquero nel 1967 e disputarono la Central Hockey League fino al loro scioglimento giunto nel 1969. Nel corso delle stagioni furono affiliati ai Minnesota North Stars.\nStoria.\nDopo la fine dell'epoca delle Original Six nel 1967 nacquero sei nuove franchigie in National Hockey League, e una di queste fu quella dei Minnesota North Stars. Per poter avere giocatori disponibili in caso di bisogno l'organizzazione cre\u00f2 quello stesso anno un farm team in Central Hockey League nella citt\u00e0 pi\u00f9 grande del Tennessee, Memphis.\nLa squadra assunse la denominazione \"South Stars\" in contrapposizione ai \"North Stars\" del Minnesota e gioc\u00f2 presso il Mid-South Coliseum, dove nelle tre stagioni precedenti avevano giocato i Memphis Wings, formazione affiliata ai Detroit Red Wings. I South Stars durarono solo due stagioni, infatti nel 1969 la squadra si trasfer\u00ec nell'Iowa e cambi\u00f2 il proprio nome in Iowa Stars.\nAffiliazioni.\nNel corso della loro storia i Memphis South Stars sono stati affiliati alle seguenti franchigie della National Hockey League:"}
{"id": "5544279", "revid": "588403", "url": "https://it.wikipedia.org/wiki?curid=5544279", "title": "Eccellenza 2015-2016", "text": "Il campionato italiano di calcio di Eccellenza 2015-2016 \u00e8 il quinto livello del campionato italiano di calcio per la stagione 2015-2016 ed il primo a livello regionale. \u00c8 costituito da 28 gironi gestiti direttamente dai Comitati Regionali della Lega Nazionale Dilettanti.\nPlay-off nazionali.\nDate semifinali: 15/05/16 (andata); 22/05/16 (ritorno)\nDate finali: 05/06/16 (andata); 12/06/16 (ritorno)"}
{"id": "5544280", "revid": "184755", "url": "https://it.wikipedia.org/wiki?curid=5544280", "title": "Tamia (album)", "text": "Tamia \u00e8 il primo ed eponimo album in studio della cantante canadese Tamia, pubblicato nel 1998."}
{"id": "5544284", "revid": "184755", "url": "https://it.wikipedia.org/wiki?curid=5544284", "title": "A Nu Day", "text": "A Nu Day \u00e8 il secondo album in studio della cantante canadese Tamia, pubblicato nel 2000."}
{"id": "5544286", "revid": "184755", "url": "https://it.wikipedia.org/wiki?curid=5544286", "title": "So into You", "text": "So Into You \u00e8 un singolo della cantante canadese Tamia, pubblicato nel 1998 ed estratto dall'album \"Tamia\". La canzone \u00e8 stata scritta da Tim Kelley, Bob Robinson, Tamia Washington, Lionel Richie e Ronald LaPread.\nIl brano \u00e8 stato soggetto di un remake di Into You con la cantante, che ottenne molto pi\u00f9 successo della versione originale."}
{"id": "5544288", "revid": "1305772", "url": "https://it.wikipedia.org/wiki?curid=5544288", "title": "Casa Tavel", "text": "Casa Tavel (in francese: Maison Tavel) \u00e8 uno storico edificio di Ginevra, in Svizzera, costruito nella forma attuale a partire dal 1334, ma le cui origini risalgono probabilmente al XII secolo. \u00c8 la pi\u00f9 antica residenza privata della citt\u00e0 ed \u00e8 sede del \"Mus\u00e9e du Vieux Gen\u00e8ve\" (\"Museo della Vecchia Ginevra\").\nDescrizione.\nCasa Tavel si trova al nr. 6 di Rue du Puits-St-Pierre, nella parte vecchia della citt\u00e0, situata nella parte meridionale del centro, a nord del Parc des Bastions \nL'edificio presenta una facciata gotica in pietra con una fila di tre finestre e una torretta angolare.\nAll'interno dell'edificio, oltre al Mus\u00e9e du Vieux Gen\u00e8ve, dedicato alla vita cittadina dal XIV al XIX secolo, si possono ammirare al secondo dodici camere che offrono uno spaccato della vita a Ginevra nel XVII secolo.\nTra i punti di interesse, figura un plastico metallico che mostra com'era Ginevra nel 1850.\nStoria.\nL'edificio fu costruito dalla famiglia Tavel nel corso del XII secolo.\nLe prime attestazioni storiche sull'esistenza dell'edificio risalgono tuttavia soltanto al 1303.\nNel 1334, l'edificio and\u00f2 completamente distrutto da un incendio e fu ricostruito.\nDopo essere stata abitata da varie famiglie influenti, nel 1963 fu acquistata dalla citt\u00e0 di Ginevra.\nDopo un'ampia opera di restauro, fu trasformata in museo nel 1986."}
{"id": "5544290", "revid": "736476", "url": "https://it.wikipedia.org/wiki?curid=5544290", "title": "Maison Tavel", "text": ""}
{"id": "5544291", "revid": "399", "url": "https://it.wikipedia.org/wiki?curid=5544291", "title": "David Brown Ltd.", "text": ""}
{"id": "5544293", "revid": "184755", "url": "https://it.wikipedia.org/wiki?curid=5544293", "title": "More (Tamia)", "text": "More \u00e8 il terzo album in studio della cantante canadese Tamia, pubblicato nel 2004."}
{"id": "5544296", "revid": "294794", "url": "https://it.wikipedia.org/wiki?curid=5544296", "title": "Episodi di Cedar Cove (prima stagione)", "text": "La prima stagione della serie televisiva Cedar Cove \u00e8 stata trasmessa negli Stati Uniti da Hallmark Channel dal 20 luglio 2013 al 12 ottobre 2013.\nIn Italia \u00e8 stata trasmessa da Rai 1 dal 1\u00ba luglio 2015 al 12 agosto 2015."}
{"id": "5544299", "revid": "287204", "url": "https://it.wikipedia.org/wiki?curid=5544299", "title": "Between Friends (Tamia)", "text": "Between Friends \u00e8 il quarto album in studio della cantante canadese Tamia, pubblicato nel 2006."}
{"id": "5544300", "revid": "287204", "url": "https://it.wikipedia.org/wiki?curid=5544300", "title": "Lega professionistica degli Emirati Arabi Uniti 2014-2015", "text": "La UAE Pro-League 2014-2015 \u00e8 stata la 40\u00aa edizione della massima competizione nazionale per club degli Emirati Arabi Uniti, la settima dall'introduzione del calcio professionistico negli Emirati e la seconda con il nuovo nome di UAE Arabian Gulf League, la squadra campione in carica \u00e8 l'Al-Ahli Club, che nella precedente stagione si \u00e8 aggiudicata il sesto titolo nazionale\nAlla competizione prenderanno parte nuovamente 14 squadre, tra cui le due neo-promosse Ittihad Kalba ed Dibba Al-Fujairah.\nL'Al Ain vince il campionato, laureandosi campione degli Emirati per la dodicesima volta nella sua storia e per la terza volta negli ultimi quattro anni.\nClassifica finale.\nLegenda:\n\u00a0\u00a0\u00a0\u00a0\u00a0 Campione degli Emirati Arabi Uniti e ammessa alla AFC Champions League 2016\n\u00a0\u00a0\u00a0\u00a0\u00a0 Ammesse alla AFC Champions League 2016\n\u00a0\u00a0\u00a0\u00a0\u00a0 Retrocessa in UAE Second Division 2015-2016\nNote:"}
{"id": "5544302", "revid": "184755", "url": "https://it.wikipedia.org/wiki?curid=5544302", "title": "Beautiful Surprise", "text": "Beautiful Surprise \u00e8 il quinto album in studio della cantante canadese Tamia, pubblicato nel 2012."}
{"id": "5544305", "revid": "2033069", "url": "https://it.wikipedia.org/wiki?curid=5544305", "title": "Benched - Difesa d'ufficio", "text": "Benched - Difesa d'ufficio \u00e8 una serie televisiva statunitense creata da Michaela Watkins e Damon Jones che ha debuttato dal 28 ottobre 2014 su USA Network. In Italia \u00e8 stata trasmessa su Rai 3 dal 28 luglio 2015."}
{"id": "5544306", "revid": "1305772", "url": "https://it.wikipedia.org/wiki?curid=5544306", "title": "Silvatici", "text": "I Silvatici sono una nobile famiglia pisana insignita del titolo di patrizi pisani e fiorentini inserita nel Libro d'oro della nobilt\u00e0 italiana p.\u00a0660-661.\nStemma.\nLo stemma gentilizio della famiglia \u00e8 descritto da Vittorio Spreti \"di rosso a tre pali d'azzurro attraversati da una decusse (una croce di Sant'Andrea) di nero, accantonata ai fianchi da due stelle di otto raggi d'oro, poste sui pali d'Azzurro\". Il blasone \u00e8 accollato alla Croce dei Cavalieri di Santo Stefano. Prima del XVIII secolo, si fregiava di uno \"scudo parlante\", cio\u00e8 un'arma che attraverso una figura che allude ad una qualit\u00e0 posseduta dalla famiglia: rappresentava infatti Ercole, simbolo di forza.\nLo stemma dei Silvatici \u00e8 visibile nei palazzi di Vicopisano, nel palazzo di Pisa (in piazza Santa Caterina), a Firenze in via delle Ruote e nella basilica di Santa Croce, come riportato dall'archivio storico di Firenze e dalla raccolta Ceramelli Papiani su \"I blasoni delle famiglie toscane\"\nOrigini della famiglia: Lombardia e Capua.\nLa famiglia Silvatici, con origini longobarde, si muove sulle grandi direttrici di espansione attraverso cui si insediano i Longobardi in Italia. Una parte in loro, si stabilisce al nord Italia e un'altra parte si dirige verso il Principato di Capua e di Salerno. Una parte continu\u00f2 a risiedere nella Padania, mentre una parte si stabil\u00ec a Capua dedicandosi al commercio della seta e allo studio del diritto. Il documento pi\u00f9 antico che riguarda la famiglia Silvatici si trova all'interno del Codice diplomatico bresciano che riporta la data dal 6 luglio 1175. In questo documento si parla della regolamentazione dei confini tra gli abitanti di Serlis e l'Abate di S.Pietro di Monte Ursino, uno dei confini pi\u00f9 volte rammentato \u00e8 dei Silvatici. (Calanchi Silvatici). Negli atti del Comune di Milano, anno 1194, nel Palazzo di Vercelli, si stabilisce la Pace tra i Cremonesi e i Milanesi, come testimonio ritroviamo Johannes Silvaticus fra i consoli di Asti. Altri documenti riguardanti la vita dei Silvatici nei territori della Lombardia riguardano il Nobile Vir. Mafeus de Silvaticis, mediolanensis, che dal primo ottobre 1464 in avanti ha una paga di trecento fiorini come capitano di ventura e certamente molto apprezzato dai Visconti.\nLe notizie riguardanti il ceppo proveniente da Capua iniziano invece a partire dal \"Ser Francesco venuto di Napoli\" che era uno dei Baroni del Regno di Napoli nel 1400 quando il dominio era Aragonese. Il re Ferrante e il figlio cercarono di mettere ordine tra i Baroni Napoletani che battevano moneta e avevano un proprio esercito amministrando la giustizia. Dopo molte dispute fra il re e i Baroni, si giunse al 1486, anno della Battaglia fra gli Aragonesi e i Baroni, i quali persero pur avendo l'aiuto dalle Milizie Papali. La decisione del re dopo aver fatto uccidere un Principe di San Severino e il suo Segretario fu quella di esiliare i Baroni: Ser Francesco fu dunque anche lui esiliato e decise di trasferirsi con tutta la Famiglia a Pisa, seguendo la via della Seta.\nPatrizi pisani e fiorentini.\nIl primo ad arrivare in Toscana nella seconda met\u00e0 del Quattrocento dal regno di Napoli fu dunque ser Franciscus de Silvaticis, abile commerciante di seta, forse richiamato a Pisa dalla favorevole legislazione varata dalle autorit\u00e0 cittadine a sostegno di tale arte. Ser Francesco giunse a Pisa con il figlio Niccol\u00f2 designato nelle carte Pisane con il cognome \"De Silvaticis di San Severino\" e gi\u00e0 nel 1502 Niccol\u00f2 \u00e8 fatto cittadino Pisano, nobile della citt\u00e0. \nIn quel periodo, Pisa, dopo molte lotte con Firenze \u00e8 assediata dai Fiorentini, l'assedio dur\u00f2 dal 1490 al 1509, anno in cui Pisa fu definitivamente assorbita dal potere fiorentino. Nel documento della Pace fatta tra Pisa e Firenze, si rammenta che Niccol\u00f2 De Silvaticis San Severino, fu un rappresentante delle quindici famiglie privilegiate che firmarono la Pace fra la Repubblica Pisana e quella Fiorentina: \"Unus ex quindecim familis privilegiatis inter pacem\": questa dichiarazione \u00e8 stata fatta dal Cancelliere pisano Vincenzo Aulla nel 4 febbraio 1629 servendo, per un processo di Nobilt\u00e1, per entrare nei Cavalieri di Santo Stefano.\nLa cittadinanza fiorentina fu ottenuta nel 1636 con tutte le \"immunit\u00e0, privilegi et esenzioni che godono i propri cittadini originali, e senza l'obbligo di venire ad abitare la citt\u00e0\". La concessione fu possibile grazie alla disposizione di Cosimo I che aveva concesso questo privilegio ad otto famiglie di altrettante citt\u00e0 dello Stato come ricompensa dell'aiuto fornito nella guerra contro Siena. Si era infatti estinto uno dei casati che aveva questo diritto e i Silvatici vi subentrarono a pieno titolo.\nCariche cittadine a Pisa e Firenze.\nCariche e onorificenze dei Silvatici dal 1500 ad oggi ricoperte\nGiuseppe Silvatici e il titolo di Barone.\nNel 1870 il Granduca Leopoldo II Asburgo Lorena lascia la Toscana a seguito del plebiscito che fece s\u00ec che la Toscana aderisse al Regno di Sardegna. Furono pochi i fiorentini che assistettero all'uscita di scena del Granduca Leopoldo II. Giuseppe, figlio di Lorenzo e Virginia Battaglini, fece una veloce carriera militare e nel 1859, a poco pi\u00f9 di trent'anni, era aiutante del Generale Ferrari Agradi vivendo a Firenze. \nMolte notizie su di lui provengono dal suo diario, del 1859, pubblicato dallo storico Conte Giorgio Cucentrentoli, in cui racconta il suo viaggio a Napoli con le altezze reali, Leopoldo II e il giovane Principe ereditario, Ferdinando IV, in esilio. \nDal tenore di questo diario si deduce che Giuseppe era intimo della famiglia Gran Ducale e li frequentava abitualmente. Nel luglio, oramai iniziati i moti della libert\u00e0 italiana, si avvicina il Plebiscito con cui i toscani avrebbero scelto di annettersi al Regno di Sardegna. Il Granduca Leopoldo II decise in gran fretta di partire in esilio con la carrozza. \nMentre la carrozza stava per partire, il maggiore Giuseppe Silvatici che assisteva addolorato ai preparativi del viaggio, di slancio sal\u00ec a cassetta della carrozza, con la sola giacca che aveva addosso, per seguire nel bene o nel male i suoi sovrani, perdendo cos\u00ec tutti i suoi beni italiani. Da quel giorno il maggiore fece parte di quella piccola corte tutta toscana (marchesi Nerli, Pompeo Provenzali e la contessa Adele Palagi Spada) che condivise con i granduchi gli anni dell'esilio a Schlackenwerth, in Boemia e poi a Salisburgo. \nIl Silvatici, secondo quanto si apprende dalle cronache di Giorgio Cucentrentoli, tent\u00f2 di convincere Leopoldo II, con altri tre ufficiali, a raggiungere il forte di San Martino a San Piero a Sieve per organizzare un ritorno a Firenze. Ma non ci riusc\u00ec. La fedelt\u00e0 di Giuseppe Silvatici venne ricompensata con la concessione del titolo di Barone e il privilegio di far precedere al cognome il titolo di \"Von\". Ferdinando IV inoltre tribut\u00f2 al Silvatici la cittadinanza austriaca e la dignit\u00e0 di Maresciallo di Corte. \nTermin\u00f2 dopo una lunga malattia la sua vita a Firenze in una casa di via Fiesolana assistito dalla moglie Maria de Lanz, il 16 febbraio 1913.\nLa carrozza dell'esilio del Granduca di Toscana nel 1859.\nUna sfarzosa carrozza tutta d'oro: era questa la berlina che port\u00f2 fuori dalla Toscana, con la fine del granducato nel 1860, il Granduca Leopoldo II di Lorena accompagnato da Giuseppe Silvatici, detto appunto il \"Maggiore Fedelt\u00e0\" il 27 aprile 1859. \nLa carrozza si trova al \"Museo delle Carrozze di Palazzo Pitti\" a Firenze. La vettura era stata costruita nel 1818 dai valigiai fiorentini Busi e Dani per Ferdinando III. Accompagn\u00f2 i reali passeggeri sin fuori Porta San Gallo (l'attuale piazza Libert\u00e0) e poi fu sostituita con una pi\u00f9 adeguata ad affrontare le asperit\u00e0 e i tornanti della via Bolognese. La sontuosa carrozza, decorata sugli sportelli, sul fronte e sul retro dal pratese Antonio Marini con allegorie di grandi mecenati fiorentini, ebbe anche come passeggero, durante un suo soggiorno fiorentino il papa Pio IX. \nIl palazzo Silvatici a Pisa.\nIl si trova nella cosiddetta piazza Santa Caterina e precisamente all'incrocio tra via S. Lorenzo, 43 e via Santa Cecilia, 29. \u00c8 un palazzo settecentesco che all'interno possiede alcune stanze molto ben decorate. Notevole \u00e8 il salone da ballo circondato da ballatoi e mirabilmente affrescato da Giovan Battista Tempesti e dal Tarocchi. Prima del palazzo di piazza Santa Caterina, i Silvatici avevano abitato nel quartiere di Mezzogiorno in cura di S. Cristina e di San Sebastiano in Kinzica. Nel 1622 il capitano Pietro Silvatici, dovendo investire la cospicua dote della moglie Elisabetta del Torto, procedette a perfezionare l'acquisto dell'immobile dalle suore di San Lorenzo. I Silvatici, affermatisi come grande famiglia nobile di Pisa, affidarono a Mattia Tarocchi e a Giovan Battista Tempesti gli abbellimenti artistici del palazzo. In particolare troviamo un'Allegoria delle Quattro Parti del mondo e illustrazioni mitologiche come quelle di Mercurio che lotta contro il Tempo. Si tratta di 140 stanze con un susseguirsi di saloni, gallerie e scenografie. All'interno si trova anche la cappella privata che mostra un dipinto raffigurante la Sacra Famiglia. Il palazzo rimase in capo alla famiglia Silvatici fino al 1935. L'avvocato Lami che fu l'inquilino fino al 1935 pretendeva il rimborso delle spese di restauro sostenute dal nipote di Giuseppe Silvatici (1845-1935). Il nipote Gino non volle sborsare l'ingente somma di denaro e il palazzo venne alienato a favore del professionista pisano. Il palazzo dei Silvatici a Pisa \u00e8 stato sede del Partito Socialista ed \u00e8 stato \nI Silvatici a Vicopisano.\nLa storia dei Silvatici a Vicopisano inizia con tre contratti fatti da Angelo di Niccol\u00f2 nel 1532, e tutti e tre sono di compravendita o scambio di propriet\u00e0 per dei beni che compra a Vicopisano. Nel 1532 Angelo di Niccol\u00f2 fa un contratto di compravendita con Antonio di Urbano Urbani, operaio del Duomo di Pisa, di alcuni beni nel comune di Vicopisano. Lo scambio riguarda terre vicine all'oratorio di San Giovanni (ora ex Montezemolo) sulla strada verso Buti. Dalla Pieve di Vicopisano prende a livello un pezzo di terra il giorno 29 luglio 1539. L'\"istrumento\" del 20 luglio 1562, riporta la compravendita che fa Angelo di alcune terre in Mezzana, Vicopisano e San Frediano.\nAttualmente a Vicopisano sono intitolati alla famiglia Silvatici:\nLa storia di Elisa Silvatici Nistri e il ritratto del pittore Antonio Puccinelli.\nLa triste storia di Elisa Silvatici Nistri (1849-1874) \u00e8 strettamente connessa al ritratto che fu commissionato dal marito Silverio Silvatici al pittore macchiaiolo Antonio Puccinelli. Il ritratto venne eseguito dall'artista il giorno del fidanzamento della giovane raffigurata nel quadro con l'allora Silverio Silvatici (1859-1898), figlio di Leopoldo Silvatici e Luisa Bigazzi. Leopoldo come la moglie si erano dimostrati ostili all'unione tra Elisa e il figlio, in quanto l'estrazione borghese di Elisa pareva loro poco confacente al casato dei Silvatici. Il rifiuto dei genitori al matrimonio indusse Silverio a chiudersi malinconico e solitario nella sua stanza donde dovette limitarsi, ormai rassegnato, a guardare dalla finestra Elisa che quotidianamente si recava a passeggiare sotto la sua abitazione. Solo dopo la morte del padre, Silverio pot\u00e9 sposare la donna del cuore, ma dopo men di un anno di serenit\u00e0, la donna partorendo una bambina venne a mancare. \nIn ricordo di lei il marito fece collocare una lapide nella cappella gentilizia nel cimitero di Pisa. \"Le genti ti ammirano e ti dicevano / ed eri veramente un angiolo, | o Elisa Nistri | morta puerpera il 16 gennaio 1874 | d'anni 24, mesi 10, giorni 8. | Compiuto appena l'anno | che stavo teco in felice matrimonio | o quanto sospirato | e di repente finito in dolore insanabile. | Che sventura, che affanno | che nascendo mor\u00ec e ti spense | e sconsolato e solo senza speranza | sentirti perpetuamente viva nel mio cuore | e piangerti e richiamarti col desiderio | che sia teco l'anima mia.\" \nE'stato rinvenuto anche un articolo di giornale dell'epoca che racconta la morte di Elisa Silvatici Nistri. \nI possedimenti dei Silvatici a Lari.\nI possedimenti dei Silvatici non si limitavano al solo borgo di Vicopisano ma si estendevano anche all'interno del borgo di Lari. Ancora oggi possiamo apprezzare il Palazzo Silvatici in via Sonnino. La costruzione mostra al suo interno un piccolo giardino botanico con una serie di preziose piante esotiche e un cannone che sparava a salve a mezzogiorno. \nGiornata di studio al comune di Vicopisano.\nNell'aprile del 2002 si \u00e8 tenuto a Vicopisano una giornata di studio sui Silvatici patrocinata dal Comune di Vicopisano. Ricorrevano i 500 anni dal momento in cui Niccol\u00f2 ottenne nel 1502 a Pisa il titolo di Civis Pisanus. Durante tutto l'anno fu possibile consultare liberamente l'archivio storico della famiglia presso il palazzo situato al centro del paese di Vicopisano, in via Loris Baroni n.2. L'evento fu replicato anche a Pisa con una conferenza tenuta dal dott.Giovanni Ranieri Fascetti sui possedimenti dei Silvatici nella provincia di Pisa. La storia della famiglia \u00e8 stata anche oggetto della trasmissione \"l'obiettivo\" n.6 della TV Vicopisano "}
{"id": "5544311", "revid": "110157", "url": "https://it.wikipedia.org/wiki?curid=5544311", "title": "Kira Gr\u00fcnberg", "text": "Carriera.\n\u00c8 detentrice del record nazionale sia assoluto che under 23 nel salto con l'asta outdoor e indoor, entrambi ottenuti con la misura di 4,45\u00a0m rispettivamente nel 2014 e nel 2015\nA livello assoluto ha rappresentato l'Austria ai campionati europei di atletica leggera nel 2014, stabilendo il record nazionale durante le qualificazioni e arrivando in finale, dove per\u00f2 ottenne tre salti nulli. Nel 2015 prese parte ai campionati europei indoor, dove per\u00f2 non ha superato le fasi di qualificazione.\nIl 30 luglio 2015, durante un allenamento, ha subito un grave incidente cadendo di schiena dopo un salto fuori dall'area dei materassi.\nQuesto incidente le ha provocato una tetraplegia che ha segnato la fine della sua carriera sportiva. Dopo le prime settimane di riabilitazione \u00e8 tornata a muovere le braccia.\nDal 2017 sta nel parlamento austriaco (Nationalrat) per la \u00d6sterreichische Volkspartei come portavoce per i diversamente abili. Ha ricevuto circa 1900, nel 2019 circa 500 voti. "}
{"id": "5544313", "revid": "2166030", "url": "https://it.wikipedia.org/wiki?curid=5544313", "title": "Cerasunte", "text": "Cerasunte o C\u00e9raso () era una colonia greca del Mar Nero. \nStoria.\nEra una colonia di Sinope, citt\u00e0 alla quale pagava un tributo e che era uno dei luoghi citati da Senofonte dove giunsero i greci della spedizione dei \"Diecimila\" durante la ritirata di Persia.\nViene citata nel \"Periplo di Scilace\", dove viene menzionata in una successione di citt\u00e0 greche appartenenti all'Assiria. Tuttavia, secondo il Periplo sembra ubicata ad ovest di Sinope, cosa che \u00e8 in contrasto con quanto riportato da altre fonti.\nNel \"Periplo del Ponto Eusino\" di Arriano si dice che Cerasunte era il nome antico di Farnacia, ma questa identificazione potrebbe essere un errore e in realt\u00e0 Arriano potrebbe avere confuso Cerasunte con Coirades, una citt\u00e0 che avrebbe potuto avere, di conseguenza, il vecchio nome di Farnacia. Tuttavia, questo errore pu\u00f2 essere la ragione per la quale negli ultimi tempi, viene dato all'antico nome di Farnacia quello di Cerasunte, un nome che poi si \u00e8 evoluto in Giresun. Strabone e Plinio il Vecchio distinguono Cerasunte da Farnacia. Strabone, situa Cerasunte nello stesso golfo in cui si trovava la citt\u00e0 di Ermonassa. \nIl generale romano Lucio Licinio Lucullo, nella sua campagna contro Mitridate, nel I secolo, giunse a Cerasunte. Vi trov\u00f2 la ciliegia, che lo entusiasm\u00f2 e decise di portarla a Roma.\nPer molto tempo \u00e8 stata identificata con Giresun ma attualmente si pensa ad un'altra ubicazione, tra Kalenima e Fol Bazar."}
{"id": "5544319", "revid": "287204", "url": "https://it.wikipedia.org/wiki?curid=5544319", "title": "Jiangsu Zhongtian Gangtie Nuzi Paiqiu Julebu 2014-2015", "text": "Questa voce raccoglie le informazioni riguardanti lo Jiangsu Zhongtian Gangtie Nuzi Paiqiu Julebu nelle competizioni ufficiali della stagione 2014-2015.\nOrganigramma societario.\nArea tecnica"}
{"id": "5544322", "revid": "36426", "url": "https://it.wikipedia.org/wiki?curid=5544322", "title": "Sala Clementina", "text": "La Sala Clementina \u00e8 una delle sale del palazzo Apostolico accanto alla basilica di San Pietro nella Citt\u00e0 del Vaticano. Fu costruita nel XVI secolo per volere di papa Clemente VIII in onore di papa Clemente I, il terzo successore di san Pietro. \nLa Sala Clementina \u00e8 ricoperta da affreschi rinascimentali e varie opere d'arte di notevole importanza. La sala \u00e8 usata dal papa come sala per le udienze a delegazioni di particolare importanza, come il corpo diplomatico accreditato presso la Santa Sede, il collegio dei cardinali, le varie conferenze episcopali. Nella Sala Clementina viene inoltre esposto, dopo la morte, il corpo del papa affinch\u00e9 i membri della curia e le delegazioni straniere possano rendergli omaggio prima della traslazione nella Basilica di San Pietro.\nAffreschi.\nSopra le porte principali che consentono l'accesso alla sala \u00e8 collocato l'affresco intitolato il \"Martirio di san Clemente\" del pittore fiammingo Paul Bril. Nella parete opposta vi sono gli affreschi del \"Battesimo di san Clemente\", dei pittori italiani Cherubino Alberti e Baldassare Croce, e un'\"Allegoria dell'Arte e della Scienza\" di Giovanni e Cherubino Alberti. I fregi sulle pareti laterali raffigurano le allegorie delle virt\u00f9 cardinali di Alberti e Croce e, sulla parete opposta, delle virt\u00f9 teologali da parte degli stessi artisti. Sul soffitto \u00e8 dipinta l'\"Apoteosi di san Clemente\" di Giovanni Alberti."}
{"id": "5544325", "revid": "767487", "url": "https://it.wikipedia.org/wiki?curid=5544325", "title": "Pescadero", "text": "Pescadero \u00e8 una localit\u00e0 sull'oceano Pacifico della California centrale, appartenente alla Contea di San Mateo e situata nella Bay Area. Conta una popolazione di circa 650 abitanti.\nGeografia fisica.\nPescadero si trova nella parte meridionale della Bay Area, a sud della baia di San Francisco e della Silicon Valley. Da San Francisco dista circa 75 km.\nMonumenti e luoghi d'interesse.\nL'architettura cittadina si caratterizza per i numerosi edifici di color bianco. Questi edifici risalgono al XIX secolo, quando venne salvato da un naufragio un carico di vernice bianca. \nTra i luoghi naturali d'interesse, vi \u00e8 la Pescadero State Beach\nEconomia.\nL'attivit\u00e0 principale della popolazione di Pescadero \u00e8 l'agricoltura, in particolare la raccolta di asparagi, zucche e cavoli. "}
{"id": "5544326", "revid": "107831", "url": "https://it.wikipedia.org/wiki?curid=5544326", "title": "Nuoto ai Campionati mondiali di nuoto 2015 - 200 metri misti femminili", "text": "La gara dei 200 metri misti femminili si \u00e8 svolta il 2 e il 3 agosto 2015 presso la Kazan Arena e vi hanno preso parte 39 atleti provenienti da 32 nazioni. Le batterie e le semifinali si sono svolte, rispettivamente, la mattina e al sera del 2 agosto, mentre la finale ha avuto luogo la sera del 3 agosto.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nDurante la competizione \u00e8 stato battuto il seguente record:"}
{"id": "5544327", "revid": "729019", "url": "https://it.wikipedia.org/wiki?curid=5544327", "title": "Stazione di Graz Centrale", "text": "La stazione di Graz Centrale (in tedesco \"Graz Hbf\") \u00e8 la stazione ferroviaria principale di Graz, in Austria."}
{"id": "5544330", "revid": "666668", "url": "https://it.wikipedia.org/wiki?curid=5544330", "title": "Brillante Torrino Futsal", "text": ""}
{"id": "5544331", "revid": "729019", "url": "https://it.wikipedia.org/wiki?curid=5544331", "title": "Stazione di Linz Centrale", "text": "La stazione di Linz Centrale (in tedesco \"Linz Hbf\") \u00e8 la principale stazione ferroviaria della citt\u00e0 austriaca di Linz."}
{"id": "5544333", "revid": "991694", "url": "https://it.wikipedia.org/wiki?curid=5544333", "title": "Tragia", "text": ""}
{"id": "5544334", "revid": "729019", "url": "https://it.wikipedia.org/wiki?curid=5544334", "title": "Stazione di Klagenfurt Centrale", "text": "La stazione di Klagenfurt Centrale (in tedesco \"Klagenfurt Hbf\") \u00e8 la principale stazione ferroviaria della citt\u00e0 austriaca di Klagenfurt am W\u00f6rthersee."}
{"id": "5544336", "revid": "107831", "url": "https://it.wikipedia.org/wiki?curid=5544336", "title": "Nuoto ai Campionati mondiali di nuoto 2015 - 50 metri farfalla maschili", "text": "La gara dei 50 metri farfalla maschili si \u00e8 svolta il 2 e il 3 agosto 2015 presso la Kazan Arena e vi hanno preso parte 39 atleti provenienti da 32 nazioni. Le batterie e le semifinali si sono svolte, rispettivamente, la mattina e la sera del 2 agosto, mentre la finale ha avuto luogo la sera del 3 agosto.\nRecord.\nPrima della manifestazione il record del mondo (WR) e il record dei campionati (CR) erano i seguenti."}
{"id": "5544338", "revid": "729019", "url": "https://it.wikipedia.org/wiki?curid=5544338", "title": "Stazione di Villaco Centrale", "text": "La stazione di Villaco Centrale (in tedesco \"Villach Hbf\") \u00e8 la principale stazione ferroviaria della citt\u00e0 austriaca di Villaco."}
{"id": "5544339", "revid": "247222", "url": "https://it.wikipedia.org/wiki?curid=5544339", "title": "Alceo Speranza", "text": "Laureato in Giurisprudenza, fu deputato al Parlamento italiano dal 1909 al 1919.\nBiografia.\nAlceo Speranza nacque a Grottammare nel 1878, dallo scrittore e patriota Giuseppe Speranza (1830-1915). Durante la sua vita prese parte alla prima guerra mondiale, raggiungendo il grado di colonnello del Genio. Dal 1909 al 1919 venne eletto deputato del Regno d'Italia e nel febbraio 1913 fu eletto presidente della sezione amministrativa della S.P. Lazio. Per l'inaugurazione del Vittoriano, Speranza volle che a Grottammare fossero preparati dei festeggiamenti previsti per il 1910.\nDopo la morte del padre avvenuta nel 1915, Alceo continu\u00f2 a ricordare in alcune delle sue opere, analogamente al genitore, la vita del giurista Alberico Gentili e nel 1925 fu a capo di un comitato per onorarne la figura. Il consiglio Comunale di Grottammare, il 28 settembre 2012, gli ha intitolato il belvedere del Castello."}
{"id": "5544341", "revid": "767487", "url": "https://it.wikipedia.org/wiki?curid=5544341", "title": "Cencrea (Argolide)", "text": "Cencrea () era una citt\u00e0 dell'antica Grecia ubicata in Argolide. \nStoria.\nPausania sostiene che ricevette il nome da Cencrea, figlio di Pirene. Aggiunge che vi erano stati sepolti gli Argivi che sconfissero gli Spartani alla battaglia di Isie nel 669 a.C.\nStrabone la situa tra Tegea e Argo."}
{"id": "5544342", "revid": "239497", "url": "https://it.wikipedia.org/wiki?curid=5544342", "title": "Chiesa di Nostra Signora di Valverde", "text": "La chiesa di Nostra Signora di Valverde \u00e8 un edificio religioso medievale ubicato originariamente al di fuori delle mura di Villa di Chiesa, oggi nella periferia di Iglesias.\nStoria e descrizione.\nEdificata durante la dominazione dei della Gherardesca, conti di Donoratico, (seconda met\u00e0 del XIII secolo) ha subito importanti rifacimenti sul finire del XVI secolo.\nLa chiesa sorse fuori dalle mura, quasi contemporaneamente alla Cattedrale, con la quale condivide affinit\u00e0 stilistiche e strutturali. Come quest\u2019ultima, presenta un modello architettonico di matrice romanica su cui si innestano linee gotiche. Sulla facciata si sono susseguiti interventi conservativi e ricostruttivi fino al XX secolo. Realizzata in conci di trachite rosa \u00e8 suddivisa in due ordini da una cornice orizzontale modanata. Internamente presenta un\u2019aula a navata unica che in origine aveva copertura lignea pi\u00f9 bassa; termina in un vasto ambiente presbiteriale di forma quadrangolare, coperto da una volta a crociera stellare con gemme pendule. La gemma centrale, pi\u00f9 grande, raffigura la Madonna col Bambino.\nDella struttura originaria si conserva la facciata in stile romanico (parte inferiore) e gotico (parte superiore) e parte delle mura perimetrali."}
{"id": "5544343", "revid": "117407312", "url": "https://it.wikipedia.org/wiki?curid=5544343", "title": "Al pozzo di Giacobbe", "text": "Il libro (sottotitolo: \u201cIl dialogo rivoluzionario tra Ges\u00f9 e la Samaritana\u201d) fa riferimento all'episodio narrato nel capitolo 4 del Vangelo di Giovanni. Ges\u00f9 si ferma al Pozzo di Giacobbe presso il villaggio di Sicar e incontra una donna Samaritana. Nasce un dialogo dalle battute vivaci, intriso di spirito ecumenico. Proprio sui messaggi espressi in relazione al dialogo ecumenico e interreligioso vertono i contributi raccolti da Paolo Bill Valente nel volume. Scrivono sul tema gli studiosi della Bibbia Paolo De Benedetti e Bruno Maggioni, il monaco brasiliano Marcelo Barros, i teologi Carlo Molari, Franco Mosconi, Brunetto Salvarani e Lilia Sebastiani, il vescovo burkinab\u00e9 Joachim Ou\u00e9draogo, il vescovo beninese Paul Kouassivi Vieira e i vescovi italiani Luigi Bettazzi e Vincenzo Paglia, le pastore protestanti Odja Barros, Lidia Maggi, Letizia Tomassone, i missionari Bruna Menghini, Gioele Salvaterra e Renato Kizito Sesana, la biblista indiana Rekha M. Chennattu, oltre a personaggi come Viviana Ballarin, Paola Bignardi, Giancarlo Bruni, Arrigo Chieregatti, Luigi Sandri, Michele Tomasi e Maria Voce. In appendice l'esperienza nel campo del dialogo interreligioso dell'associazione Pozzo di Giacobbe - Jakobsbrunnen.\nIl libro \u00e8 edito da Il Margine, Trento 2013."}
{"id": "5544344", "revid": "499531", "url": "https://it.wikipedia.org/wiki?curid=5544344", "title": "Jona 10", "text": ""}
{"id": "5544347", "revid": "287204", "url": "https://it.wikipedia.org/wiki?curid=5544347", "title": "Chullpa", "text": "La chullpa o chulpa \u00e8 un monumento funerario apogeo caratteristico di alcune civilt\u00e0 preincaiche, costruito in pietra o in adobe e destinato in genere a persone di alto rango sociale. A seconda della sua localizzazione geografica e della cultura alla quale \u00e8 dovuta la sua costruzione, la struttura pu\u00f2 assumere la forma di una torre a pianta circolare o di un edificio a pianta quadrata o rettangolare.\nOriginariamente ritenute esclusive della cultura aymara, sviluppatasi nell'altopiano compreso tra il Per\u00f9 meridionale e la Bolivia, sono oggi considerate \"chullpa\", per estensione, anche le camere sepolcrali di forma diversa diffuse pi\u00f9 a nord, nelle Ande centrali, dove la loro tradizione risale all'orizzonte medio o all'ultima fase del periodo intermedio antico.\nEtimologia.\nNon esiste traccia del termine \"chullpa\" nelle cronache spagnole del XVI e del XVII secolo; il primo a menzionarlo fu il diplomatico francese Eug\u00e8ne de Sartiges nel 1834, seguito nel 1877 dall'archeologo statunitense Ephraim George Squier.\nSedici anni dopo, in una nota ad una nuova edizione dell'opera del gesuita spagnolo Bernab\u00e9 Cobo, l'esploratore e scrittore Marcos Jim\u00e9nez de la Espada registr\u00f2 che il giusto termine per indicare i monumenti sepolcrali preispanici non fosse quello ormai in uso di \"chullpa\" ma la parola aymara \"amaya-uta\", che significa semplicemente \u201ccasa del defunto\u201d. Jim\u00e9nez non fornisce l'origine del termine usato a suo giudizio in maniera sbagliata, ma spiega che tale parola indicava la cesta che custodiva i cadaveri mummificati, composta da erba ichu intrecciata o da canne di totora.\nLa ricerca etimologica sembra indicare che il termine \"chullpa\" non fosse usato in epoca preincaica, ma sia entrato in uso in epoca pi\u00f9 tarda per indicare gli edifici sepolcrali di un'area geografica ristretta dove era diffusa la lingua aymara; la mole monumentale di strutture come quelle presenti nel sito di Sillustani avrebbe in seguito imposto tale nome anche al di fuori di tale regione.\nCronologia.\nSecondo la nozione tradizionale di \"chullpa\", tali strutture sono state costruite sugli altopiani compresi tra Per\u00f9 e Bolivia tra la fine dell'epoca Tiahuanaco e la conquista spagnola, vale a dire tra l'inizio del periodo intermedio recente (1000-1450) e la fine dell'orizzonte tardo (1450-1532). Il fatto che non siano state trovate all'interno degli edifici sepolcrali ceramiche di stile Tiahuanaco sembra smentire l'ipotesi che tali strutture siano un'evoluzione delle camere funerarie costruite dalla precedente cultura. Le datazioni radiometriche effettuate sembrano indicare che la nuova cultura attecch\u00ec nel nucleo della zona d'influenza Tiahuanaco agli inizi del XIV secolo, almeno 200 anni dopo la scomparsa di quest'ultima civilt\u00e0; le \"chullpas\" pi\u00f9 antiche sono quelle esaminate a nord del lago Poop\u00f3, risalenti alla seconda met\u00e0 del XIII secolo. Sembra in tal modo assodato che questi edifici furono eretti dalle civilt\u00e0 che si sostituirono ai Tiahuanaco nella regione, principalmente i Lupaca e i Colla, e che tale tradizione continu\u00f2 in epoca incaica fino ad arrivare ai primi anni della colonizzazione spagnola.\nLo studioso John Hyslop ha proposto una cronologia di costruzione composta da due fasi distinte; la prima, chiamata \"Fase Altopiano\", sarebbe durata tra il 1100 e il 1450, e sarebbe caratterizzata da \"chullpas\" circolari e basse con muri grezzamente lavorati, mentre la seconda, chiamata \"Fase Chucuito-Inca\", sarebbe occorsa tra il 1450 e il 1550, promuovendo la costruzione di monumenti pi\u00f9 elaborati, con la presenza di diverse nicchie e di decorazioni scultoriche. A questo periodo apparterrebbero anche i monumenti a pianta quadrata, che sarebbero stati eretti all'interno del Tawantinsuyu per celebrare le \u00e9lite locali.\nLe \"chullpas\" delle zone andine settentrionali del Per\u00f9, di forma differente, secondo alcuni studiosi non sono collegate al fenomeno rilevato nell'altopiano. La loro costruzione, molto pi\u00f9 antica, divenne una tradizione consolidata a partire dal 600 d.C., tra la fine del periodo intermedio antico e l'inizio dell'orizzonte medio, durante il declino della cultura Recuay nella regione e la loro estrema variabilit\u00e0 di forma e di misure porterebbe a pensare che in questo caso non si sarebbe trattato di un edificio destinato esclusivamente alle \u00e9lite. Lo studioso William Isbell ha ipotizzato che tali edifici costituiscano una forma di resistenza nei confronti di una classe emergente composta da capi locali appoggiati forse da elementi della civilt\u00e0 Huari in espansione.\nAspetti architettonici.\nLe \"chullpas\" dell'altopiano sono costruzioni con un'altezza compresa tra 1,5\u00a0m e 8\u00a0m, di pianta circolare o quadrangolare; la maggior parte di esse \u00e8 costruita con \"adobe\", ma sono abbastanza comuni anche gli edifici in pietra. Possono variare considerevolmente per misura, forma e stile costruttivo.\nL'estrema variabilit\u00e0 di tipologie si riflette anche nella dislocazione delle \"chullpas\" all'interno del paesaggio: i monumenti funerari possono essere infatti isolati o riuniti tra di loro in vere e proprie necropoli pi\u00f9 o meno lontane dagli insediamenti abitati. Disposte su uno o pi\u00f9 piani, sono dotate di un'apertura rivolta preferibilmente verso est, in probabile relazione con il culto solare, ma non sono rari gli accessi orientati in altre direzioni; alcuni studiosi ipotizzano che la diversa dislocazione delle aperture il fatto che la costruzione fosse dovuta a identit\u00e0 etniche diverse, probabilmente di lingua puquina.\nLe strutture funerarie pi\u00f9 antiche presenti nella regione di Ancash, chiamate anch'esse per estensione \"chullpas\", sono invece di forma quadrata e presentano un accesso e una finestrella; sono in genere costruite con la tecnica denominata \"huanca y pachilla\", che consiste nell'alternare strati di grossi massi con altri di piccole pietre piatte, e contengono all'interno diverse camere.\nSiti archeologici.\nLe \"chullpas\" sono diffuse in una vasta area delle Ande centrali e dell'altopiano del Titicaca, ma alcuni siti archeologici sono noti per contenere una grande quantit\u00e0 di tali strutture. A Kulli Kulli, nella provincia di Aroma, sono presenti tre diverse zone in cui sorgono questi monumenti, per un totale di 58 esemplari; a met\u00e0 del XX secolo era stato censito un numero maggiore di unit\u00e0, ma a causa del saccheggio sistematico, del vandalismo e dell'incuria alcuni monumenti sono stati persi. Tutte orientate verso est, le \"chullpas\" sono state costruite tra la fine del XIII e l'inizio del XIV secolo; le pi\u00f9 antiche sono quelle situate al centro del sito principale. Molte di esse sono state erette a pochi metri le une dalle altre, formando una linea. Il sito presenta una delle maggiori concentrazioni di camere sepolcrali delle Ande, portando ad ipotizzare che in esso si sia sviluppata una tradizione rituale diversa rispetto ad altri luoghi.\nA Sillustani, nella provincia di Puno, \u00e8 presente un insieme di \"chullpas\" su una penisola che si protende nel lago Umayo, ad un'altitudine di circa 4000\u00a0m s.l.m. I monumenti funerari sono per la maggior parte disposti sui bordi superiori della penisola, ma esistono anche elementi isolati o riuniti in piccoli gruppi; la costruzione risale a tre diversi periodi culturali, culminati nel dominio inca. La pi\u00f9 imponente di queste strutture, chiamata \"chullpa del Lagarto\" (in italiano \"chullpa della Lucertola\") per la presenza di un rilievo scolpito raffigurante tale animale, ha una forma a tronco di cono rovesciato, con la parte superiore pi\u00f9 ampia rispetto alla base; tale soluzione \u00e8 puramente estetica e non ha alcuna motivazione strutturale.\nUn altro sito significativo in cui si possono trovare raggruppamenti di \"chullpas\" \u00e8 ubicato a Caillama, nella regione cilena di Arica e Panaricota, dove esiste un insieme di monumenti funerari a pianta rettangolare costruiti in argilla e risalenti al periodo intermedio recente."}
{"id": "5544348", "revid": "729019", "url": "https://it.wikipedia.org/wiki?curid=5544348", "title": "Stazione di Sankt P\u00f6lten Centrale", "text": "La stazione di Sankt P\u00f6lten Centrale (in tedesco \"Sankt P\u00f6lten Hbf\") \u00e8 la principale stazione ferroviaria della citt\u00e0 austriaca di Sankt P\u00f6lten.\nMovimento.\nS-Bahn.\nLa stazione \u00e8 servita dalla linea S40 del trasporto ferroviario suburbano."}
{"id": "5544350", "revid": "729019", "url": "https://it.wikipedia.org/wiki?curid=5544350", "title": "Stazione di Wels Centrale", "text": "La stazione di Wels Centrale (in tedesco \"Wels Hbf\") \u00e8 la principale stazione ferroviaria della citt\u00e0 austriaca di Wels. La stazione \u00e8 sulla Westbahn."}
{"id": "5544351", "revid": "729019", "url": "https://it.wikipedia.org/wiki?curid=5544351", "title": "Stazione di Leoben Centrale", "text": "La stazione di Leoben Centrale (in tedesco \"Leoben Hbf\") \u00e8 la principale stazione ferroviaria della citt\u00e0 austriaca di Leoben.\nLa stazione \u00e8 sulla linea ferroviaria che collega la Ferrovia Meridionale da Bruck an der Mur a Sankt Michael sulla Rodolfiana."}
{"id": "5544353", "revid": "729019", "url": "https://it.wikipedia.org/wiki?curid=5544353", "title": "Stazione di W\u00f6rgl Centrale", "text": "La stazione di W\u00f6rgl Centrale (in tedesco: \"W\u00f6rgl Hauptbahnhof\", in forma abbreviata: \"W\u00f6rgl Hbf\") \u00e8 la stazione ferroviaria centrale di W\u00f6rgl, Austria."}
{"id": "5544357", "revid": "1543377", "url": "https://it.wikipedia.org/wiki?curid=5544357", "title": "Abby Holland", "text": "Abigail \"Abby\" Arcane Cable Holland \u00e8 un personaggio DC Comics, creato da Len Wein e Bernie Wrightson. \u00c8 la protagonista femminile, nonch\u00e9 amante di \"Swamp Thing\".\nAltri media.\nTelevisione.\nAbigail \u00e8 apparsa nella serie televisiva a cartoni animati \"Cosa c'\u00e8 nella palude?\" dove ha la voce di Tabitha St. Germain.\nFilm.\nNel film \"Il mostro della palude\" (1982) diretto da Wes Craven il personaggio viene chiamato Alice Cable ed \u00e8 interpretata da Adrienne Barbeau.\nNel sequel \"Il ritorno del mostro della palude\" (1989) diretto da Jim Wynorski il personaggio di Abby Arcane \u00e8 interpretato da Heather Locklear."}
{"id": "5544359", "revid": "729019", "url": "https://it.wikipedia.org/wiki?curid=5544359", "title": "Stazione di Lienz", "text": "La stazione di Lienz \u00e8 la stazione ferroviaria di Lienz, Austria."}
{"id": "5544362", "revid": "729019", "url": "https://it.wikipedia.org/wiki?curid=5544362", "title": "Stazione di Landeck-Zams", "text": "La stazione di Landeck-Zams (in lingua tedesca \"Bahnhof Landeck-Zams\") \u00e8 la stazione ferroviaria di Landeck, Austria. Serve anche la vicina localit\u00e0 di Zams.\nStoria.\nLa stazione venne inaugurata il 1\u00ba giugno 1883 insieme alla linea Innsbruck-Bludenz. La stazione \u00e8 stata fornita come punto di partenza della linea per Malles pi\u00f9 volte iniziato, ma mai completato.\nFino al 2006 era chiamata semplicemente \"Landeck\"."}
{"id": "5544365", "revid": "729019", "url": "https://it.wikipedia.org/wiki?curid=5544365", "title": "Stazione di Kufstein", "text": "La stazione di Kufstein \u00e8 la stazione ferroviaria di Kufstein, Austria."}
{"id": "5544366", "revid": "357696", "url": "https://it.wikipedia.org/wiki?curid=5544366", "title": "Chiesa di San Salvatore (Iglesias)", "text": "La chiesa del Cristo Salvatore (comunemente chiamata di San Salvatore) \u00e8 un edificio religioso di epoca bizantina ubicato nella periferia di Iglesias. La pianta della chiesa \u00e8 cruciforme, similmente alla coeva chiesa di Santa Croce a Ittireddu.\nStoria e descrizione.\nCostruita tra il IX e il XI secolo, la chiesa testimonia la presenza di un abitato nei pressi di Iglesias gi\u00e0 a partire dall'Alto Medioevo. Rispecchia gli schemi costruttivi presenti in altri edifici di culto di medie dimensioni con pianta cruciforme, eretti localmente dall\u2019impero bizantino in prossimit\u00e0 di centri in via di sviluppo. Il complesso \u00e8 essenziale, sulla facciata a spiovente spicca il portale con arco che scarica sulle murature perimetrali. La pianta \u00e8 a croce latina, in cui la navata incrocia il transetto per poi chiudersi con dei segni di ammorsatura, in corrispondenza dei quali oggi una vetrata simula l\u2019antica abside."}
{"id": "5544367", "revid": "729019", "url": "https://it.wikipedia.org/wiki?curid=5544367", "title": "Stazione di Bruck an der Mur", "text": "La stazione di Bruck an der Mur (in lingua tedesca \"Bahnhof Bruck an der Mur\") \u00e8 la stazione ferroviaria di Bruck an der Mur, Austria. La stazione \u00e8 al bivio tra la ferrovia Meridionale la linea verso Leoben e la ferrovia Rodolfiana."}
{"id": "5544415", "revid": "300067", "url": "https://it.wikipedia.org/wiki?curid=5544415", "title": "Scherma ai XVII Giochi panamericani - Spada individuale maschile", "text": "La competizione di spada maschile ai XVII Giochi panamericani di Toronto ha avuto luogo il 21 luglio 2015 al Toronto Pan Am Sports Centre (CIBC Pan Am/Parapan Am Aquatics Centre and Field House).\nRisultati.\nQualificazioni.\nGli iscritti erano 18, scesi a 16 dopo le qualificazioni, nelle quali gli schermidori erano divisi in 3 gruppi da 6, e disputavano ognuno cinque incontri. I 16 atleti con il maggior numero di vittorie e differenza stoccate erano promossi alla fase finale."}
{"id": "5544418", "revid": "1632387", "url": "https://it.wikipedia.org/wiki?curid=5544418", "title": "Campionati mondiali di nuoto paralimpico", "text": "I Campionati mondiali di nuoto paralimpico (in inglese \"IPC Swimming World Championships\") sono i campionati del mondo di nuoto per atleti disabili. Sono organizzati dal Comitato Paralimpico Internazionale (IPC) ogni due anni, negli anni dispari.\nDal 1994 al 2010 la cadenza \u00e8 stata quadriennale, per poi passare, nel 2013, a cadenza biennale."}
{"id": "5544419", "revid": "107831", "url": "https://it.wikipedia.org/wiki?curid=5544419", "title": "Nuoto ai Campionati mondiali di nuoto 2015 - Staffetta 4x100 metri stile libero femminile", "text": "Le qualifiche per la finale si sono svolte la mattina del 2 agosto 2015, mentre la finale, invece, si terr\u00e0 la sera dello stesso giorno.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nDurante la competizione \u00e8 stato battuto il seguente record:"}
{"id": "5544421", "revid": "1494169", "url": "https://it.wikipedia.org/wiki?curid=5544421", "title": "Cencrea (disambigua)", "text": ""}
{"id": "5544429", "revid": "110157", "url": "https://it.wikipedia.org/wiki?curid=5544429", "title": "Serie A2 2015-2016 (pallavolo femminile)", "text": "La Serie A2 2015-2016 si \u00e8 svolta dal 18 ottobre 2015 al 4 maggio 2016: al torneo hanno partecipato quattordici squadre di club italiane.\nRegolamento.\nFormula.\nLe squadre hanno disputato un girone all'italiana, con gare di andata e ritorno, per un totale di ventisei giornate; al termine della \"regular season\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nSquadre partecipanti.\nLe squadre neopromosse dalla Serie B1 sono state la , la , il e il , vincitrici dei play-off promozione, mentre le squadre retrocesse dalla Serie A1 sono state il e la .\nDelle squadre aventi il diritto di partecipazione:\nPer integrare l'organico delle squadre sono state ripescate il , il , l' e la .\nTorneo.\nRegular season.\nClassifica.\nLegenda:"}
{"id": "5544430", "revid": "37401", "url": "https://it.wikipedia.org/wiki?curid=5544430", "title": "Caricle", "text": "\u00c8 principalmente ricordato come un commissario durante il processo sulla mutilazione delle Erme nel 415 a.C. (Tucidide, VI, 27-29; 53; 60). Due anni dopo, nel 413 a.C., fu inviato con il generale Demostene sulla costa peloponnesiaca per la costruzione di un forte adibito all'osservazione dei nemici spartani. Nel 404 a.C. viene menzionato come uno dei trenta tiranni e, da Senofonte (\"Elleniche\", II, 3, 2), viene ricordata la sua particolare inclinazione tirannica, esasperazione delle sue prime idee democratiche. Nello stesso anno fu costretto a riparare, con alcuni dei trenta, presso Eleusi, dove si fond\u00f2 la repubblica di Eleusi. Nello stesso anno venne tragicamente ucciso da Trasibulo e i suoi seguaci, dopo aver restaurato la democrazia."}
{"id": "5544446", "revid": "647088", "url": "https://it.wikipedia.org/wiki?curid=5544446", "title": "Chain of Memories", "text": ""}
{"id": "5544448", "revid": "765341", "url": "https://it.wikipedia.org/wiki?curid=5544448", "title": "Zereia", "text": "Zereia () era una polis dell'antica Grecia ubicata in Tracia. \nStoria.\nFece parte della lega delio-attica visto che appare nel registro delle citt\u00e0 tributarie di Atene del 422 a.C. dal quale risulta che pagava un \"phoros\" di 500 dracme anche se non appare in alcun altro libro di tributi. \nSi \u00e8 detto che \u00e8 citata da Stefano di Bisanzio riprendendo un frammento di Teopompo che cita i Cerani () di Tracia ed un altro frammento di Eforo in cui si afferma il nome della regione Cerania ().\nNon \u00e8 nota l'esatta collocazione."}
{"id": "5544449", "revid": "108678", "url": "https://it.wikipedia.org/wiki?curid=5544449", "title": "Contea di Roebourne", "text": ""}
{"id": "5544462", "revid": "1454219", "url": "https://it.wikipedia.org/wiki?curid=5544462", "title": "Il lupo e i sette capretti", "text": "Il lupo e i sette capretti \u00e8 una favola tradizionale europea pubblicata dai fratelli Grimm presente nella raccolta \"Kinder-und-Hausmarchen\" (1812-1822).\nTrama.\nUn giorno Mamma Capra, che ha sette piccoli e graziosi capretti, deve recarsi in citt\u00e0 per delle commissioni, ed avverte i suoi figlioletti di prestare molta attenzione al Lupo, arrivato da poco a portare il panico nel Paese, a cui non devono assolutamente aprire la porta perch\u00e9 ha una bocca enorme ed ha sempre fame, quindi li divorerebbe vivi in un sol boccone, e dice loro che, nonostante il Lupo sia solito travestirsi, lo possono riconoscere per la sua voce rauca e le sue zampe nere come la pece.\nPoco dopo la sua partenza, il Lupo si presenta alla porta dei capretti, ma questi riescono immediatamente a riconoscerlo per gli elementi che la loro mamma aveva loro evidenziato e lo cacciano via.\nAllora il Lupo si reca da un farmacista e lo costringe a donargli un farmaco che gli renda la voce dolce come il miele, poi si ripresenta alla casetta dei cuccioli, ma viene smascherato ancora a causa del colore delle zampe.\nTornato in Paese, va allora prima da un fornaio, dal quale si fa mettere un po' di impasto per il pane sulle zampe anteriori e posteriori, e poi da un mugnaio, a cui chiede di ricoprire le sue zampe di farina: il mugnaio inizialmente si rifiuta, ma il Lupo lo convince minacciandolo di mangiarselo in un sol boccone.\nTornato per terza volta alla casa dei capretti, il Lupo riesce, stavolta, a non farsi riconoscere dai piccoli, che sentendo una voce dolce e vedendo una zampa bianca lo scambiano per la loro madre e gli aprono l'uscio; resisi conto che in realt\u00e0 \u00e8 il Lupo, corrono a nascondersi, ma la bestia li trova e se li mangia tutti tranne il pi\u00f9 piccolo, che si era nascosto nell'orologio a pendolo, per poi andarsene soddisfatto.\nQuando Mamma Capra ritorna, notando la casa sottosopra, comincia a cercare i suoi cuccioli senza trovarli, inizia a piangere e a disperarsi e chiama tutti i capretti senza ottenere risposta finch\u00e9 non chiama quello pi\u00f9 piccolo, che le risponde e salta fuori dall'orologio.\nLa mamma e il capretto pi\u00f9 piccolo decidono di uscire per andare alla ricerca del Lupo, e lo trovano sazio ed addormentato sotto un enorme albero ombroso. La madre nota che la pancia della bestia si muove, ed ordina al capretto di andare a casa per prenderle ago, filo e un paio di grosse forbici dal suo cestino del ricamo; quando il capretto torna, la madre taglia la pancia del Lupo e scopre, con enorme sorpresa e piacere, che tutti gli altri sei capretti sono vivi e vegeti dentro al ventre della bestia, in quanto il Lupo ingordamente li aveva inghiottiti senza masticarli. Ordina quindi loro di raccogliere dei sassi molto pesanti, che insieme mettono nella pancia del Lupo per poi ricucirla e tornare a casa. Quando il Lupo si sveglia si sente molto appesantito, pensa di non aver digerito i capretti e si dirige al fiume per bere, ma si sporge troppo e il peso dei sassi lo fa cadere in acqua, dove muore annegato.\nCos\u00ec Mamma Capra e i suoi sette capretti vivono per sempre felici e contenti nella loro casetta nel bosco."}
{"id": "5544463", "revid": "767487", "url": "https://it.wikipedia.org/wiki?curid=5544463", "title": "The Splatterhorn", "text": "The Splatterhorn \u00e8 il centoventunesimo album in studio del chitarrista statunitense Buckethead, pubblicato il 15 novembre 2014 dalla Hatboxghost Music.\nIl disco.\nNovantaduesimo disco appartenente alla serie \"Buckethead Pikes\", \"The Splatterhorn\" \u00e8 il primo dei quattro album pubblicati dal chitarrista durante il mese di novembre 2014 e contiene un unico brano, intitolato \"Horn\", suddiviso in nove parti."}
{"id": "5544469", "revid": "767487", "url": "https://it.wikipedia.org/wiki?curid=5544469", "title": "Coaster Coat", "text": "Coaster Coat \u00e8 il centoventiduesimo album in studio del chitarrista statunitense Buckethead, pubblicato il 20 novembre 2014 dalla Hatboxghost Music.\nSi tratta del novantatreesimo disco appartenente alla serie \"Buckethead Pikes\"."}
{"id": "5544470", "revid": "122246", "url": "https://it.wikipedia.org/wiki?curid=5544470", "title": "Emerico di Quart", "text": "Biografia.\nI primi anni e la vita da eremita.\n\u00c9meric ou Aymeri de Quart nasce nel castello di Quart verso la met\u00e0 del Duecento da nobili origini. \u00c8 figlio di Zacharie detto Jacques II (citato tra il 1231 e il 1281), signore di Quart, il cui lignaggio risale all'antica e nobile casa aostana detta \u00ab de la Porte Saint-Ours \u00bb, che all'epoca ha gi\u00e0 dato tre vescovi ad Aosta. Suo fratello maggiore Jacques III assicura la discendenza, mentre suo fratello Aimone (\"Aymon de Quart\") \u00e8 vescovo di Ginevra. I suoi due altri fratelli sono Henri, prevosto della cattedrale di Aosta dal 1288 al 1318, e Guillaume, arcivescovo. Studi\u00f2 teologia. Acquisito il titolo di dottore, torn\u00f2 nel castello, ma, a disagio per lo stile di vita del posto, si spost\u00f2 in un luogo nei pressi di Quart, l'attuale Valsainte, dove condusse una vita da eremita, dedicandosi alla preghiera, alla contemplazione cristiana ed alla penitenza. Qui \u00e8 sorto in seguito l'eremo del Beato Emerico, meta di pellegrinaggi, dedicato al beato; una leggenda afferma che le tracce delle ginocchia del beato Emerico di Quart siano rimaste impresse nella roccia.\nVescovo di Aosta.\nNon si sa se dopo questa fase da eremita Emerico sia entrato tra i canonici della collegiata di Sant'Orso, o sia diventato suddiacono nel capitolo della Cattedrale. In ogni caso alla morte del vescovo Nicola I Bersatori, avvenuta nel 1301, il futuro beato venne scelto come suo successore. Venne consacrato alla fine di quell'anno a Biella dal vescovo di Vercelli, Aimone di Challant.\nFu vescovo dal 1302 al 1313. Nel suo episcopato, Emerico di Quart scrisse il \"Liber censum\", una descrizione dei costumi feudali in Valle d'Aosta che si riveler\u00e0 utile agli storici convoc\u00f2 un Sinodo diocesano nel 1307, fece costruire delle chiese ed istitu\u00ec nel 1311 una festa del concepimento della Vergine Maria. Docile ma inflessibile al male, e con modi garbati, il vescovo mor\u00ec il 1\u00ba settembre 1313, e venne sepolto nella cattedraledi Aosta.\nIl culto.\nPer sua intercessione avvennero vari miracoli attraverso i secoli, e si pu\u00f2 dire che \u00e8 stato nominato beato \"a furor di popolo\" e di clero: infatti, i vescovi di Aosta approvarono sempre il culto di Emerico. Il culto e il titolo di beato vennero per\u00f2 confermati ufficialmente solo il 14 luglio 1881, quando papa Leone XIII emise un decreto dopo un regolare processo canonico. Per tradizione gli ammalati, soprattutto se piccoli, vengono portati per ricevere una benedizione alla sua tomba, e il beato veniva invocato nei parti difficili. Nella sua parrocchia di origine, quella di Quart, dove \u00e8 particolarmente venerato, viene festeggiato il 1\u00ba settembre.\nIl \"Martirologio Romano\" lo ricorda cos\u00ec:"}
{"id": "5544472", "revid": "579383", "url": "https://it.wikipedia.org/wiki?curid=5544472", "title": "Emerico de Quart", "text": ""}
{"id": "5544475", "revid": "767487", "url": "https://it.wikipedia.org/wiki?curid=5544475", "title": "Magic Lantern", "text": "Magic Lantern \u00e8 il centoventitreesimo album in studio del chitarrista statunitense Buckethead, pubblicato il 27 novembre 2014 dalla Hatboxghost Music.\nSi tratta del novantaquattresimo disco appartenente alla serie \"Buckethead Pikes\"."}
{"id": "5544478", "revid": "124077160", "url": "https://it.wikipedia.org/wiki?curid=5544478", "title": "Wendy Darling", "text": "Wendy Darling \u00e8 la protagonista del romanzo \"Peter e Wendy\" di James Matthew Barrie.\nPersonaggio.\nWendy Darling \u00e8 una ragazzina di 12 anni. \u00c8 figlia dei signori Mary e George Darling, sorella di John e Michael e fidanzata di Peter Pan. Vive a Londra con la sua famiglia e con il cane \u201cbabysitter\u201d Nana. Viene descritta come una bambina dolce, ordinata, precisa e molto matura per la sua et\u00e0. Sappiamo poco del suo aspetto fisico anche se, solitamente, nelle illustrazioni di alcune edizioni del libro la vediamo come una bambina dai capelli tra il biondo e il castano e gli occhi azzurri o verdi (tale descrizione combacia con quella del film Disney). Ogni sera racconta ai suoi fratelli delle fantastiche storie che, di nascosto, vengono ascoltate da Peter Pan.\nBiografia.\nUna notte, quando i signori Darling sono usciti per recarsi a cena, Peter entra nella camera dei bambini accompagnato dalla fatina Trilli Campanellino (\"TinkerBell\") per trovare l'ombra perduta la sera precedente poich\u00e9 presa da Nana. Tuttavia i tre ragazzi si svegliano accorgendosi della loro presenza e Wendy ricuce l'ombra a Peter che, per ringraziarla, decide di portarla con s\u00e9 all'Isola che non c'\u00e8 (\"Neverland\"), in modo che faccia da madre a lui e ai Bambini Smarriti (\"Lost Boys\").\nCos\u00ec Peter, Trilly e i tre fratelli Darling raggiungono il luogo incantato ma vengono avvistati dai pirati capitanati dal perfido Capitan Uncino (\"Captain Hook\"), acerrimo nemico di Peter. \nWendy \u00e8 vittima della gelosia di Trilli che, approfittandosi di un attimo di smarrimento, per poco non la uccide sfruttando gli ingenui Bambini Smarriti ma che fortunatamente viene salvata da Peter, infuriato con la fata.\nSull'isola Wendy e i suoi fratellini vivono incredibili avventure in compagnia di Peter Pan e dei Bambini Smarriti compreso lo scontro con i pirati nella Laguna delle Sirene (\"Mermaids Lagoon\") e il salvataggio della principessa Giglio Tigrato (\"Princess Tiger Lily\"), figlia del Gran Capo Indiano (\"Indian Chief\").\nMa dopo un po' di tempo Wendy inizia a stancarsi della vita sull'Isola che non c'\u00e8 e della superficialit\u00e0 di Peter decidendo, cos\u00ec, di tornare a casa con i fratelli poich\u00e9 preoccupata per i genitori. Ma, scovato il nascondiglio di Peter, Uncino rapisce i ragazzi e tenta di avvelenare Peter, salvato tempestivamente da Trilli.\nPeter Pan raggiunge il veliero dei pirati, sconfigge definitivamente Uncino e la sua ciurma e riesce a salvare Wendy e gli altri. La ragazza \u00e8 riconoscente a Peter ma \u00e8 ugualmente decisa a tornare a Londra dai suoi cari.\nFinalmente Wendy, John e Michael si riuniscono ai genitori che adottano anche i Bambini Smarriti. \nWendy vorrebbe rimanesse con loro anche Peter ma il ragazzo le promette che sarebbe venuto a prenderla ogni anno per le pulizie di primavera, grazie al consenso della signora Darling.\nCos\u00ec Peter torna sull'isola e Wendy spera che egli non si dimentichi di lei nel frattempo.\nFinale.\nL'opera di Barrie si conclude con l'epilogo \"When Wendy Grew Up - An Afterthought\" ovvero \"Quando Wendy crebbe - Un ripensamento\" poich\u00e9 spinto dal produttore Charles Frohman dato il successo della storia. In questa parte Peter Pan torna a trovare Wendy ma la trova adulta e madre di una bambina di nome Jane. Peter allora decide di \"sostituire\" Wendy con la figlia Jane per portarla con s\u00e9 sull'isola e per avere qualcuno che si occupi di lui; lo stesso avverr\u00e0 alla figlia di Jane, quindi nipote di Wendy, Margaret e cos\u00ec via, questo render\u00e0 felice Wendy poich\u00e9 almeno qualcuno continuer\u00e0 ad occuparsi di Peter. \nInoltre in questo epilogo \u00e8 scritto che, cos\u00ec come Wendy, anche i fratelli di quest'ultima e i Bambini Smarriti sono diventati grandi e hanno fatto carriera.\nIl nome \"Wendy\".\nIl nome \"Wendy\" non era quasi per nulla utilizzato nei paesi anglosassoni prima dell'opera di J. M. Barrie e la sua grande popolarit\u00e0 successiva ha spinto diverse persone ad accreditare l'\"invenzione\" di questo nome allo scrittore. Tuttavia il nome \"Wendy\" veniva usato in maniera molto limitata come diminutivo nel nome gallese Gwendolyn. Nel suo caso Barrie lo trasse da un soprannome datogli dalla sua amica d'infanzia Margaret Henley (la figlia di William Henley che mor\u00ec a cinque anni, nel 1894): Margaret lo chiam\u00f2 \"my friendly\" (\"il mio amichevole)\" ma, non essendo in grado di pronunciare bene la \"R\", le usc\u00ec \"fwendy\". Barrie decider\u00e0 di chiamare la nipote di Wendy come questa sua amica, Margaret.\nAnche se fu certamente l'opera di Barrie a dare ampia diffusione al nome, esso era utilizzato occasionalmente gi\u00e0 prima; \u00e8 rilevato negli Stati Uniti sin dagli inizi del XIX secolo dove Wendy Gram, una bimba dell'Ohio, venne registrata con questo nome nel 1828, ed il nome Wendy appare nel censimento \"U.S. Census\" del 1880. Nel Regno Unito, Wendy appare come nome di ragazzo nel censimento del 1881: in questi casi \u00e8 probabilmente riconducibile al nome di origine gaelica Guendalina, o ad altri contenenti l'elemento \"gwen\", \"bianco\", \"puro\". Per quanto riguarda la sua diffusione, nelle liste dei pi\u00f9 usati nomi per i neonati del \"Social Security Administration\" statunitense, Wendy appare nel 1936, e dal 1965 al 1976 entra nella lista dei quaranta nomi femminili pi\u00f9 popolari. Va notato che diversi imperatori cinesi hanno avuto il nome di \"Imperatore Wen\", che in cinese si legge \"Wen(-)di\" (\u6587\u5e1d)."}
{"id": "5544479", "revid": "436907", "url": "https://it.wikipedia.org/wiki?curid=5544479", "title": "Northern Lights (Buckethead)", "text": "Northern Lights \u00e8 il centoventiquattresimo album in studio del chitarrista statunitense Buckethead, pubblicato il 28 novembre 2014 dalla Hatboxghost Music.\nDescrizione.\nNovantacinquesimo disco appartenente alla serie \"Buckethead Pikes\", l'uscita di \"Northern Lights\" \u00e8 avvenuta dopo appena un giorno dalla pubblicazione del precedente \"Magic Lantern\". Si tratta inoltre dell'ultimo dei quattro album pubblicati dal chitarrista durante il mese di novembre 2014."}
{"id": "5544482", "revid": "767487", "url": "https://it.wikipedia.org/wiki?curid=5544482", "title": "Baseball ai IX Giochi panamericani", "text": "Il torneo di baseball ai IX Giochi panamericani si svolse a Caracas, in Venezuela, nell'agosto del 1983."}
{"id": "5544492", "revid": "767487", "url": "https://it.wikipedia.org/wiki?curid=5544492", "title": "Yarn", "text": "Yarn \u00e8 il centoventicinquesimo album in studio del chitarrista statunitense Buckethead, pubblicato il 5 dicembre 2014 dalla Hatboxghost Music.\nIl disco.\nNovantaseiesimo disco appartenente alla serie \"Buckethead Pikes\", si tratta del primo dei sei album pubblicati dal chitarrista durante il mese di dicembre 2014."}
{"id": "5544494", "revid": "2206120", "url": "https://it.wikipedia.org/wiki?curid=5544494", "title": "Sara Rattaro", "text": "Biografia.\nSi laurea in biologia nel 1999 e successivamente in scienze della comunicazione nel 2009. Il suo primo romanzo dal titolo \"Sulla sedia sbagliata\" viene pubblicato nel 2010 da Morellini editore. Nel 2012 \"Un uso qualunque di te\" viene pubblicato da Giunti e in poche settimane scala le classifiche dei libri pi\u00f9 venduti. Il romanzo \"Non volare via\" ha vinto il Premio citt\u00e0 di Rieti 2014. \"Niente \u00e8 come te\" ha vinto il Premio Bancarella 2015. Nel 2015 \u00e8 stata nominata ambasciatrice EXPO. Nel dicembre 2015 il suo primo romanzo, \"Sulla sedia sbagliata\", ha vinto il premio Speciale \"Fortunato Seminara\" al Rhegium Julii. A marzo 2016 viene pubblicato \"Splendi pi\u00f9 che puo\"i, un romanzo sulla violenza di genere basato su una storia vera che il 16 luglio 2016 si aggiudica il Premio Rapallo Carige per la donna scrittrice.\nNel marzo 2017 pubblica con l'editore Sperling e Kupfer \"L'amore addosso\" e con Mondadori a ottobre dello stesso anno esce il suo primo romanzo per ragazzi \"Il cacciatore di sogni,\" la storia di Albert Bruce Sabin vista con gli occhi di un adolescente. Nell'estate 2017 \"Splendi pi\u00f9 che puoi\" riceve il premio Fenice Europa nella sezione \"Claudia Malizia\"."}
{"id": "5544499", "revid": "762947", "url": "https://it.wikipedia.org/wiki?curid=5544499", "title": "Teatro de la Zarzuela", "text": "Il Teatro de la Zarzuela \u00e8 un teatro dell'opera di Madrid, specializzato nel genere della zarzuela.\nStoria.\nIl Teatro de la Zarzuela fu costruito per iniziativa della \"Sociedad L\u00edrico Espa\u00f1ola\", che voleva che vi fosse un luogo dedicato esclusivamente agli spettacoli di \"zarzuela\" nella capitale spagnola. L'opera fu finanziata dal banchiere Francisco de las Rivas. Il progetto fu affidato all'architetto Jer\u00f3nimo de G\u00e1ndara, che prese a modello la Scala di Milano. Cos\u00ec fu costruito un teatro a ferro di cavallo con tre ordini di palchi. I posti a sedere sono 1242.\nL'inaugurazione ebbe luogo nel 1856. \nNella seconda met\u00e0 dell'Ottocento il Teatro divenne il principale centro della \"zarzuela\" e vi si tennero le prime di molte nuove \"zarzuelas\", fra cui quelle dei promotori del Teatro: Francisco Asenjo Barbieri, Rafael Calleja G\u00f3mez, Joaqu\u00edn Gaztambide, Rafael Hernando, Jos\u00e9 Inzenga, Luis Olona e Crist\u00f3bal Oudrid.\nNel 1909 l'edificio fu quasi distrutto da un terribile incendio. Fu perci\u00f2 ricostruito, utilizzando meno legno e pi\u00f9 metallo, nel 1914.\nIl teatro fu successivamente ristrutturato nel 1956 quando fu acquisito dalla \"Sociedad General de Autores y Editores\", ma perse buona parte della facciata e della decorazione dell'interno.\nNel 1984 il teatro divenne di propriet\u00e0 dello Stato spagnolo. Il Ministero della Cultura, in mancanza di un teatro dell'opera a causa della chiusura del Teatro Real, allarg\u00f2 l'attivit\u00e0 del Teatro della Zarzuela dalla \"zarzuela\" e dall'opera alla danza ed al flamenco. Nel 1998, dopo la riapertura del Teatro Real, il Teatro de la Zarzuela fu dichiarato monumento nazionale e nuovamente ristrutturato, recuperando la forma originale, per essere dedicato esclusivamente alla lirica spagnola."}
{"id": "5544504", "revid": "767487", "url": "https://it.wikipedia.org/wiki?curid=5544504", "title": "Passageways", "text": "Passageways \u00e8 il centoventisettesimo album in studio del chitarrista statunitense Buckethead, pubblicato il 12 dicembre 2014 dalla Hatboxghost Music.\nIl disco.\nNovantasettesimo disco appartenente alla serie \"Buckethead Pikes\", si tratta del terzo dei sei album pubblicati dal chitarrista durante il mese di dicembre 2014 e contiene il brano \"Passageway\", una suite suddivisa in cinque parti."}
{"id": "5544505", "revid": "599013", "url": "https://it.wikipedia.org/wiki?curid=5544505", "title": "Racine Coly", "text": "Biografia.\nNato in Senegal a Dakar, viene notato dagli osservatori del Brescia che lo portano in Italia.\nCaratteristiche tecniche.\nTerzino sinistro dotato di buona spinta offensiva, pu\u00f2 ricoprire anche il ruolo di esterno sinistro di centrocampo.\nCarriera.\nClub.\nBrescia.\nNel 2012 viene aggregato alla Primavera del Brescia senza per\u00f2 mai giocare per questioni burocratiche. Tuttavia, l'allenatore Ivo Iaconi, decide di mandarlo in campo il 26 aprile 2014 contro il nella partita vinta (0-3) dalle rondinelle. Segna il suo primo gol in carriera il 24 febbraio 2017 nel match vinto 4-1 contro il Cittadella. Il 30 aprile 2017 realizza una doppietta nella vittoria delle rondinelle in trasferta 3-2 contro il .\nNizza e prestito al Famalic\u00e3o.\nNell'estate del 2017 viene acquistato a titolo definitivo dal Nizza.\nIl 9 gennaio 2020 viene ceduto in prestito al Famalic\u00e3o.\nTerminato il prestito fa ritorno a Nizza, che il 26 gennaio 2021 lo cede nuovamente in prestito, questa volta all'.\nEstoril Praia.\nIl 3 luglio 2021 lascia definitivamente il Nizza accasandosi all'.\nNazionale.\nCon la Nazionale Under-20 del Senegal ha partecipato alla Coppa delle Nazioni Africane Under-20 2015, nella quale ha esordito il 19 marzo 2015 nella semifinale vinta per 2-1 contro il Mali.\nStatistiche.\nPresenze e reti nei club.\n\"Statistiche aggiornate al 12 febbraio 2021.\""}
{"id": "5544507", "revid": "1442080", "url": "https://it.wikipedia.org/wiki?curid=5544507", "title": "Iowa Stars (CHL)", "text": "Gli Iowa Stars sono stati una squadra di hockey su ghiaccio della con sede nella citt\u00e0 di Waterloo, nello Stato dell'Iowa. Nacquero nel 1969 e disputarono la Central Hockey League fino al loro scioglimento giunto nel 1970; nel loro anno di esistenza furono affiliati ai Minnesota North Stars.\nStoria.\nDopo la fine dell'epoca delle Original Six nel 1967 nacquero sei nuove franchigie in National Hockey League fra cui i Minnesota North Stars. Per poter avere giocatori disponibili in caso di bisogno l'organizzazione dei North Stars cre\u00f2 quello stesso anno un farm team in Central Hockey League, i Memphis South Stars.\nDopo due stagioni la squadra si trasfer\u00ec pi\u00f9 a nord avvicinandosi al Minnesota; come sede fu scelta Waterloo nell'Iowa e la squadra assunse il nome di Iowa Stars. Nell'unica stagione di vita raggiunsero la finale dell'Adams Cup, perdendo per\u00f2 la serie 4-1 contro gli Omaha Knights.\nTrentacinque anni dopo la fine della franchigia nel 2005 nacque una squadra omonima nell'American Hockey League ma con sede nella capitale Des Moines.\nAffiliazioni.\nNel corso della loro storia i Memphis South Stars sono stati affiliati alle seguenti franchigie della National Hockey League:"}
{"id": "5544509", "revid": "436907", "url": "https://it.wikipedia.org/wiki?curid=5544509", "title": "Pilot (album)", "text": "Pilot \u00e8 il centoventottesimo album in studio del chitarrista statunitense Buckethead, pubblicato il 19 dicembre 2014 dalla Hatboxghost Music.\nDescrizione.\nNovantottesimo disco appartenente alla serie \"Buckethead Pikes\", si tratta del quarto dei sei album pubblicati dal chitarrista durante il mese di dicembre 2014 e, al pari del precedente \"Passageways\" (pubblicato una settimana prima), contiene il brano omonimo, una suite suddivisa in nove parti."}
{"id": "5544602", "revid": "588403", "url": "https://it.wikipedia.org/wiki?curid=5544602", "title": "FK Hoverla", "text": ""}
{"id": "5544628", "revid": "767487", "url": "https://it.wikipedia.org/wiki?curid=5544628", "title": "Polar Trench", "text": "Polar Trench \u00e8 il centoventinovesimo album in studio del chitarrista statunitense Buckethead, pubblicato il 25 dicembre 2014 dalla Hatboxghost Music.\nSi tratta del novantanovesimo disco appartenente alla serie \"Buckethead Pikes\"."}
{"id": "5544758", "revid": "729019", "url": "https://it.wikipedia.org/wiki?curid=5544758", "title": "UFC 190", "text": "UFC 190: Rousey vs. Correia \u00e8 stato un evento di arti marziali miste tenuto dalla Ultimate Fighting Championship svolto il 1\u00ba agosto 2015 all'HSBC Arena di Rio de Janeiro, Brasile.\nRetroscena.\nNel main event della card si affrontarono, per il titolo dei pesi gallo femminili UFC, la campionessa Ronda Rousey e la contendente numero uno Bethe Correia.\nLe finali dei pesi leggeri e gallo dell'evento The Ultimate Fighter: Brazil 4 vennero riorganizzati per questo evento. Inizialmente dovevano tenersi il 27 giugno a San Paolo in Brasile, tuttavia, il 15 maggio l'evento venne spostato al Seminole Hard Rock Hotel and Casino di Hollywood negli Stati Uniti. Ancora una volta i match vennero rinviati a causa di problemi dovuti al rilascio del visto d'ingresso per alcuni lottatori; ci\u00f2 porto la UFC a spostare le finali per questo evento.\nL'evento ospit\u00f2 l'incontro, valido come eliminatoria per il titolo dei pesi paglia femminili UFC, tra Cl\u00e1udia Gadelha e l'ex campionessa dei pesi paglia WSOF Jessica Aguilar.\nPremi.\nI lottatori premiati ricevettero un bonus di 50.000 dollari.\nLegenda:"}
{"id": "5544759", "revid": "83531", "url": "https://it.wikipedia.org/wiki?curid=5544759", "title": "Associazione Calcio Trento 1980-1981", "text": "Questa voce raccoglie le informazioni riguardanti l'Associazione Calcio Trento nelle competizioni ufficiali della stagione 1980-1981."}
{"id": "5544760", "revid": "436907", "url": "https://it.wikipedia.org/wiki?curid=5544760", "title": "The Mighty Microscope", "text": "The Mighty Microscope \u00e8 il centotrentesimo album in studio del chitarrista statunitense Buckethead, pubblicato il 31 dicembre 2014 dalla Hatboxghost Music.\nDescrizione.\nCentesimo disco appartenente alla serie \"Buckethead Pikes\", \"The Mighty Microscope\" \u00e8 uscito in contemporanea al successivo \"In the Hollow Hills\", divenendo gli ultimi dischi pubblicati dal chitarrista nel 2014."}
{"id": "5544762", "revid": "767487", "url": "https://it.wikipedia.org/wiki?curid=5544762", "title": "In the Hollow Hills", "text": "In the Hollow Hills \u00e8 il centotrentunesimo album in studio del chitarrista statunitense Buckethead, pubblicato il 31 dicembre 2014 dalla Hatboxghost Music.\nIl disco.\nCentounesimo disco appartenente alla serie \"Buckethead Pikes\", \"In the Hollow Hills\" \u00e8 uscito in contemporanea al precedente \"The Mighty Microscope\", divenendo gli ultimi dischi pubblicati dal chitarrista nel 2014."}
{"id": "5544763", "revid": "86599", "url": "https://it.wikipedia.org/wiki?curid=5544763", "title": "Jurij Mykolajovy\u010d Iva\u0161\u010denko", "text": "Laureatosi nel 1983 in astronomia all'Universit\u00e0 Taras Shevchenko di Kiev, cominci\u00f2 a lavorare all'osservatorio dell'Accademia nazionale delle scienze dell'Ucraina. Nel 1992, a seguito della dissoluzione dell'Unione Sovietica, abbandon\u00f2 la carriera accademica e divenne un rivenditore di automobili. Nel 2001 fond\u00f2 l'Osservatorio astronomico di Andru\u0161ivka. Nel 2014 \u00e8 ritornato all'osservatorio dell'Accademia nazionale delle scienze, mantenendo al contempo la supervisione delle attivit\u00e0 dell'osservatorio da lui fondato.\nIl Minor Planet Center gli accredita le scoperte di ventuno asteroidi, effettuate tra il 2005 e il 2011, in parte in collaborazione con Oleg Gera\u0161\u010denko, Petro Kyrylenko e Petr Ostafijchuk."}
{"id": "5544765", "revid": "1876278", "url": "https://it.wikipedia.org/wiki?curid=5544765", "title": "Carlo Andrei", "text": "Primo sindaco di Carrara della Liberazione dal 1945 al 1946, iscritto al Partito Comunista dal 1932, \u00e8 stato il pi\u00f9 stretto collaboratore di Gino Menconi, col quale ha condiviso nella prima giovinezza la militanza repubblicana.\nAndrei veniva chiamato \"Pipa\" poich\u00e9 teneva sempre la pipa tra i denti.\nBiografia.\nNato a Carrara il 16 marzo 1905, perseguitato antifascista, emigrato in Francia, tenne assidui contatti con altri fuoriusciti antifascisti. Rientrato clandestinamente in Italia nel 1931 l'anno successivo ader\u00ec alla cellula comunista clandestina di Carrara. Dopo il 25 luglio lavor\u00f2 alla creazione del SAP (Squadre di Azione Pattriotica) territoriali.\nNel gennaio 1944 \u00e8 stato cofondatore del CLN, incontra a Monte Tondo con un gruppo di delegati il maggiore inglese Oldham per chiedere aiuto agli alleati, che per il momento rifiutarono di fornire appoggio e fornimenti. Aderente alla \"Formazione Ulivi\", il 7 agosto a Tenerano \u00e8 tra i fondatori della \"Brigata Muccini\" poi nella successiva \"Formazione Garibaldi - Gino Menconi\" e nella Divisione Apuana. Rimase membro del CLN fino alla fine della guerra, dove mantenne sempre un ruolo dirigente.\nIl 9 settembre 1943 combatt\u00e9 a Carrara con altri cittadini in soccorso del \"Battaglione Alpini Val di Fassa\" che non si arrese ai tedeschi.\nAnche se pur non avendo incarichi militari operativi, ebbe sempre un rilievo importante nell'attivit\u00e0 di organizzazione e relazione del CLN nel Comune di Apuania. Dal 1945 al 1946 divenne Sindaco Commissario del Comune di Apuania non ancora disciolto.\nNel dopoguerra si occuper\u00e0 poi del suo laboratorio di scultura, scolpendo a volte egli stesso per sua soddisfazione e condividendo con l'amico Nardo Dunchi il merito di salvare a met\u00e0 degli anni sessanta i templi egiziani di Abu Simbel.\nNegli ultimi anni di vita venne colpito da una gravissima infermit\u00e0, muore il 17 gennaio 1994."}
{"id": "5544769", "revid": "1082300", "url": "https://it.wikipedia.org/wiki?curid=5544769", "title": "Banca nazionale dell'Etiopia", "text": ""}
{"id": "5544773", "revid": "767487", "url": "https://it.wikipedia.org/wiki?curid=5544773", "title": "Il maestro...", "text": "Il maestro... \u00e8 un film del 1957 scritto, diretto e interpretato da Aldo Fabrizi, ultima regia dell'attore romano. Di coproduzione italo-spagnola, \u00e8 stato girato interamente in Spagna in doppia versione. Quella spagnola (\"El maestro\"), sostanzialmente identica, \u00e8 stata diretta da Eduardo Manzanos.\nTrama.\nIl maestro elementare Giovanni Merino, rimasto vedovo poco dopo la nascita del suo unico figlio, ha chiesto ed ottenuto il trasferimento dal suo paese natale ad una scuola della citt\u00e0. Il suo scopo \u00e8 quello di assicurare un avvenire migliore al figlio Antonio, che lo segue e continua gli studi nella classe dove suo padre \u00e8 stato assegnato, una sezione maschile in un grande ed antico collegio. In citt\u00e0 si sistemano in una casa ampia e luminosa, che riassettano con le proprie forze e dove trovano un valido sostegno nella custode dell'edificio, affabile e disponibile a dare una mano.\nIl maestro ha una grande passione per la pittura, e dato anche suo figlio \u00e8 molto portato in campo artistico, assieme al trasferimento ha chiesto di poter istituire nella sua nuova sede un'accademia d'arte.\nNella scuola il maestro viene ben accolto dai suoi nuovi alunni ma entra inizialmente in urto col resto del corpo insegnante a causa di un gioco didattico che ha introdotto nella sua classe. \u00c8 una sorta di partita di calcio dove al posto del pallone ci sono domande sulle varie materie e dove i ragazzi, divisi in due squadre, accumulano punti che fanno voto man mano che rispondono esattamente. Data dimostrazione di questo suo particolare sistema, che sfrutta le passioni dei ragazzi per stimolarne l'apprendimento, convince il preside e gli altri insegnanti, che lo prendono da quel momento a benvolere. La maestra Luisa che lo aveva contestato, anzi, lo convince ad accettare l'invito ad una festa data dal bidello per il battesimo di un suo nipote.\nAntonio, che non ama le feste, resta a casa. Mentre egli elabora alcune domande per il gioco di classe, la portiera gli consegna una lettera che suo padre attende con grande impazienza, ovvero la risposta del ministero alla richiesta di istituire l'accademia. Sapendo quanto suo padre ci tiene decide di raggiungerlo ma uscendo di corsa dal portone viene investito da un'automobile e muore. Giovanni, caduto nella pi\u00f9 totale depressione, medita di dare le dimissioni e tornare al paese. Nonostante il preside riesca a farlo tornare in classe, il maestro, in preda allo sconforto, sente echeggiare nell'aula la voce del figlio e sbotta gridando ai ragazzi di andare in giardino. Nel farlo spezza in due un pennello che era stato suo e che aveva donato al figlio.\nRimasto solo in classe va a recuperare la parte del pennello caduta sul pavimento ma mentre lo raccoglie vede la mano di un bambino che la prende e gliela porge. \u00c8 quella di Gabriele, un nuovo alunno che comincia a frequentare la classe proprio da quella mattina e che gli dice che non deve spedire la lettera di dimissioni che il maestro sta scrivendo. Giovanni rimane stupito che il bambino sappia le sue intenzioni ma sul momento non d\u00e0 peso alla cosa.\nIl giorno dopo, nonostante tutti siano convinti che sarebbe rimasto a casa, il maestro torna in classe, e trova Gabriele al posto che aveva occupato il figlio, ma non si sente di spostarlo come aveva fatto due giorni prima, un po' bruscamente, con un altro alunno. Da quel momento il bambino diventa una presenza costante nella sua vita, enigmatico nelle parole come nei gesti. Giovanni nota tutte le sue stranezze, come quando gli dice che ha promesso al figlio morto che non avrebbe lasciato la scuola, o come quando fischietta il motivo che erano soliti ripetere di continuo padre e figlio, ma il suo candore, la sua disarmante semplicit\u00e0, gli impediscono di fargli domande. L'insistenza fa comunque breccia nel cuore dell'uomo, che decide di strappare la lettera di dimissioni. In quello stesso momento Gabriele gli dice che ha fatto bene e che il giorno dopo egli torner\u00e0 al suo paese, e per suo ricordo gli d\u00e0 un regalo, una medaglia raffigurante il bambino Ges\u00f9. Il maestro lo ricambia col pennello del figlio, che il bambino gli chiede e che lui trova nel cassetto della cattedra inspiegabilmente integro.\nQuando Gabriele \u00e8 uscito, Giovanni si accorge che ha dimenticato la cartella, ma nonostante si muova quasi subito per raggiungerlo non riesce a trovarlo da nessuna parte. Il maestro apre allora la cartella sperando di trovarvi nome e indirizzo esatti, e rimane sconcertato: si tratta proprio della cartella di Antonio, che l'uomo effettivamente non ritrova nella cameretta del figlio, rimasta chiusa e inviolata dal giorno della sua morte. Inizia cos\u00ec una ricerca febbrile, ma nel collegio nessuno ricorda un bambino di nome Gabriele, nemmeno l'alunno con cui aveva avuto un litigio, e nei registri dell'istituto non risulta iscritto. All'indirizzo che Gabriele gli aveva dato c'\u00e8 una chiesa ma nei dintorni nessuno lo conosce. Quando crede di essere ormai sul punto di impazzire, l'uomo si ricorda della medaglia che il bambino gli ha regalato; si precipita di notte alla scuola e la ritrova nell'armadio della classe dove l'aveva lasciata. Attirato all'interno della parrocchia della scuola scopre la verit\u00e0, rendendosi infine conto che il pennello del figlio \u00e8 andato a colmare un grande vuoto."}
{"id": "5544774", "revid": "120453322", "url": "https://it.wikipedia.org/wiki?curid=5544774", "title": "Massimo di Padova", "text": "Biografia e culto.\nSi crede che san Massimo di Padova sia della famiglia dei Vitaliani di Padova. Fu il secondo vescovo di Padova, dopo san Prosdocimo, di cui scrisse le gesta; il suo episcopato dur\u00f2 dal 141 d.C. al 166, ed il suo successore fu san Fidenzio. \nSepolto accanto a Prosdocimo fuori dalle mura, seguendo la legge romana sulla sepoltura, la sua tomba venne ritrovata nel 1052 o nel 1053 probabilmente in una cappella o in un oratorio nell'area di un vecchio cimitero pagano-cristiano dedicato a santa Giustina. Su ordine dello stesso papa Leone IX, che all'epoca si trovava a Padova, la salma venne riposta alla pubblica venerazione; attualmente, il suo corpo si trova nella nona cappella della basilica di santa Giustina, a destra. A san Massimo \u00e8 dedicata una chiesa a Padova. La sua memoria ricorre il 2 agosto. Cos\u00ec lo ricorda il \"Martirologio Romano\":"}
{"id": "5544778", "revid": "767487", "url": "https://it.wikipedia.org/wiki?curid=5544778", "title": "Suma-ku", "text": "Suma-ku , anche nota semplicemente come Suma, \u00e8 uno dei nove quartieri della citt\u00e0 di K\u014dbe, in Giappone. \u00c8 rinomata per il turismo."}
{"id": "5544781", "revid": "1169970", "url": "https://it.wikipedia.org/wiki?curid=5544781", "title": "Il Nome Divino nel Nuovo Testamento", "text": ""}
{"id": "5544784", "revid": "99101189", "url": "https://it.wikipedia.org/wiki?curid=5544784", "title": "G\u00fcnter Dietrich", "text": "Docente all'universit\u00e0 di Kiel, fu autore del basilare trattato \"Oceanografia generale\" (1957). Scrisse anche molti articoli sul tema delle correnti oceaniche."}
{"id": "5544789", "revid": "767487", "url": "https://it.wikipedia.org/wiki?curid=5544789", "title": "Glimpses of Colorado in Winter", "text": "Glimpses of Colorado in Winter \u00e8 un cortometraggio muto del 1913. Non si conosce il nome del regista del film, un documentario prodotto dalla Edison.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company. Venne girato a Colorado Springs e sul Pikes Peak.\nDistribuzione.\nDistribuito dalla General Film Company, il film - un cortometraggio di 95 metri (split reel) - usc\u00ec nelle sale cinematografiche degli Stati Uniti il 21 maggio 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, la comica \"Bragg's New Suit\"."}
{"id": "5544797", "revid": "57342", "url": "https://it.wikipedia.org/wiki?curid=5544797", "title": "Roberta Petrelluzzi", "text": "Biografia.\nNata a Adrara San Martino (BG), si laurea in Scienze biologiche e lavora come ricercatrice universitaria alla Facolt\u00e0 di Medicina e Chirurgia della Sapienza - Universit\u00e0 di Roma. Nel 1979 viene selezionata, mediante concorso, quale programmista regista nelle trasmissioni degli spazi regionali del Lazio nella neonata Rai 3. Conduce, realizza servizi e partecipa alla preparazione di numerosi programmi tra cui: \"La posta del cittadino\", trasmissione in difesa del cittadino, \"L'anno santo\", \"Roma citt\u00e0-anticitt\u00e0\" e \"In pretura\", precursore di \"Un giorno in pretura\".\nNel 1987 \"Un giorno in pretura\" diventa una trasmissione di prima serata e il 18 gennaio del 1988 inizia il suo lungo percorso sulla terza rete nazionale. Da semplice funzione di controllo sull'andamento della giustizia, il programma si trasforma in un grande affresco della realt\u00e0 italiana. Le aule giudiziarie vengono coperte a 360 gradi dalle telecamere del programma: si passa da quelle pretorili a quelle di tribunale fino alla Corte di assise.\nNumerosi i processi ripresi e trasmessi dal programma nel corso degli anni. Tra i tanti quello a Erich Priebke per l'eccidio delle Fosse Ardeatine, il processo nodale dell'era Tangentopoli, quello a Sergio Cusani, senza dimenticare le pagine pi\u00f9 cupe della cronaca nera nazionale come i processi relativi alle vicende del Mostro di Firenze, ai sequestri Celadon e Soffiantini, all'omicidio di Marta Russo, al serial killer della Liguria Donato Bilancia, e i processi sulla Strage di Erba e sul Delitto di Avetrana.\nNegli anni di \"Un giorno in pretura\", la Petrelluzzi ha realizzato anche altri programmi, tra cui: \"La valle del Torbido\", un film inchiesta del 1993 sulle estorsioni nella Locride, \"Taxi Story\", un mix di racconti dal vivo e ricostruzioni filmate di vicende realmente accadute a taxisti romani e napoletani, \"Al\u00e9...oh...oh Roma - Inter con gli ultras\", tifosi ultr\u00e0 della e dell' seguiti prima, durante e dopo la finale della Coppa UEFA 1990-1991."}
{"id": "5544800", "revid": "2519", "url": "https://it.wikipedia.org/wiki?curid=5544800", "title": "Wendel Dietrich", "text": "La sua opera pi\u00f9 importante \u00e8 la decorazione del castello di Kirchheim in Schwaben (1583-1586) appartenente a Hans Fugger. Fu inoltre ebanista ed architetto della chiesa di San Michele a Monaco di Baviera."}
{"id": "5544803", "revid": "767487", "url": "https://it.wikipedia.org/wiki?curid=5544803", "title": "The Golden Wedding", "text": "The Golden Wedding \u00e8 un cortometraggio muto del 1913 scritto e diretto da Herbert Prior, un attore della Edison alla sua unica prova da regista della sua carriera.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 9 maggio 1913."}
{"id": "5544805", "revid": "72396", "url": "https://it.wikipedia.org/wiki?curid=5544805", "title": "Wendel Dietterlin", "text": "Pittore ed incisore manierista, fu autore del trattato \"Architettura: della distribuzione, simmetria e proporzione delle colonne\" (1594), dotato di 209 incisioni autografe."}
{"id": "5544808", "revid": "767487", "url": "https://it.wikipedia.org/wiki?curid=5544808", "title": "An Accidental Alibi", "text": "An Accidental Alibi \u00e8 un cortometraggio muto del 1913. Non si conosce il nome del regista del film prodotto dalla Edison.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 10 maggio 1913."}
{"id": "5544812", "revid": "1793900", "url": "https://it.wikipedia.org/wiki?curid=5544812", "title": "New York City Center", "text": "Il New York City Center \u00e8 un teatro di New York specializzato negli spettacoli di danza e nelle commedie musicali.\nStoria.\nLa sala costruita nel 1923 fra la 55\u00aa e la Avenue of the Americas, si chiamava originariamente \"Mecca Temple\", anche perch\u00e9 era costruita in stile neomoresco. Si chiam\u00f2 poi \"City Center for Music and Drama\". La sala ha una capacit\u00e0 di 2750 posti.\nLa sala fu la sede della New York City Opera dal 1944 al 1964 e del New York City Ballet dal 1948 al 1966.\nIl \"New York City Center\" organizza ogni anno due importanti festival: \"Encores!\" che ripropone rare commedie musicali, e \"Fall for Dance Festival\" dedicato alla modern dance."}
{"id": "5544813", "revid": "767487", "url": "https://it.wikipedia.org/wiki?curid=5544813", "title": "Aleksej Denisovi\u010d Dikij", "text": "Attore teatrale a Mosca, venne imprigionato in un Gulag per ordine di Stalin, ma in seguito si riconcili\u00f2 col potere. Al cinema recit\u00f2 in \"Kotuzov\" (1943) e ne \"L'ammiraglio Nachimov\" (1947)."}
{"id": "5544818", "revid": "83531", "url": "https://it.wikipedia.org/wiki?curid=5544818", "title": "Classica di San Sebasti\u00e1n 2015", "text": "La Classica di San Sebasti\u00e1n 2015, trentacinquesima edizione della corsa e valevole come diciannovesima prova dell'UCI World Tour 2015, si svolse il 1\u00ba agosto 2015, per un percorso totale di 219\u00a0km. Fu vinta dal britannico Adam Yates, al traguardo con il tempo di 5h30'24\", alla media di 39,769\u00a0km/h.\nAl traguardo 96 ciclisti portarono a termine la gara."}
{"id": "5544820", "revid": "599013", "url": "https://it.wikipedia.org/wiki?curid=5544820", "title": "Aris Dikteos", "text": "Biografia.\nIndividu\u00f2 nell'amore il principio dell'ordine cosmico, celebrandolo in \"Castit\u00e0\" (1938), \"Elussova\" (1945) e \"Politeia\" (1956-1965)."}
{"id": "5544821", "revid": "767487", "url": "https://it.wikipedia.org/wiki?curid=5544821", "title": "The Heart of Valeska", "text": "The Heart of Valeska \u00e8 un cortometraggio muto del 1913 diretto da Ashley Miller.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 12 maggio 1913."}
{"id": "5544824", "revid": "640277", "url": "https://it.wikipedia.org/wiki?curid=5544824", "title": "Canoa/kayak ai Giochi panamericani", "text": "Le gare di Canoa/kayak apparvero per la prima volta ai Giochi Panamericani nell'edizione del 1987. A Toronto 2015 \u00e8 stata inserita nel programma, per la prima volta nella storia dei Giochi, la canoa slalom, l'unica disciplina olimpica che non si era mai disputata ai panamericani.\nMedagliere storico.\n\"Aggiornato all'edizione 2019\""}
{"id": "5544825", "revid": "767487", "url": "https://it.wikipedia.org/wiki?curid=5544825", "title": "The Two Merchants", "text": "The Two Merchants \u00e8 un cortometraggio muto del 1913 scritto e diretto da Charles M. Seay.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 14 maggio 1913."}
{"id": "5544827", "revid": "2153076", "url": "https://it.wikipedia.org/wiki?curid=5544827", "title": "Rata Blanca (album)", "text": "Rata Blanca \u00e8 l'album d'esordio dell'omonima band argentina heavy metal, pubblicato il 22 agosto 1988 per la Vertigo."}
{"id": "5544837", "revid": "767487", "url": "https://it.wikipedia.org/wiki?curid=5544837", "title": "Unione Sportiva Arezzo 1980-1981", "text": "Questa voce raccoglie le informazioni riguardanti l'Unione Sportiva Arezzo nelle competizioni ufficiali della stagione 1980-1981."}
{"id": "5544838", "revid": "115864885", "url": "https://it.wikipedia.org/wiki?curid=5544838", "title": "Franz von Dingelstedt", "text": "\u00c8 anche considerato un importante direttore teatrale del 1900; infatti diresse il Burgtheater (teatro di corte) di Vienna. Divenne famoso grazie alla canzone \"Weserlied\", da lui composta e musicata da Gustav Pressel. La sua raccolta di opere letterarie pi\u00f9 conosciuta \u00e8 \"Lieder eines kosmopolitischen Nachtw\u00e4chters\" (\"Canzoni di un guardiano notturno cosmopolita\") di chiara ispirazione liberale.\nBiografia.\nFranz Dingelstedt nato nel 1814 a Halsdorf nel comune di Marburgo, era figlio di un funzionario dell'Elettorato d'Assia ed \u00e8 cresciuto a Rinteln, comune situato sulle rive del fiume Weser. Dal 1821 ha l\u00ec frequentato la scuola secondaria e a soli 17 anni ha preso il diploma con la designazione di \u201cprimus omnium\u201d. Infine, dal 1831 al 1834 per volere del padre, studi\u00f2 teologia all'universit\u00e0 di Marburgo. Divenne insegnante e lavor\u00f2 innanzitutto in un riformatorio per giovani inglesi. Nel 1836 si trasfer\u00ec a Kassel; l\u00ec pubblic\u00f2 le sue prime poesie. Le sue satire \"Bilder di Hessen-Kassel\", nelle quali deride la residenza reale, furono pubblicate nel giornale \"Europa\".\nCome punizione per queste fu trasferito alla scuola superiore di Fulda. Nella provincia, vista come un esilio, scrisse il romanzo \"Die neuen Argunauten\" (1839) per il quale Dingelstedt dovette versare 20 talleri come sanzione perch\u00e9 conteneva un passo blasfemo. L\u00ec scrisse anche la sua opera pi\u00f9 famosa \"Die Lieder eines kosmopolitischen Nachtw\u00e4chters\" (\"Canzoni di un guardiano notturno cosmopolita\"). Questa potrebbe essere stata l'occasione in cui fu invitato come \"ospite benvoluto\" dalle signore della fondazione aristocratica Wallenstein. Tramite la canonichessa Auguste von Seckendorff ricevette successivamente il titolo di consigliere di corte a Stoccarda. Nel 1838 consegn\u00f2 il suo dottorato di ricerca con il titolo \"Prolegomena ad artempoeticam\" all'Universit\u00e0 di Marburgo, che per\u00f2 fu rifiutato. Con la successiva domanda all'Universit\u00e0 di Jena ebbe pi\u00f9 successo, qui con lo stesso lavoro gli venne conferito il dottorato il 18 maggio 1838, ma con il divieto di utilizzare il titolo in Assia. Nel 1840 Dingelstedt si schier\u00f2 a favore dell'esperto di diritto pubblico Sylvester Jordan, che si era impegnato duramente nella redazione della Costituzione di Marburgo nel 1831. Jordan fu la figura simbolo della lotta contro i moti di rivoluzione francesi e fu condannato a pi\u00f9 anni di reclusione a causa di presunti contatti con le forze repubblicane. Un suo scritto, originariamente stampato come volantino, suscit\u00f2 una grande attenzione per la sua scarcerazione che tuttavia, avvenne solo nel 1845. Infine, nel 1841, Dingelstedt lasci\u00f2 l'insegnamento e Fulda. La sua opera \"Die Lieder eines kosmopolitischen Nachtw\u00e4chters\" fu pubblicata lo stesso anno in modo anonimo dall'editore Julius Campe. Quando nel dicembre del 1841 il governo prussiano eman\u00f2 il divieto di stampa di tutte le opere di questa casa editrice, anche Franz von Diengelstedt era nelle file degli autori d'opposizione della Giovane Germania, come Heinrich Heine e Heinrich Laube.\nDagli anni '30 del 1800 Franz Dingelstedt lavor\u00f2 come giornalista, costru\u00ec una vasta rete di contatti e tra il 1835 e il 1850 pubblic\u00f2 almeno 74 riviste letterarie. Nel 1841 a Kassel fu il primo redattore della rivista \"Der Salon\". Dietro a questa forte presenza mediatica nascondeva la volont\u00e0 percettibile di un cambiamento lavorativo. Si voleva emancipare dalla sua professione di insegnante borghese e aspirava gi\u00e0 da prima al posto di redattore del giornale tedesco di Augusta \"Allgemeine Zeitung\".\nQuesto desiderio si realizz\u00f2 alla fine nel 1841. Dingelstedt per paura della reazione alla sua opera \"Canzoni di un guardiano notturno cosmopolita\" (\"Die Lieder eines kosmopolitischen Nachtw\u00e4chters\") venne mandato a Parigi come corrispondente e successivamente a Londra e Vienna. A Londra conobbe la cantante Jenny Lutzer, che spos\u00f2 nel 1844. L'anno 1843 spesso viene visto come l'anno di svolta nella vita di Dingelstedt; fino a questo momento si era opposto alla politica di restauro come alla feudalit\u00e0 del principato. Appena due anni dopo, nel anno 1843, Dingelstedt accett\u00f2 il posto offertogli dal re di W\u00fcrttemberg come lettore e bibliotecario a Stoccarda e venne anche nominato consigliere aulico. Questo cambiamento delle sue idee politiche gli cre\u00f2 tanti nemici, tra i quali i giovani autori tedeschi. Anche altri colleghi poeti si sentirono traditi da Dingelstedt.\nCon la nomina a consigliere aulico e il posto alla corte di W\u00fcrttemberg, Dingelsted trascorse la vita dal 1843 su strade del tutto diverse. Dopo l'impiego a Stoccarda, dove dal 1846 lavor\u00f2 come drammaturgo al teatro di corte, nel 1851 divenne direttore del teatro di corte di Monaco, dove il pubblico conservatore bavarese incontr\u00f2 l'allora poeta lirico di opposizione di Marburgo in modo ostile e sfavorevole.\nNel 1857 grazie a Franz Liszt, direttore d'opera a Weimar, Dingesltedt and\u00f2 a lavorare come direttore generale al teatro di corte di Weimar. Gi\u00e0 nel 1850 Dingelstedt compose un prologo per la prima del luogo dell'opera di Wagner \"Lohegrin\", per farsi conoscere in questa citt\u00e0.\nIn una recensione della prima lo stesso Dingelstedt scrisse che il suo prologo \u201cera stato accolto in maniera immensamente gentile dal pubblico\u201d, mentre mostr\u00f2 meno comprensione per la musica e l'estetica di Richard Wagner. La successiva collaborazione di Weimar tra Liszt e Dingelstedt fall\u00ec, nonostante l'amicizia tra i due, perch\u00e9 Dingelstedt concesse priorit\u00e0 evidente allo spettacolo e trascur\u00f2 l'opera. Tra diversi imbrogli si giunse infine alla discordia e Liszt present\u00f2 le sue dimissioni scritte. \nNel 1867 Dingelstedt divenne direttore dell'Opera di Corte, che venne trasferita sotto la sua direzione generale.\nGli fu anche conferito un titolo nobiliare dal re Ludovico II. Dal 1870 diresse il teatro della residenza viennese (Hofburgtheater). Nel 1876 l'imperatore Franz Joseph gli diede il titolo di barone.\nFranz Dingelstedt mor\u00ec nel 1881 a Vienna e venne sepolto nel cimitero centrale in una tomba ad honorem, vicino a sua moglie Jenny Lutzer, morta nel 1877. Nel 1894 gli venne dedicata una strada \u201cDingelstedtgasse\u201d a Vienna. Anche a Hannover, Rinteln, Kassel e nel sud di Fulda le strade portano il suo nome.\nOpere.\nDingelstedt poeta si muove essenzialmente nel campo della lirica (\"Lieder eines kosmopolitischen Nachtw\u00e4chters\" [1841/42], \"Nacht und Morgen\" [1851]). Ma non solo. Scrive anche romanzi e novelle (\"Die neuen Argonauten\" [1839], \"Unter der Erde\" [1840]). Tra le sue opere teatrali drammatiche \u00e8 da citare \"Das Haus der Barneveldt\", che appar\u00ec nel 1850 a Monaco.\nRealizz\u00f2 anche opere drammaturgiche e storico-letterarie come le traduzioni di alcune opere di Shakespeare, Moli\u00e8re e Beaumarchais. Stese anche liriche di tipo politico, nelle quali criticava aspramente la condizione politica e sociale della Germania pre-rivoluzionaria. Dingelstedt si schier\u00f2 contro la monarchia assoluta, il clericalismo, la corruzione, il filisteismo e la censura. Nella sua opera \"Canzoni di un guardiano notturno cosmopolita\" si focalizza in parte su luoghi reali come Francoforte sul Meno, Monaco, Kassel, Berlino e Vienna e usa ogni volta degli esempi concreti per criticare e compromettere queste citt\u00e0 o per ironizzare su di esse. In una di queste canzoni si dedica al tema della demenza senile e alla prassi medica utilizzata in ambito psichiatrico.\nLo stile di Dingelstedt \u00e8 composto prevalentemente da rime ed enjambements insoliti e volutamente a effetto cos\u00ec come la sua ironia. La satira, l'ironia e lo scetticismo satirico sono quegli elementi della lirica politica che distinguono stilisticamente Dingelstedt da molti dei suoi contemporanei e che lo avvicinano allo stile di Heinrich Heine. Le oltre 80 poesie non si differenziano solo formalmente (strofa di canzoni popolari, sonetto, stanze etc.), ma anche per quanto riguarda il contenuto. Esse presentano infatti molte allusioni letterarie e identificano l'autore come un osservatore attento del suo tempo. Hans-Peter Bayerd\u00f6rfer ha inoltre dimostrato che il ciclo \"Nachtw\u00e4chter\" ha influenzato lo stile di Heine ed \u00e8 servito da stimolo diretto per \"Deutschland. Ein Winterm\u00e4rchen\" [1844].\nInoltre Dingelstedt fu un importante direttore teatrale del tardo 1800, la sua concezione di una scenografia decorativa fu apprezzata dal pubblico. Mentre Heinrich Laube, suo predecessore come direttore teatrale, dava attenzione al testo e lavorava sul linguaggio dei suoi attori, per Dingelstedt la scenografia e l'arredamento opulento erano prioritari, specialmente nel dramma storico. Gi\u00e0 nel periodo in cui si rec\u00f2 a Monaco, collabor\u00f2 con il pittore Wilhelm Kaulbach come scenografo. In questo senso, la messinscena di Dingelstedt fu un modo per avvicinarsi al pubblico e anche un'opportunit\u00e0 economica. Nel suo studio su \"Faust\" di Goethe, deline\u00f2 un programma drammaturgico: entrambe le parti del dramma potevano essere rappresentate in tre serate consecutive. Con questa \"Faust-Trilogie\" si dimostr\u00f2 che da una parte Dingelstedt usava il testo in maniera prepotente, per raggiungere il suo obiettivo di una rappresentazione adatta per il palco, dall'altra parte aveva concezioni concrete e metaforiche di questa rappresentazione. Dingelstedt si impegn\u00f2 anche per far realizzare alcuni drammi classici. Tra il 1851 e il 1855 riusciva a portare sul palcoscenico di Monaco in media 40 opere classiche all'anno. Nel 1854 organizz\u00f2 un cosiddetto spettacolo unificato dove, con la partecipazione di attori esterni, furono inscenate anche opere di Goethe, Schiller, Lessing e Kleist.\nOltre a Goethe e Schiller, anche le opere di William Shakespeare rappresentano un'ulteriore pietra miliare nella formazione di Dingelstedt. Nel 1864, in occasione del trecentesimo compleanno, mise in scena a Weimar, per la prima volta sul palcoscenico tedesco, i drammi storici shakespeariani e fond\u00f2 nello stesso anno, insieme a Wilhelm Oechelh\u00e4user, l\"'Associazione tedesca dedicata a Shakespeare\" (Deutsche Shakespeare-Gesellschaft), di cui venne eletto secondo vicepresidente. In questo contesto \u00e8 anche importante nominare la \"Settimana dedicata a Shakespeare\" che si tiene al Burgtheater (teatro di corte) di Vienna. Dal 17 al 23 aprile del 1875 vennero messi in scena i drammi storici \"Riccardo II\", \"Enrico IV\", \"Enrico V\", \"Enrico VI\" e \"Riccardo III\". Le rappresentazioni shakespeariane di Dingelstedt si basano su trasposizioni proprie in cui egli impiega molto liberamente la traccia originale, si allontana dagli ideali estetici di e cerca di portare sul palco uno Shakespeare che fosse di ottimo effetto scenico e popolare. Le rappresentazioni shakespeariane costituiscono una grossa parte del repertorio di Dingelstedt, tuttavia sono gi\u00e0 state valutate dai suoi contemporanei come discutibili. La biografia di Dingelstedt, cos\u00ec come il suo lavoro, sembra dividersi in due parti: un primo periodo di opere d'opposizione, che furono ampiamente censurate, e una seconda parte pi\u00f9 conformistica come consigliere aulico e come direttore di diversi teatri di corte.\nNell'edizione del 1877 delle opere \"Die s\u00e4mmtlichen Werke\", pubblicate in 12 volumi e messe insieme dallo stesso Dingelstedt, i testi sono stati resi meno drammatici. Di conseguenza, l'impiego alla corte di Stoccarda non \u00e8 inaspettato, ma \u00e8 piuttosto un ulteriore percorso verso la fama e il successo lavorativo. Pi\u00f9 appropriata dell'immagine del poeta di successo \u00e8 quella della sua eterna sofferenza interiore."}
{"id": "5544839", "revid": "1543377", "url": "https://it.wikipedia.org/wiki?curid=5544839", "title": "Prem&quot;jer-liha 2015-2016", "text": "La Prem\"jer-liha 2015-2016 \u00e8 stata la 25\u00aa edizione della massima serie del Campionato ucraino di calcio. La stagione \u00e8 iniziata il 17 luglio 2015 e si \u00e8 conclusa il 15 maggio 2016. Il 24 aprile con la vittoria per 1-0 sul , la Dinamo Kiev si \u00e8 aggiudicata il suo 15\u00ba scudetto, il secondo consecutivo.\nStagione.\nNovit\u00e0.\nDalla Prem\"jer-liha 2014-2015 \u00e8 stato retrocesso in Per\u0161a Liha l'Illi\u010divec'. Dalla Per\u0161a Liha \u00e8 stato promosso l'Oleksandrija.\nAl termine della passata stagione, il presidente dello Stal' Dniprodzer\u017eyns'k aveva annunciato la fusione della sua squadra con il Metalurh Donec'k e la conseguente partecipazione dello Stal'Dniprodzer\u017eyns'k alla Prem\"jer-liha. L'11 luglio 2015 il presidente del Metalurh Donec'k aveva comunicato per lettera alla FFU il ritiro della sua squadra dalla Prem\"jer-liha. Il 14 luglio 2015 l'Illi\u010divec' aveva comunicato la richiesta di ripescaggio in sostituzione del Metalurh Donec'k. Il 16 luglio 2015 la FFU ha votato per ammettere lo Stal'Dniprodzer\u017eyns'k in Prem\"jer-liha.\nRegolamento.\nLe 14 squadre partecipanti si affrontano in un girone all'italiana con partite di andata e ritorno per un totale di 26 giornate.\nLa squadra campione di Ucraina si qualifica alla fase a gironi della UEFA Champions League 2016-2017.\nLa 2\u00aa classificata si qualifica al terzo turno di qualificazione della UEFA Champions League 2016-2017.\nLa 3\u00aa e la 4\u00aa classificata si qualificano al terzo turno di qualificazione della UEFA Europa League 2016-2017.\nL'ultima classificata (14\u00ba posto) retrocede in Per\u0161a Liha.\nAvvenimenti.\nIl 22 gennaio 2016 la FIFA ha punito il Volyn' con dodici punti di penalizzazione per non aver pagato gli stipendi di due calciatori, il senegalese Issa Ndoye e il macedone Du\u0161an Savi\u0107. In seguito, il Volyn' \u00e8 stato punito con altri sei punti di penalizzazione, per un totale di 18 punti di penalizzazione, dalla Federazione calcistica dell'Ucraina per non aver rispettato le direttiva della FIFA. Il 22 aprile 2016 la Commissione Disciplinare della Federazione calcistica dell'Ucraina ha annunciato il mancato rinnovo della licenza al Volyn' per la stagione 2016-2017, non avendo la stessa societ\u00e0 richiesto alcuna licenza.\nIl 18 marzo 2016 il Metalurh Zapori\u017e\u017eja \u00e8 stato escluso dalla Prem\"jer-liha ed \u00e8 stato retrocesso in Per\u0161a Liha, dopo che la societ\u00e0 era stata messa in liquidazione per la mancanza di fondi. Tutte le partite che erano state precedentemente rinviate e tutte le partite restanti fino alla fine del campionato sono date perse al Metalurh Zapori\u017e\u017eja a tavolino per 3-0.\nIl 31 marzo 2016 l'organo di controllo finanziario dei club della UEFA, il CFCB, ha comunicato l'esclusione del Dnipro dalle competizioni UEFA per le successive tre stagioni.\nIl 22 aprile 2016 la Commissione Disciplinare della Federazione calcistica dell'Ucraina ha comminato 9 punti di penalizzazione all'Hoverla per ragioni finanziarie.\nAl termine della stagione vengono escluse anche Hoverla e Metalist per problemi finanziari.\nClassifica finale.\nLegenda:\nNote:\nSquadra campione.\nRiserve:\nVitalij Bujal's'kij (18), Serhij Rybalka (17), Jevhen Cha\u010deridi (15), Derlis Gonz\u00e1lez Galeano (14), \u0141ukasz Teodorczyk (11), Mykola Morozjuk (7), Radosav Petrovi\u0107 (7), Oleksandr Rybka (7), Oleksandr Jakovenko (4), Serhij Mjaku\u0161ko (4), Jevhen Makarenko (3)"}
{"id": "5544840", "revid": "149485", "url": "https://it.wikipedia.org/wiki?curid=5544840", "title": "Nikita Shleikher", "text": ""}
{"id": "5544841", "revid": "4175", "url": "https://it.wikipedia.org/wiki?curid=5544841", "title": "Roman Izmailov", "text": ""}
{"id": "5544842", "revid": "1776051", "url": "https://it.wikipedia.org/wiki?curid=5544842", "title": "Magos, Espadas y Rosas", "text": "Magos, Espadas y Rosas \u00e8 il secondo album studio della band heavy metal argentina Rata Blanca, pubblicato il 24 Aprile 1990 per la PolyGram."}
{"id": "5544846", "revid": "212348", "url": "https://it.wikipedia.org/wiki?curid=5544846", "title": "Santissima Trinit\u00e0", "text": ""}
{"id": "5544847", "revid": "580197", "url": "https://it.wikipedia.org/wiki?curid=5544847", "title": "Segunda Divisi\u00f3n 2015-2016", "text": " \nLa Segunda Division 2015-2016 (chiamata anche Liga Adelante per motivi di sponsorizzazione) \u00e8 stata il secondo livello della piramide calcistica spagnola per la stagione 2015-2016.\nNovit\u00e0.\nIn sostituzione delle neopromosse Real Betis, Sporting Gij\u00f2n e Las Palmas, ci sono l'Elche che nonostante fosse arrivato tredicesimo nella Liga 2014-15 \u00e8 stato retrocesso per irregolarit\u00e0 amministrative, l'Almer\u00eda diciannovesima e il C\u00f3rdoba ventesimo. Vengono invece promosse dalla Segunda Division B Bilbao Athletic B, Huesca, Gimn\u00e0stic e Real Oviedo che prendono il posto di Barcellona B, Sabadell, Recreativo Huesca e Racing Santander retrocesse dalla competizione l'anno precedente.\nFormula.\nTorneo composto da ventidue squadre che si sfidano in un girone all'italiana. Come nella stagione precedente vengono promosse in Primera Division 2016-17 direttamente la prima e la seconda, mentre le squadre dalla terza alla sesta posizione si qualificano al play-off. I play-off iniziano con due semifinali dove si sfidano la terza classificata contro la sesta e la quarta classificata contro la quinta con sfide andata-ritorno. Le due squadre vincitrici si affronteranno in finale con sfida andata-ritorno.\nPer quanto riguarda la zona retrocessione, retrocederanno in Segunda Division B direttamente quattro squadre cio\u00e8 le squadre dal diciannovesimo al ventiduesimo posto.\nClassifica.\nVengono promosse in Liga 2016-17 direttamente Alav\u00e9s e Legan\u00e9s. Sono ammesse ai play-off Gimn\u00e0stic, Girona, Cordoba e Osasuna.\nVengono retrocesse in Segunda Division B 2016-17 Ponferradina, Llagostera, Albacete, Athl.Bilbao B.\nStatistiche.\nMaggior numero di vittorie: \"Alaves (21)\"\nMinor numero di vittorie: \"Athtetic Bilbao B (8)\"\nMaggior numero di pareggi: \"Numancia, Elche, Almeria (18)\"\nMinor numero di pareggi: \"Cordoba, Llagostera, Athletic Bilbao B (8)\"\nMaggior numero di sconfitte: \"Athletic Bilbao B (24)\"\nMinor numero di sconfitte: \"Legan\u00e8s\" (8)"}
{"id": "5544849", "revid": "287204", "url": "https://it.wikipedia.org/wiki?curid=5544849", "title": "Torneo Rio-San Paolo 1951", "text": "Il Torneo Rio-San Paolo 1951 (ufficialmente in portoghese Torneio Rio-S\u00e3o Paulo 1951) \u00e8 stato la 4\u00aa edizione del Torneo Rio-San Paolo.\nFormula.\nLe 8 squadre partecipanti si affrontano in partite di sola andata. Vince il torneo la squadra che totalizza pi\u00f9 punti."}
{"id": "5544850", "revid": "74302236", "url": "https://it.wikipedia.org/wiki?curid=5544850", "title": "Torneio Rio-S\u00e3o Paulo 1951", "text": ""}
{"id": "5544852", "revid": "775372", "url": "https://it.wikipedia.org/wiki?curid=5544852", "title": "Ir\u00e0klion", "text": ""}
{"id": "5544854", "revid": "767487", "url": "https://it.wikipedia.org/wiki?curid=5544854", "title": "Shk\u00eblzen Kelmendi", "text": ""}
{"id": "5544855", "revid": "287204", "url": "https://it.wikipedia.org/wiki?curid=5544855", "title": "UGC 4879", "text": "UGC 4879 \u00e8 una galassia nana irregolare, isolata, situata in direzione della costellazione dell'Orsa Maggiore alla distanza di circa 4 milioni di anni luce. \nLa spettroscopia a bassa risoluzione ha fornito velocit\u00e0 contrastanti per le varie componenti della galassia, suggerendo pertanto la presenza di un disco circumstellare. Vi \u00e8 anche l'evidenza della presenza di materia oscura. Il suo vicino pi\u00f9 prossimo \u00e8 la galassia Leo A che si trova ad una distanza di 1,6 milioni di anni luce.\nUGC 4879 \u00e8 un tipo di galassia di transizione (rs), priva di anelli. Inoltre \u00e8 una galassia sferoidale (dSph), quindi con una bassa luminosit\u00e0. Il massimo dell'attivit\u00e0 di formazione stellare \u00e8 avvenuto nei primi 4 miliardi di anni. Ha un minimo o del tutto assente quantitativo di gas e polvere, e non si assiste ad eventi di recente formazione stellare. \u00c8 anche una galassia irregolare, cio\u00e8 senza una specifica morfologia."}
{"id": "5544856", "revid": "124123", "url": "https://it.wikipedia.org/wiki?curid=5544856", "title": "Marco Paoletti", "text": "Biografia.\nHa fatto il suo esordio sul grande schermo come co-protagonista ne \"Il maestro...\", l'ultimo film diretto da Aldo Fabrizi vincitore del Premio Mediterraneo alla XVIII Biennale di Venezia.. Il ruolo di Gabriele gli permette di essere celebrato come rivelazione della stagione cinematografica 1957-58 ma la sua carriera artistica sar\u00e0 breve. Fino al 1964 egli girer\u00e0 infatti solo altri quattro film, due dei quali con ruolo da protagonista: \"Dagli Appennini alle Ande\", con Eleonora Rossi Drago e Fausto Tozzi, e lo spagnolo \"Lazarillo di Tormes\"."}
{"id": "5544857", "revid": "287204", "url": "https://it.wikipedia.org/wiki?curid=5544857", "title": "Societ\u00e0 Sportiva Calcio Benevento 1980-1981", "text": "Questa voce raccoglie le informazioni riguardanti la Societ\u00e0 Sportiva Calcio Benevento nelle competizioni ufficiali della stagione 1980-1981."}
{"id": "5544875", "revid": "298055", "url": "https://it.wikipedia.org/wiki?curid=5544875", "title": "Stiles Stilinski", "text": ""}
{"id": "5544876", "revid": "1005847", "url": "https://it.wikipedia.org/wiki?curid=5544876", "title": "G\u00fcnther Platter", "text": "Biografia.\nDopo aver concluso la formazione come tipografo presso la Tyrolia di Landeck e aver prestato servizio militare (1973-1974), nel 1976 Platter entra a far parte della \"Bundesgendarmerie\", la gendarmeria federale austriaca, lavorando prima a Landeck e poi a Imst.\nCarriera politica.\nLa carriera politica di Platter inizia nel 1986, anno in cui viene eletto consigliere comunale di Zams, comune del quale \u00e8 sindaco dall'aprile 1989 al novembre 2000.\nDopo le elezioni parlamentari del 1994, dal 7 novembre Platter diviene deputato del \"Nationalrat\" (Consiglio nazionale), dimettendosi definitivamente dalla \"Bundesgendarmerie\".\nDiviene membro della Commissione agli affari interni e della Commissione per la difesa, nonch\u00e9 portavoce della \u00d6VP per il governo. Dal 1999 assume la carica di portavoce della \u00d6VP per la difesa, delegato presso l'Unione europea occidentale e la NATO e membro del consiglio nazionale di difesa.\nDal 1\u00ba luglio 2000 diviene sostituto \"Landesobmann\" (presidente regionale) della \u00d6VP tirolese.\nIl 9 novembre 2000 diventa \"Landesrat\" (membro del governo del \"Land\") per la scuola, lo sport, la cultura, il sostegno all'occupazione e la coscienza civica del governo tirolese, dimettendosi dalla carica di deputato del \"Nationalrat\" il 14 novembre.\nIl 17 marzo 2001 diventa \"Landesobmann\" della sezione tirolese del \"Arbeiter- und Angestelltenbund\", l'organizzazione di lavoratori affiliata alla \u00d6VP.\nNel 2002 Wendelin Weingartner, dopo essere stato per quasi dieci anni a capo del governo tirolese, si ritira dalla vita politica e Platter \u00e8 tra i candidati alla successione, ma viene eletto Herwig van Staa, l'allora sindaco di Innsbruck.\nCon le elezioni parlamentari del 2002, Platter diviene per la prima volta membro della \"Bundesregierung\" (governo federale). Durante il Governo Sch\u00fcssel II ricopre la carica di ministro federale della difesa e, \"ad interim\", ministro federale dell'interno, carica, quest'ultima, ricoperta anche durante il Governo Gusenbauer, fino alla sua elezione a governatore del Tirolo, quando viene sostituito da Maria Fekter.\nIl 23 giugno 2008 \u00e8 indicato dalla \u00d6VP tirolese come candidato alla carica di \"Landeshauptmann\" (governatore) Tirolo."}
{"id": "5544879", "revid": "119883928", "url": "https://it.wikipedia.org/wiki?curid=5544879", "title": "Chiara Pierobon", "text": "Biografia.\nCresciuta a Santa Maria di Sala (VE), la carriera di Chiara Pierobon inizi\u00f2 molto presto. Attiva sin dalle categorie giovanili, nel 2006 vinse il campionato italiano su strada e nel 2007 i titoli italiani della corsa a punti e della velocit\u00e0.\nPass\u00f2 nella categoria UCI Women's con la Top Girls Fassa Bortolo nel 2013, partecipando nello stesso anno per la prima volta al Giro d'Italia, terminato oltre il centesimo posto. La stagione successiva prese parte alle prove di Coppa del mondo, terminando Giro delle Fiandre e Freccia Vallone, e al suo secondo Giro d'Italia che termin\u00f2 quarantunesima. Nello stesso anno fu convocata da Edoardo Salvoldi nella nazionale per i campionati del mondo, durante i quali fu riserva per la prova in linea.\nNel luglio del 2015 partecip\u00f2 al Giro Rosa, classificandosi al 36\u00ba posto. Poche settimane dopo, durante la trasferta per disputare la Sparkassen Giro Bochum in Germania, \u00e8 morta all'et\u00e0 di 22 anni. \nPoco tempo dopo il decesso era stata ipotizzata un'embolia polmonare come causa della morte, ma le prime analisi autoptiche hanno smentito l'ipotesi. .\nSabato 8 agosto 2015 avrebbe dovuto partecipare alla prova in linea del campionato europeo di ciclismo su strada a Tartu, in Estonia."}
{"id": "5544881", "revid": "2110845", "url": "https://it.wikipedia.org/wiki?curid=5544881", "title": "Mario Faticoni", "text": "Biografia.\nDopo la maturit\u00e0 classica si iscrive in Giurisprudenza, dove nel 1959 fonda il Centro Universitario Teatrale. Fonda nel 1968 la Cooperativa Teatro di Sardegna (oggi Teatro Stabile della Sardegna). Mario Faticoni \u00e8 protagonista dei principali spettacoli della Compagnia.\nTra essi sono da citare \"Su Connottu\", \"Funtana Ruja\", \"Storia dello Zoo di Albee\" e \"L'Ultimo nastro di Krapp\", che riscuotono un importante successo di pubblico e critica e vengono portati in tourn\u00e9e, oltre che in numerosi comuni della Sardegna, anche in numerosi teatri nazionali.\nNel 1982 fonda la nuova compagnia \"Il Crogiuolo\", che trova sede presso il \"Teatro dell'Arco\" di Cagliari, nei locali del complesso gesuitico di San Michele in Stampace.\nIl 18 dicembre 1984 debutta in prima nazionale come protagonista de \"La serra\", spettacolo scritto da Harold Pinter che riscuote un buon successo nella Tourn\u00e9e italiana.\nNel novembre del 1987 presenta presso il Teatro dell'Arco la prima nazionale di \"Dialogo\", spettacolo diretto da Luca Coppola e tratto da un testo di Natalia Ginzburg. Nella stagione 1987-88 tale spettacolo, che vede Faticoni come attore protagonista al fianco di Carla Chiarelli, viene portato in tourn\u00e9e nei principali teatri italiani, ricevendo numerose critiche positive. L'anno seguente \u00e8 la volta di \"Sculacciando la cameriera\", tratto da una novella di Robert Coover. Interpreta il capitano Zavattari nell'audiolibro \"Un anno sull'Altipiano\" di Emilio Lussu, edito da Emons Audiolibri e diretto da Daniele Monachella."}
{"id": "5544886", "revid": "6923", "url": "https://it.wikipedia.org/wiki?curid=5544886", "title": "Anne Cecil", "text": "Biografia.\nInfanzia ed educazione.\nEra la figlia di maggiore di William Cecil, poi creato \"Barone Burghley\", membro di spicco del Consiglio privato, e della sua seconda moglie, Mildred Cooke, una donna nota per la sua cultura.\nAnne era una bambina intelligente e ben educata. Si pensa che il suo istitutore fu William Lewin. Sapeva francese, latino e italiano. Il padre la chiamava affettuosamente \"Tannakin\".\nMatrimonio.\nNel 1569 Anne si fidanz\u00f2 con Sir Philip Sidney. Quando le trattative per il matrimonio fallirono, spos\u00f2 invece Edward de Vere, XVII conte di Oxford il 19 dicembre 1571 a Londra, nell'Abbazia di Westminster, alla presenza della regina Elisabetta. Il matrimonio venne celebrato con grande sfarzo. Secondo alcuni resoconti, Anne amava veramente Oxford, che era in parte cresciuto in casa Cecil. Tuttavia, le sue ragioni per sposare Anne erano in gran parte dal punto di vista finanziario, siccome il padre aveva sperato di pagare i suoi numerosi debiti e salvare suo cugino, Thomas Howard, IV duca di Norfolk, dall'esecuzione.\nDopo il suo matrimonio, Anne continu\u00f2 a vivere con i suoi genitori a Theobalds House. Quando diede alla luce il suo primo figlio, Elizabeth, il marito era in un tour all'estero nel continente. Al suo ritorno, pungolato da suo cugino Lord Henry Howard, accus\u00f2 Anne di adulterio e dichiar\u00f2 che il bambino che aspettava era di un altro uomo. Nel mese di aprile 1576 si separ\u00f2 da Anne, dopo le voci della sua infedelt\u00e0, e si rifiut\u00f2 di dormire con lei, e non tollerava la sua presenza a corte, nonostante le minacce di Burghley. Nel corso della sua separazione da Anne, Oxford inizi\u00f2 una relazione con Anne Vavasour. Quando quest'ultima diede alla luce un figlio illegittimo, Edward, nel marzo 1581, sia lui che la sua amante erano stati inviati alla Torre di Londra per ordine della regina. Oxford \u00e8 stato presto rilasciato, e nel dicembre 1581 Anne inizi\u00f2 una corrispondenza con lui; e nel gennaio 1582, si riconcili\u00f2 con lei, riconoscendo la paternit\u00e0 di sua figlia Elizabeth.\nMorte.\nAnne mor\u00ec il 5 giugno 1588, per cause sconosciute. Fu sepolta nell'Abbazia di Westminster in una tomba che condivide con la madre, che mor\u00ec nel 1589. Suo padre rimase molto colpito dal dolore per la sua morte, tanto da non essere in grado di esercitare le sue funzioni ministeriali nel Consiglio privato.\nLe sue tre figlie rimasero a vivere nella casa di suo padre, dove ricevettero ottimi insegnamenti e, infine, sposarono membri della nobilt\u00e0. Suo marito si rispos\u00f2 nel 1591 con Elizabeth Trentham, da cui ebbe il suo erede, Henry de Vere, XVIII conte di Oxford.\nDiscendenza.\nLady Anne e Edward de Vere, XVII conte di Oxford ebbero cinque figli:\nNella cultura di massa.\nLady Anne \u00e8 stata ritratta nel film Anonymous (2011) dalle attrici Amy Kwolek (come giovane Anne de Vere) e Helen Baxendale. Anne Cecil \u00e8 il narratore in evidenza nel romanzo, \"The Rest is Silence\" (2012)."}
{"id": "5544887", "revid": "74303006", "url": "https://it.wikipedia.org/wiki?curid=5544887", "title": "Missouri University", "text": ""}
{"id": "5544901", "revid": "547034", "url": "https://it.wikipedia.org/wiki?curid=5544901", "title": "Ginnastica ai Giochi panamericani", "text": "La ginnastica artistica \u00e8 presente ai Giochi panamericani fin dalla prima edizione del 1951 a Buenos Aires. La ginnastica ritmica fu introdotta nel 1987 ai X Giochi panamericani di Indianapolis, mentre nel 2007 fu aggiunta al programma la disciplina del trampolino elastico."}
{"id": "5544903", "revid": "31886", "url": "https://it.wikipedia.org/wiki?curid=5544903", "title": "NGC 7457", "text": "NGC 7457 \u00e8 una galassia ellittica (E-S0) situata in direzione della costellazione di Pegaso alla distanza di circa 27 milioni di anni luce dalla Terra.\nLa galassia ha una estensione angolare di 4,3' x 2,3' ed una magnitudine apparente di 11,0. Fu scoperta il 12 settembre 1784 da William Herschel.\nIn uno studio del 2011 sulle propriet\u00e0 della popolazione di ammassi globulari di NGC 7457 si \u00e8 ipotizzato che la galassia sia il risultato di fusioni con altre galassie avvenute in tempi remoti.\nIl nucleo galattico risulta molto compatto tanto che la densit\u00e0 delle stelle presenti \u00e8 30.000 volte maggiore di quella della zona della Via Lattea dove risiede il nostro Sole."}
{"id": "5544905", "revid": "767487", "url": "https://it.wikipedia.org/wiki?curid=5544905", "title": "Laurence Bowers", "text": "Carriera.\nNel periodo di \"high school\" raggiunge con il suo istituto le semifinali del campionato giovanile del Tennessee e viene arriva in finale per il riconoscimento di \"Tennessee's Mr. Basket Award\". Come universitario nell'anno da senior, nella Southeastern Conference della NCAA con l'Missouri University, ottiene una media di 14,1 punti e 6,1 rimbalzi a partita. Disputa la stagione 2013-14 in Israele con l'Hapoel Holon, venendo eletto \"rookie dell'anno\" della Ligat ha'Al e chiudendo con una media di 12,7 punti e 6,4 rimbalzi a partita. Rimane nella squadra israeliana anche per la stagione successiva, che per\u00f2 viene condizionata da un'operazione al polso, totalizzando una media di 10,8 punti e 6 rimbalzi a gara.\nNella stagione 2015-2016 firma in Italia con l'Orlandina Basket, in quella successiva con Kleb Basket Ferrara.\nNella stagione 2017-2018 firma con Alma Trieste , ma prima dell'inizio della regular season \u00e8 soggetto ad un infortunio che lo tiene lontano dal campo per le prime partite.\nNonostante ci\u00f2, al suo rientro vince in pi\u00f9 giornate il titolo di MVP; grazie anche alle sue giocate Trieste centra (da prima assoluta) e vince i playoff e la relativa promozione in Serie A1.\nIn un post sul suo profilo Instagram del 3 ottobre 2018 comunica il suo ritiro come giocatore.\nA novembre pubblica una lettera su Il Piccolo per i tifosi di Trieste."}
{"id": "5544908", "revid": "287204", "url": "https://it.wikipedia.org/wiki?curid=5544908", "title": "Torneo Rio-San Paolo 1950", "text": "Il Torneo Rio-San Paolo 1950 (ufficialmente in portoghese Torneio Rio-S\u00e3o Paulo 1950) \u00e8 stato la 3\u00aa edizione del Torneo Rio-San Paolo.\nFormula.\nLe 8 squadre partecipanti si affrontano in partite di sola andata. Vince il torneo la squadra che totalizza pi\u00f9 punti."}
{"id": "5544909", "revid": "74303881", "url": "https://it.wikipedia.org/wiki?curid=5544909", "title": "Torneio Rio-S\u00e3o Paulo 1950", "text": ""}
{"id": "5544911", "revid": "120418494", "url": "https://it.wikipedia.org/wiki?curid=5544911", "title": "Jim Raynor", "text": " \nJames Eugene \"Jim\" Raynor \u00e8 uno dei personaggi principali della serie di videogiochi ambientati nell'universo di StarCraft. \u00c8 tra le figure predominanti in \"StarCraft\" e \"Brood War\", nonch\u00e9 personaggio giocabile in \"StarCraft II: Wings of Liberty\". Oltre al mondo dei videogiochi, appare anche nei romanzi \"Liberty's Crusade\" e \"Queen of Blades\", mentre le sue vicende passate sono narrate in \"Heaven's Devils\" e \"Devil's Due\".\nIdeato da Chris Metzen e James Phinney, Raynor \u00e8 vagamente basato sull'omonimo protagonista del film \"Effetto allucinante\" del 1991, e concepito per rappresentare l'uomo comune in una serie popolata da personaggi politicamente motivati. Il suo aspetto fisico, che ha subito importanti alterazioni dal passaggio da \"StarCraft\" a \"StarCraft II\", \u00e8 stato ideato da Metzen stesso.\nStoria.\nAntefatti: Ufficiale Confederato.\nAll'inizio del gioco, nel 2499, ha 29 anni. Raynor, come tutti, ha un passato. Ha servito, assieme al famigerato ergastolano Tychus Findlay, nel 321\u00ba Battaglione Ranger \u00abDiavoli del Paradiso\u00bb al termine delle Guerre di Gilda fra Confederazione e Kel-Moriani. Raynor e Findlay si incontrarono per la prima volta a Fort Howe su Turaxis II, dopo che Findlay aveva passato tre mesi di punizione in un riformatorio militare per aver assalito un ufficiale. Nella fase finale delle Guerre di Gilda, Raynor e Findlay furono accusati di strage, dopo una sfortunata missione su Turaxis II. Da parte loro, Raynor e Findlay sapevano che la colpa del fallimento disastroso dell'operazione, e delle morti risultanti, era dei loro superiori. I due disertarono poco dopo, consapevoli che non avrebbero mai ricevuto un processo regolare se questo avrebbe significato macchiare la reputazione degli ufficiali confederati. Rimasero fuorilegge per anni, finch\u00e9 Tychus fu catturato dalle forze dell'ordine confederate, e condannato a vita alla detenzione criogenica.\nMar Sara: Sceriffo.\nSfuggito in qualche modo alla cattura, Jim Raynor si rifugia sulla colonia di frontiera di Mar Sara, dove grazie alla disperata necessit\u00e0 di qualcuno in grado di amministrare la giustizia riesce a convincere il magistrato confederato a sorvolare sui suoi precedenti e a nominarlo sceriffo.\nCon l'aiuto del magistrato, Raynor riesce a portare ordine su Mar Sara, facilitando la nascita di una fiorente colonia, questo fino al giorno in cui il pianeta viene attaccato dagli Zerg nelle fasi iniziali della Guerra dello Sciame. Quando si rendono conto di come il governo confederato non abbia la minima intenzione di correre in aiuto della colonia attaccata, Jim e il Magistrato decidono di chiedere aiuto ai Figli di Khoral, un gruppo terrorista guidato dal ribelle Arcturus Mengsk, cui si uniscono dopo essere riusciti ad evacuare con successo buona parte dei coloni salvandoli dallo sciame.\nI figli di Khoral.\nDivenuto un collaboratore stretto di Mengsk, Jim inizia a colpire a pi\u00f9 riprese gli interessi della confederazione su numerosi pianeti, nel tentativo apparente di provocare una ribellione contro il dominio che metta in luce i comportamenti criminali dei confederati e i suoi interessi politici ed economici nella guerra in corso a discapito della popolazione civile.\nSu ordine di Arcuturs, poco prima di lasciare Mar Sara Jim si introduce in una struttura di ricerca confederata, dove vengono trovati i progetti per la realizzazione di un emettitore psionico capace, seppure in forma rudimentale, di controllare gli zerg. Raynor pensa che rendere pubblica l'esistenza di questi progetti possa essere la chiave per accusare i confederati di avere in qualche modo favorito la comparsa degli zerg nel settore koprulu, ma Mengsk all'opposto decide di servirsene per scatenare una gigantesca invasione zerg nei territori della confederazione, allo scopo di assottigliare il pi\u00f9 possibile un esercito confederato altrimenti preponderante.\nNel frattempo, Jim intreccia anche una profonda amicizia con il luogotenente Sarah Kerrigan, un altro membro dei Figli di Khoral, che tuttavia, in nome della sua fedelt\u00e0 a Mengsk per averla salvata dal controllo esercitato dai Confederati sui suoi Fantasmi, rifiuta di dare ascolto a Jim quando questi cerca di metterla in guardia dalle conseguenze della condotta sempre pi\u00f9 spregiudicata e priva di scrupoli con cui Arcutrus porta avanti la sua campagna.\nIl rapporto tra Raynor e Mengsk diventa cos\u00ec sempre pi\u00f9 incrinato, anche a seguito della decisione di Arcturus di arruolare tra le sue fila anche il generale confederato Edmund Duke, responsabile della scellerata politica confederata tenuta su Mar Sara che era costata la vita a tanti coloni; poi, quando durante l'assalto finale al dominio confederato su Tarsonis Kerrigan viene abbandonata da Mengsk sul pianeta nelle mani degli zerg, la spaccatura tra i due \u00e8 completa.\nSu Char e Aiur.\nResosi quindi conto che Mengsk, ormai assurto al ruolo di Imperatore del Dominio Terrestre, non combatteva per il bene della razza umana ma bens\u00ec per mera ambizione personale, Jim lo abbandona, e con la collaborazione del giovane comandante Matt Horner d\u00e0 vita al gruppo ribelle dei Randagi di Raynor.\nDopo aver rubato la nave ammiraglia del dominio, l'Hyperion, Jim si dirige su Char alla ricerca di Kerrigan, solo per trovarla tramutata in uno zerg e ormai asservita all'Unica Mente. Nella stessa occasione poi lui e tutti i suoi compagni sono quasi uccisi dagli zerg, ma vengono salvati dall'Esecutore rinnegato Tassadar, di cui Jim diventa ben presto un grande amico, al punto di aiutarlo a mettere pace nel conflitto interno in corso tra i Protoss e ad abbattere l'Unica Mente liberando Aiur dal dominio Zerg.\nIl DTU.\nMentre il Dominio Terrestre ed il resto del settore cercano ancora di riprendersi dalle conseguenze della sventata invasione zerg, dalla Terra sopraggiunge una immensa flotta sotto il controllo del Direttorato della Terra Unita (DTU), giunto fin l\u00ec con il compito di eradicare il Dominio, scacciare i Protoss ed asservire gli Zerg, dando vita ad un nuovo Impero Galattico Umano.\nKerrigan, ora assorta al ruolo di guida degli Zerg, propone a tutte le parti in lotta di coalizzarsi contro il nemico comune, cos\u00ec Jim si trova, seppur controvoglia, a combattere nuovamente al fianco di Mengsk.\nTuttavia, come il DTU viene sconfitto, Kerrigan rivela le sue vere intenzioni, e dopo aver sconfitto sia le flotte del Dominio che i resti dell'esercito Protoss (uccidendo oltretutto l'odiato Generale Duke, ma anche il Pretore Fenix, di cui Jim era grande amico) risparmia ancora una volta la vita a Raynor, che promette tuttavia di trovarla ed ucciderla.\nL'Alleanza con Valerian.\nNei 4 anni successivi alla sconfitta del DTU Jim combatte a pi\u00f9 riprese contro il Dominio, guadagnandosi un ampio consenso popolare nei sistemi periferici e spingendo sempre pi\u00f9 pianeti a ribellarsi all'imperatore.\nQuando poi gli Zerg ricompaiono all'interno dei confini dell'Impero, scatenando la Seconda Guerra dello Sciame, Jim, assieme ad un redivivo Tychus, inizia a sfruttare la situazione per assestare il colpo finale al Dominio, cercando per\u00f2 nel contempo di difendere quante pi\u00f9 persone possibili, abbandonate a s\u00e9 stesse in balia del nemico proprio come ai tempi della Confederazione; inoltre, assiste nel contempo l'amico nella ricerca di un antico manufatto Xel'Naga per conto della misteriosa Fondazione Moebius.\nQuando il manufatto viene completato, per\u00f2, Jim scopre che dietro la Fondazione vi \u00e8 in realt\u00e0 proprio il figlio del suo nemico, il Principe Valerian, il quale tuttavia ha deciso di ribellarsi al padre e che per questo gli offre il proprio aiuto; il piano di Valerian consiste infatti nell'attaccare Char e usare il dispositivo Xel'Naga appena ricostruito per invertire il processo di infestazione di Kerrigan, restituendole il suo aspetto umano e togliendole nel contempo il controllo dello sciame, cosa che di fatto porterebbe alla fine della guerra.\nPi\u00f9 per salvare Kerrigan che per altri motivi (in quanto, malgrado non possa perdonarla per tutte le atrocit\u00e0 commesse, si sente ancora innamorato di lei), Jim accetta di lavorare al fianco di Valerian, e al termine di una invasione iniziata sotto i peggiori auspici il piano ha sorprendentemente successo, anche se subito dopo aver visto Kerrigan tornare un essere umano Jim \u00e8 costretto ad uccidere il suo amico Tychus, che fin dall'inizio aveva complottato segretamente con l'Imperatore per uccidere sia lui che la Regina delle Lame.\nLa sconfitta di Mengsk.\nPoco dopo la liberazione di Kerrigan, per\u00f2, la stazione orbitale della Fondazione Moebius viene attaccata dalle truppe del Dominio, e nel tentativo di fuga che ne segue Jim viene catturato dal nemico.\nIn seguito, per minare una rivoluzione ormai prossima a scoppiare, viene diffusa la falsa notizia secondo cui il ribelle Raynor sarebbe stato giustiziato, ma ben presto Kerrigan, tornata ad essere la Regina delle Lame per adempiere al suo destino di protettrice della galassia dallo Xel'Naga rinnegato Amon, scopre che in realt\u00e0 il suo amato \u00e8 ancora vivo, e riesce a liberarlo.\nJim, per\u00f2, si mostra molto deluso nel vedere Kerrigan nuovamente nei panni di uno zerg, ma dopo averla in un primo momento abbandonata decide di tornare sui suoi passi, assistendola nell'assalto finale a Khoral e salvandole la vita nel corso del combattimento risolutivo contro Mengsk, di cui finalmente pu\u00f2 vedere la morte.\nLa lotta contro Amon.\nA seguito della morte di Mengsk, Jim viene promosso da Valerian comandante in capo delle forze del Dominio Terrestre, ed in tale veste si trova subito a dover fare i conti con l'attacco a vari pianeti del settore da parte dei membri della Fondazione Moebius agli ordini di Amon.\nDurante la decisiva, disperata battaglia per difendere Augustgrad, Jim e i Terran ricevono l'insperato aiuto di Artanis, giunto assieme ai protoss superstiti su Khoral per recuperare il manufatto Xel'Naga con cui sperano di poter fermare il Caduto. Grazie alla collaborazione tra Terran e Protoss l'attacco viene sventato, seppure al prezzo di enormi perdite da parte dei Terran, e a quel punto sia Jim che Valerian permettono ad Artanis di prendere il manufatto.\nNel Vuoto.\nDopo l'apparente sconfitta di Amon su Aiur, Jim viene contattato assieme ad Artanis da Kerrigan, da cui apprende che in realt\u00e0 il Caduto \u00e8 ancora vivo e si nasconde nel Vuoto, un mondo tra i mondi in cui un tempo risiedevano tutti gli Xel'Naga, e dove Amon tiene prigioniero l'ultimo di loro, Ouros.\nGrazie all'attacco combinato di Terran, Protoss e Zerg Jim, Kerrigan e Artanis riescono a sconfiggere Duran/Narud, che dimostra di essere egli stesso uno Xel'Naga rinnegato, liberando Ouros, il quale, ormai troppo debole per potersi opporre ad Amon, decide di sacrificarsi e di passare il proprio ruolo di protettore della galassia a Kerrigan; Sarah, protetta dai Terran e dai Protoss, ascende quindi a propria volta a Xel'Naga, e dopo un ultimo, drammatico incontro con Jim si scaglia contro Amon, dando vita ad un attacco apparentemente suicida che per\u00f2 riesce a sconfiggere definitivamente il Caduto.\nJim, distrutto dalla ennesima perdita della sua amata, una volta tornato a casa rifiuta qualsiasi titolo o promozione nel neonato Dominio Terrestre, ritirandosi nuovamente su Mar Sara con nessun'altra compagnia se non il ricordo di tutto ci\u00f2 che ha perduto nel corso della guerra. Sennonch\u00e9, due anni dopo, Kerrigan torna miracolosamente da lui, di nuovo nei panni di un essere umano. Da quel giorno, sia Jim che Sarah scompaiono nel nulla.\nCreazione.\nIl personaggio di Raynor fu originariamente ideato da Chris Metzen e James Phinney, ideato come un uomo povero ma pericoloso, a partire dagli sviluppi di alcuni concept art di Metzen. In un'intervista, il doppiatore del personaggio Robert Clotworthy disse di aver basato la voce di Raynor su un particolare concept art che vide. Tale elaborato raffigurava Raynor a bordo di un Hoverbike con addosso abbigliamenti futuristici, e ci\u00f2 diede a Clotworthy l'idea di un personaggio con cui la gente \"avrebbe temuto di avere discussioni\". Clotworthy dichiar\u00f2 inoltre di ritenere ideale Clive Owen come interprete di Jim Raynor nel caso di un adattamento cinematografico della serie.\nLa sua figura \u00e8 basata vagamente sull'omonimo personaggio del film \"Effetto allucinante\" del 1991, descritto da Metzen come un \"grintoso poliziotto sotto copertura\". Metzen ha inoltre affermato di ritenere Raynor come uno dei propri personaggi preferiti, poich\u00e9 nonostante sia un uomo ordinario, ha incontrato personalmente e collaborato con diversi protagonisti della serie. In \"StarCraft II\", Raynor \u00e8 stato nuovamente doppiato da Robert Clotworthy.\nIl personaggio di Raynor ha ricevuto recensioni positive dalla critica; la sua raffigurazione in \"StarCraft\" e \"Brood War\" \u00e8 stata elogiata per la profondit\u00e0 del suo personaggio e per la qualit\u00e0 del doppiaggio di Clotworthy. \u00c8 inoltre incluso nella classifica dei migliori eroi del videogioco.\nAltre apparizioni.\nJim Raynor appare come personaggio selezionabile in Heroes of the Storm."}
{"id": "5544913", "revid": "348618", "url": "https://it.wikipedia.org/wiki?curid=5544913", "title": "James Raynor", "text": ""}
{"id": "5544928", "revid": "1543377", "url": "https://it.wikipedia.org/wiki?curid=5544928", "title": "C'era una volta una guerra", "text": "C'era una volta una guerra - Cronache della seconda guerra mondiale (in inglese \"Once There Was a War\") \u00e8 una raccolta di articoli di giornale comparsi sul \"New York Herald Tribune\" tra giugno e dicembre 1943 scritti dall'autore stesso, John Steinbeck, il quale in quel periodo lavorava come corrispondente di guerra in Europa per il quotidiano newyorkese.\nIl libro vide la luce negli Stati Uniti nel 1958 quando Steinbeck decise di raccogliere in un libro, pubblicato dalla Viking Press, i reportages scritti durante i suoi soggiorni a seguito delle forze armate statunitensi prima nel sud dell'Inghilterra, poi in Algeria durante i preparativi per lo sbarco a Salerno, e quindi a seguito delle truppe d'invasione nella penisola. \nContenuto.\nGli articoli presenti seguono un ordine cronologico, ma a causa della censura militare e della volont\u00e0 stessa dell'autore, spesso la narrazione avviene senza un'indicazione esatta dei luoghi e del periodo esatto in cui si svolgono i fatti descritti. L'autore stesso ammette nella prefazione di essersi in parte \u00abcompletamente dimenticato\u00bb del nome di questi luoghi, anche e soprattutto, a causa della segretezza che lo \"sforzo di guerra\" (inteso come l'impegno comune dell'intero paese a favorire, a lavorare e a combattere per vincere la guerra) imponeva ai corrispondenti di guerra, e a chiunque prestasse servizio per le forze armate per non far trapelare informazioni utili allo spionaggio del nemico. \nLo stesso Steinbeck nella prefazione rivela che, nonostante gli articoli furono scritti in condizioni di tensione relative appunto all'imposizione della segretezza, nel pubblicarli decise di non modificare i testi, n\u00e9 correggerli e neppure inserire particolari inediti, in quanto solo riproporli fedelmente avrebbe potuto regalare al lettore la spontaneit\u00e0 e l'autenticit\u00e0 di questi racconti. Spontaneit\u00e0 che trapela sia negli eventi tragici legati alla guerra, che durante gli eventi quotidiani, a volte quasi comici e spesso ironici, della vita di caserma e della vita ordinaria delle popolazioni e dei soldati con cui l'autore viene a rapportarsi.\nIl volume \u00e8 diviso in tre sezioni, \"Inghilterra\", \"Africa\" e \"Italia\". Nella prima sezione \u00e8 narrata la traversata dell'autore, imbarcato su di una nave per trasporto truppe all'interno di un convoglio navale nell'oceano Atlantico, dagli Stati Uniti all'Inghilterra, e i successivi soggiorni prima in una base aerea inglese e poi a Londra. Successivamente la narrazione si sposta ad Algeri, dove Steinbeck arriva su di un aereo militare, e dove soggiorna in una base aerea, prima di spostarsi in una localit\u00e0 sulla costa nordafricana, dalla quale l'autore segue gli addestramenti dei soldati per i previsti sbarchi in Italia. Dal Nordafrica Steinbeck venne quindi imbarcato a seguito delle truppe alleate che a settembre erano sbarcate a Salerno; giunto in Italia l'autore descrive i suoi giorni a seguito delle truppe a Salerno, Capri e Ventotene, che \u00e8 anche l'ultimo luogo geografico in cui vi \u00e8 riferimento nel libro. Steinbeck si sofferma molto sulla descrizione degli avvenimenti in Italia, dandone un punto di vista inedito, e ne rivela in modo acuto tutte le contraddizioni, dall'accoglienza tributata dagli italiani agli alleati, ai gerarchi fascisti che tentano di cambiare bandiera, alla caduta di Mussolini, fino ai bambini affamati che chiedono ai soldati chewing gum e cioccolato."}
{"id": "5544934", "revid": "1543377", "url": "https://it.wikipedia.org/wiki?curid=5544934", "title": "Erich Bey", "text": "Biografia.\nNacque ad Amburgo il 23 marzo 1898, e nel corso della prima guerra mondiale si arruol\u00f2 nella Marina tedesca (13 giugno 1916), prestando successivamente servizio a bordo dei cacciatorpediniere e delle torpediniere. Dopo il termine della guerra fu congedato, e nel febbraio 1919 ader\u00ec ai Freikorps, entrando in quello costituito dal korvettenkapit\u00e4n Wilfried von Loewenfeld, noto come \"Marine-Brigade von Loewenfeld\", o 3\u00aa Brigata di marina. Ricopr\u00ec l'incarico di comandante di compagnia, e con lo scioglimento dei Corpi Franchi conflu\u00ec nella neocostituita Reichsmarine. \nLa sua carriera militare continu\u00f2 anche dopo l'ascesa al potere del Partito Nazionalsocialista dei Lavoratori Tedeschi di Adolf Hitler, fino a raggiungere il grado di fregattenkapit\u00e4n. Il 26 ottobre 1938 assunse il comando del cacciatorpediniere Z14 Friedrich Ihn e il 4 aprile 1939 pass\u00f2 al comando della 4\u00aa Flottiglia cacciatorpediniere.\nDopo lo scoppio della seconda guerra mondiale, come comandante della 4\u00aa Flottiglia cacciatorpediniere prese parte all'invasione della Norvegia, in seno alla formazione navale al comando del commodoro Friedrich Bonte che doveva scortare le truppe da montagna del generale Eduard Dietl incaricate di conquistare il porto di Narvik. Decorato con la Croce di Cavaliere dell'Ordine della Croce di Ferro il 9 aprile 1940, si distinse durante la prima (10 aprile) venendo promosso capitano di vascello, e nominato comandante (F\u00fchrer der Zerst\u00f6rer) della Flottiglia cacciatorpediniere presente a Narvik, succedendo al Commodoro Bonte caduto in combattimento. Al comando della flottiglia prese parte alla seconda battaglia di Narvik (13 aprile), che termin\u00f2 con una sconfitta per la marina tedesca grazie all'intervento della nave da battaglia inglese \"Warspite\".\nTra l'11 e il 13 agosto 1942 prese parte all'Operazione Cerberus al comando della flottiglia di cacciatorpediniere composta dalle unit\u00e0 \"Z 29\" (nave ammiraglia), \"Paul Jacobi\", \"Z4 Richard Beitzen\", \"Friedrich Ihn\", \"Z 25\", e \"Hermann Schoemann\". Tale flottiglia aveva il compito di scortare le unit\u00e0 da battaglia \"Scharnorst\" e \"Gneisenau\" e dall'incrociatore pesante \"Prinz Eugen\" le quali salpate da Brest, attraversarono da ovest a est il canale della Manica, forzando il blocco britannico e rientrando, senza perdite, nei porti della Germania settentrionale Delle tre, grandi unit\u00e0 solo lo \"Scharnhorst\" riport\u00f2 ingenti danni, avendo colpito una mina navale nello stretto di Dover.\nPromosso konteradmiral, sostitu\u00ec il parigrado Friedrich Karl Topp al comando della forza navale tedesca presente nel Mare del Nord, venendo affiancato dal capitano di vascello Fritz Julius Hintze come comandante dell'incrociatore da battaglia \"Scharnhorst\", che divenne la sua nave di bandiera.\nAlle ore 17:00 del 25 dicembre 1943 ricevette l'ordine dal grande ammiraglio Karl D\u00f6nitz di salpare dall'Alta Fjord con la sola grande unit\u00e0 disponibile, lo \"Scharnhorst\", con cinque cacciatorpediniere di scorta, per intercettare (\"Operazione Ostfront\") il convoglio di rifornimenti JWB 55 diretto a Murmansk, in Unione Sovietica. La ricognizione tedesca aveva stimato che il convoglio sarebbe passato a circa 150 miglia da Capo Nord, e il Quartier generale della Kriegsmarine decise di intercettare e distruggere quante pi\u00f9 navi mercantili possibili, al fine di impedire ai vitali rifornimenti alleati di raggiungere l'Unione Sovietica.\nCi\u00f2 che veniva ignorato era che il convoglio JW-55B aveva come scorta indiretta una potente squadra navale composta dalla corazzata HMS \"Duke of York\", sulla quale era imbarcato il comandante della squadra navale, l'ammiraglio Sir Bruce Fraser, dall'incrociatore leggero HMS \"Jamaica\" e da quattro cacciatorpediniere inglesi, e uno norvegese che incrociava a maggiore distanza. Inoltre a circa 150 miglia dal convoglio JW-55B si trovava anche il convoglio RA-55A formato da 22 mercantili, con la scorta diretta di sette cacciatorpediniere inglesi, uno canadese, e da un dragamine inglese, mentre la scorta indiretta era formata da una divisione di incrociatori composta dall'incrociatore pesante HMS \"Norfolk\" e dagli incrociatori leggeri HMS \"Belfast\" e l'HMS \"Sheffield\", al comando dal contrammiraglio Sir Robert Burnett.\nIl maltempo, il mare grosso e l'inadeguata ricognizione fornita dalla Luftwaffe gli impedirono inizialmente di localizzare il convoglio alleato, ed egli diede ordine ai cacciatorpediniere di disporsi a ventaglio per contribuire alla ricerca. La tempesta imperversante fece s\u00ec che i cacciatorpediniere tedeschi si dispersero, lasciando l'incrociatore da battaglia senza scorta diretta. \nGrazie al suo intuito riusc\u00ec a localizzare il convoglio da solo. Alle 9:24 inizi\u00f2 il combattimento, con uno scambio di colpi tra lo \"Scharnhorst\" e gli incrociatori di scorta al convoglio RA-55A, ma alle 12:04 diede l'ordine di interrompere la ricerca della navi mercantili e di dirigere a sud, per rientrare alla base, sempre tallonato dagli incrociatori inglesi. Egli ignorava sempre che la corazzata \"Duke of York\" stava arrivando rapidamente in zona. Alle 16:54 le navi inglesi aprirono il fuoco, e lo \"Scharnhorst\" rispose con i pezzi poppieri da 280\u00a0mm, ma i pezzi da 356\u00a0mm della corazzata colpirono lo \"Scharnhorst\" danneggiandolo gravemente, tanto che la velocit\u00e0 scese a 10 nodi. Alle 18:20 la battaglia praticamente termin\u00f2 quando un colpo da 356 distrusse la sala caldaie, consentendo ai cacciatorpediniere inglesi di portarsi a distanza di lancio siluri.\nAlle 19:45 l'incrociatore da battaglia, che nello scontro aveva riportato gravissimi danni, si capovolse, affondando rapidamente. Dei 1\u00a0968 membri dell'equipaggio solamente 36 sopravvissero, venendo posti in salvo dalle unit\u00e0 della Royal Navy, ma tra di essi non vi era nessun ufficiale.\nSecondo il racconto di alcuni sopravvissuti egli prese congedo dal capitano Fritz Julius Hintze con una stretta di mano, rifiutando di porsi in salvo. L'ultima volta che qualcuno lo vide si trovava in acqua, ma non fu tratto in salvo.\nIl suo comportamento in combattimento fu oggetto di elogi da parte dell'ammiraglio Fraser, ma ricevette aspre critiche in Patria da parte dell'ammiraglio Doenitz; tuttavia il 27 dicembre 1943 il suo nome fu menzionato all'Ordine del giorno del bollettino (Wehrmachtbericht) di guerra d'informazione quotidiano messo in onda dall'OKW."}
{"id": "5544937", "revid": "729019", "url": "https://it.wikipedia.org/wiki?curid=5544937", "title": "Aeroporto di Stord-S\u00f8rstokken", "text": "L'Aeroporto di Stord-S\u00f8rstokken (in norvegese:\"Stord lufthavn, S\u00f8rstokken\"; in nynorsk:\"Stord Lufthamn\") \u00e8 un aeroporto norvegese situato nella penisola di S\u00f8rstokken sull'Isola di Stord nella municipalit\u00e0 di Stord a 13\u00a0km dalla citt\u00e0 di Leirvik. L'aeroporto \u00e8 dotato di una sola pista lunga m e larga 30 con orientamento 15/33. Aperto nel 1985 \u00e8 dotato dal 1986 di ILS. Originariamente era sia pubblico che privato ma nel 1991 \u00e8 passato al completo controllo pubblico. Nel 1996 la pista venne estesa dai m iniziali fino ai m attuali. Dal 2010 l'aeroporto percepisce aiuti statali. L'aeroporto \u00e8 stato inoltre protagonista dell'incidente del Volo Atlantic Airways 670.\nStoria.\nI primi ad interessarsi alla costruzione di un aeroporto furono le compagnie impiegate nelle piattaforme petrolifere che nel 1978 presentarono al comune di Stord un piano per la costruzione di un aeroporto. Il piano venne per\u00f2 respinto per l'impatto ambientale provocato dalla costruzione della pista e anche perch\u00e9 era intenzione del governo norvegese di costruire un ponte per collegare l'isola alla terraferma. Il progetto non venne comunque scartato definitivamente e nel 1983 l'aeroporto ottenne il permesso alla costruzione. La costruzione dell'aeroporto, stimata in circa 25,5 milioni di NOK, venne finanziata sia da enti pubblici che da privati. Il 25 ottobre 1985 l'aeroporto inizi\u00f2 le operazioni. \nGi\u00e0 durante la costruzione alcune compagnie aeree si interessarono all'aeroporto. Tra queste la Fonnafly e la Coast Aero Center. Le stime delle compagnie erano nell'ordine dei 36 passeggeri/anno per il volo con destinazione Oslo e decisero di utilizzare un Cessna 441 Conquest. Nel 1986 venne installato l'ILS e l'aeroporto divenne cos\u00ec di seconda categoria. Nel 1991 l'aeroporto era sull'orlo del fallimento e venne salvato grazie ad un finanziamento pubblico. Successivamente nel 1997 venne installato un VOR e ampliato il terminal passeggeri. Grazie agli investimenti nel 1998 l'aeroporto raggiunse la cifra record di passeggeri. Negli anni 2004 e 2008 due compagnie aeree che operavano nell'aeroporto fallirono facendo diminuire considerevolmente il numero di passeggeri dell'aeroporto. Nel 2010 la struttura ricevette 12 milioni di NOK di finanziamenti pubblici. I politici democratici locali proposero addirittura la chiusura dell'aeroporto."}
{"id": "5544950", "revid": "599013", "url": "https://it.wikipedia.org/wiki?curid=5544950", "title": "Linus Wahlqvist", "text": "Carriera.\nClub.\n\u00c8 entrato a far parte del vivaio dell'IFK Norrk\u00f6ping nel 2009. Dopo alcuni anni di settore giovanile, ha debuttato in Allsvenskan cinque anni pi\u00f9 tardi, nel corso della stagione 2014, partendo titolare in 20 occasioni su 24 nonostante non avesse compiuto ancora 18 anni. Nel 2015 ha giocato titolare tutti i 29 incontri in cui \u00e8 stato impegnato, contribuendo alla vittoria dello scudetto.\nNell'estate del 2018 ha lasciato i biancoblu per approdare in 2. Bundesliga alla Dinamo Dresda con un contratto quadriennale. In Germania \u00e8 rimasto per due anni, essendosi svincolato per via di una clausola che gli ha permesso di lasciare i gialloneri a seguito della retrocessione in terza serie sopraggiunta al termine della stagione 2019-2020.\nPoche settimane pi\u00f9 tardi, nell'agosto del 2020, \u00e8 tornato al suo vecchio club firmando con l'IFK Norrk\u00f6ping.\nNazionale.\nNel settembre del 2013 ha partecipato e vinto la medaglia di bronzo ai Mondiali Under-17 di quell'anno, disputati negli Emirati Arabi Uniti."}
{"id": "5544952", "revid": "212348", "url": "https://it.wikipedia.org/wiki?curid=5544952", "title": "Videogames", "text": ""}
{"id": "5544953", "revid": "767487", "url": "https://it.wikipedia.org/wiki?curid=5544953", "title": "Newcomb's Necktie", "text": "Newcomb's Necktie (o \"Mr. Newcomb's Necktie\") \u00e8 un cortometraggio muto del 1913 diretto da C.J. Williams.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 24 maggio 1913."}
{"id": "5544954", "revid": "287204", "url": "https://it.wikipedia.org/wiki?curid=5544954", "title": "Nuoto ai Campionati mondiali di nuoto 2015 - 400 metri stile libero femminili", "text": "La gara dei 400 metri stile libero femminili si \u00e8 svolta il 2 agosto 2015 presso la Kazan Arena e vi hanno preso parte 49 atlete provenienti da 43 nazioni. Le batterie si sono svolte la mattina mentre la finale la sera.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nDurante la competizione \u00e8 stato battuto il seguente record:"}
{"id": "5544955", "revid": "481666", "url": "https://it.wikipedia.org/wiki?curid=5544955", "title": "Mr. Newcomb's Necktie", "text": ""}
{"id": "5544956", "revid": "298055", "url": "https://it.wikipedia.org/wiki?curid=5544956", "title": "Lydia Martin", "text": ""}
{"id": "5544969", "revid": "633110", "url": "https://it.wikipedia.org/wiki?curid=5544969", "title": "Parco nazionale della sorgente del Fuyot", "text": "Il parco nazionale della sorgente del Fuyot (in lingua inglese: \"Fuyot Spring National Park\") \u00e8 un'area naturale protetta e parco nazionale delle Filippine situata sulla grande isola di Luzon nella parte pi\u00f9 settentrionale dell'arcipelago asiatico, nella regione della Valle di Cagayan. L'area protetta venne istituita l'8 ottobre 1938 con decreto No. 327, s. 1938 dell'allora presidente delle Filippine Manuel Quez\u00f3n e occupa una superficie di 819 ettari.\nL'area si estende sulla catena della Sierra Madre ed \u00e8 una delle quindici aree protette e uno dei due parchi nazionali della regione iscritti nella lista rilasciata dal DENR, il Ministero filippino dell'ambiente e delle risorse naturali."}
{"id": "5544970", "revid": "2071991", "url": "https://it.wikipedia.org/wiki?curid=5544970", "title": "Daimon Hellstrom", "text": "Daimon Hellstrom, noto anche come Hellstorm, \u00e8 un personaggio dei fumetti creato da Roy Thomas (testi) e Gary Friedrich (disegni), pubblicato dalla Marvel Comics. La sua prima apparizione avviene in \"Ghost Rider\" (Vol. 2) n. 1 (settembre 1973).\nNoto come \"Figlio di Satana\" (\"Son of Satan\"), Daimon Hellstrom, cos\u00ec come sua sorella minore Satana, discende in realt\u00e0 dal demone Marduk Kurios e ha giurato di dedicare la sua vita a combattere le forze oscure del padre.\nStoria editoriale.\nSull'onda del successo di \"Ghost Rider\" e \"The Tomb of Dracula\", entrambe incentrare sul mondo dell'occulto, Stan Lee propose una nuova testata con Satana per protagonista intitolata \"The Mark of Satan\" ma Roy Thomas, restio all'idea, opt\u00f2 invece per una serie incentrata sul figlio di Satan. A causa di una svista tuttavia, il titolo \"Mark of Satan\" \u00e8 stato menzionato in un trafiletto di \"Ghost Rider\" (Vol. 2) n. 1. Approvata l'idea, il character design di Hellstrom \u00e8 stato affidato a Gary Friedrich e Herb Trimpe sebbene, in seguito, quest'ultimo abbia attribuito a Friedrich il grosso del lavoro. Curiosamente Roy Thomas, vedendo il prodotto finito constat\u00f2 un'incredibile somiglianza col personaggio concepito per una fanzine degli anni sessanta dal suo amico Biljo White.\nDopo il suo esordio su \"Ghost Rider\" n. 1, il personaggio \u00e8 stato protagonista di un breve ciclo narrativo su \"Marvel Spotlight\" (vol. 1) n. 12-24 (ottobre 1973-ottobre 1975). Il problema \u00e8 che gli stessi autori che avevano creato il personaggio decisero di non portare avanti loro le storie sull'eroe demoniaco. Per questo il personaggio viene dato allo scrittore pi\u00f9 eccentrico in forza alla Marvel ovvero Steve Gerber che realizza un ciclo di storie insolite e bizzarre (da Marvel Spotlight n.13 al n.23) e mette le basi per lo sviluppo futuro di \"Hellstrom\". Di fatto riesce a compiere sul personaggio lo stesso tipo di costruzione e rielaborazione che ha caratterizzato il suo run di storie su Man-Thing (tra il 1972 e il 1974). Nonostante le numerose critiche di satanismo e wiccanesimo ricevute, la popolarit\u00e0 riscossa fu tale da far s\u00ec che ottenesse una testata tutta sua scritta da John Warner, \"Son of Satan\", composta da sette numeri pi\u00f9 uno speciale pubblicato nel febbraio 1977. In seguito il personaggio \u00e8 apparso come alleato ricorrente dei Difensori sulle pagine della serie dedicata al gruppo, entrandone poi a far parte ufficialmente e venendo descritto da J. M. DeMatteis come il suo personaggio preferito di tutta la testata.\nNel 1993 \u00e8 nuovamente protagonista di una serie propria, \"Hellstorm: Prince of Lies\" che introduce per la prima volta \"Hellstorm\" come pronuncia alternativa del suo cognome nonch\u00e9, in seguito, suo celebre nome di battaglia; tale serie \u00e8 durata per 21 numeri ed ha visto Rafael Nieves alla sceneggiatura dei primi 11 e Warren Ellis degli ultimi 10.\nBiografia del personaggio.\nNato a Greentown, Massachusetts, dal demone Marduk Kurios (assunte spoglie umane e il cognome \"Hellstrom\") e dalla sua ignara sposa umana Victoria Wingate, Daimon Hellstrom e la sorella di tre anni minore Satana, vengono istruiti dal padre nell'utilizzo della magia nera fin dalla tenera et\u00e0, Daimon tuttavia ripudia il suo retaggio demoniaco sicch\u00e9 il padre abbandona lui e la moglie ritornando alla sua dimensione infernale con Satana, che invece abbraccia il sentiero del male. Realizzata la vera natura del marito e dei figli, Victoria impazzisce e muore, motivo per cui Daimon cresce in un orfanotrofio gesuita divenendo, da adulto, un professore di antropologia alla St. Louis University per poi dedicarsi all'attivit\u00e0 di indagatore dell'occulto, demonologo ed esorcista prefiggendosi l'obiettivo di sgominare le forze paterne.\nDivenuto noto come \"Figlio di Satana\" aiuta Ghost Rider ad affrontare La Strega, una servitrice di suo padre, successivamente aiuta i Difensori ad affrontare i gruppi dei \"Figli di Satannish\" e dei \"Figli del Serpente\", collabora con la Torcia Umana per sconfiggere Dryminextes e rincontra per la prima volta dopo anni la sorella, nel frattempo cresciuta e divenuta una succube.\nIn seguito inizia a lavorare nel dipartimento di parapsicologia della University of the District of Columbia continuando ad affrontare numerose minacce, soprannaturali e non, sia per conto proprio che assieme ai Difensori, di cui diviene un alleato ricorrente. Nel frattempo inizia una relazione con Patsy Walker (Hellcat) e che in seguito sposa. \nTrasferitasi a San Francisco, la coppia apre un'agenzia di investigazione dell'occulto collaborando di frequente coi Vendicatori della Costa Ovest.\nTempo dopo, Daimon riesce a liberarsi della sua \"anima oscura\" divenendo umano al prezzo tuttavia di avere solo pochi giorni da vivere, per salvarsi \u00e8 dunque costretto a ritornare il \"Figlio di Satana\" ma sua moglie, assistendo al processo mistico, impazzisce e si suicida. Furibondo, Daimon, che ora si fa chiamare \"Hellstorm\", si reca alla Scuola Nera e, avendo scoperto il vero nome di suo padre (Marduk Kurios) si serve di tale conoscenza per detronizzarlo assumendo il controllo della sua dimensione infernale e ingannando i Thunderbolts affinch\u00e9 liberino sua moglie da tale baratro riportandola in vita.\nMesso fine al suo matrimonio con Patsy poich\u00e9 convinto che la donna sarebbe stata pi\u00f9 felice senza di lui, Hellstorm inizia a assumere il controllo di varie altre dimensioni infernali. Anni dopo, Nottolone lo contatta affinch\u00e9 si unisca al nuovo team di Difensori promosso dall'Iniziativa dei 50 Stati che, tuttavia, in seguito viene destituito da Norman Osborn non appena subentra a capo del progetto.\nEntrato in seguito nella divisione di monitoraggio del paranormale dello S.H.I.E.L.D., Hellstorm si unisce ai Figli della Mezzanotte per affrontare una minaccia zombie proveniente da un'altra dimensione, dopodich\u00e9 collabora col Dottor Strange per affrontare Dormammu e Hood, e nuovamente con Ghost Rider per combattere l'angelo caduto Zadkiel. Nel momento in cui il Re del Chaos assume il controllo dell'oltretomba resuscitando i morti per formare un esercito ed invadere la Terra, Hellstorm unisce le forze con la nuova Squadra di Dei per respingerlo.\nStabilitosi poi nella Villa Hellstrom, sull'isola di Bagalia, Hellstorm entra a far parte dei Signori del male del Barone Zemo.\nPoteri e abilit\u00e0.\nHellstorm \u00e8 un esperto di antropologia, teologia, demonologia ed esorcismo, inoltre \u00e8 un ottimo combattente corpo a corpo e, grazie alla sua natura in parte demoniaca, possiede capacit\u00e0 fisiche sovrumane e percepisce il manifestarsi di fenomeni mistici o gli oggetti e le persone toccati da energia occulta. Grazie alla sua \"anima oscura\" (\"Darksoul\") pu\u00f2 inoltre generare e manipolare fuoco infernale riuscendo a farlo fluire anche attraverso il tridente di cui si serve in battaglia.\nAddestrato fin da bambino nell'utilizzo della magia nera, Hellstorm \u00e8 uno degli stregoni pi\u00f9 potenti della Terra, tanto che il Dottor Strange lo considera uno dei possibili candidati per sostituirlo come Stregone Supremo.\nAltre versioni.\nMAX.\nDaimon Hellstrom \u00e8 stato trasposto da Alexander Irvine nella serie Marvel MAX \"Hellstorm: Son of Satan\", ambientata nella New Orleans dell'immediato post-Uragano Katrina.\nRuins.\nNella miniserie \"Ruins\", ambientata in una realt\u00e0 alternativa dove ogni cosa nell'Universo Marvel \u00e8 andata per il verso sbagliato, il protagonista, Phil Sheldon, viene avvicinato per strada da una donna con un neonato dalla pelle grigia e una fistola sul petto; in accordo con la donna il bambino si chiama Daimon Hellstrom e, un giorno, sar\u00e0 il messia.\nUltimate.\nNell'universo Ultimate il \"Figlio di Satana\" \u00e8 un membro dell'improbabile team dei \"Difensori\", aspiranti supereroi pi\u00f9 interessati alla fama che a combattere il crimine. Il suo aspetto combina elementi punk rock e goth, incluso un pesante make-up facciale, diversi piercing e una cresta di capelli rosa shocking. Oltre a non possedere poteri e non avere discendenze demoniache, rivela in seguito di essere un agente dello S.H.I.E.L.D. sotto copertura (di nome Daimon Hellstorm) mandato a monitorare Hank Pym, a sua volta unitosi al gruppo. Quando Loki dona a ciascun membro dei Difensori dei superpoteri manipolandoli affinch\u00e9 combattano gli Ultimates, egli sviluppa capacit\u00e0 pirocinetiche."}
{"id": "5544972", "revid": "287204", "url": "https://it.wikipedia.org/wiki?curid=5544972", "title": "Nuoto ai Campionati mondiali di nuoto 2015 - 100 metri rana maschili", "text": "La gara dei 100 metri rana maschili si \u00e8 svolta il 2 e 3 agosto 2015 presso la Kazan Arena e vi hanno preso parte 77 atleti provenienti da 71 nazioni. Le batterie e le semifinali si sono svolte, rispettivamente, la mattina e al sera del 2 agosto, mentre la finale ha avuto luogo la sera del 3 agosto.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nDurante la competizione \u00e8 stato battuto il seguente record:"}
{"id": "5544973", "revid": "287204", "url": "https://it.wikipedia.org/wiki?curid=5544973", "title": "KKh 060", "text": "KKh 060 \u00e8 una galassia irregolare del tipo a bassa luminosit\u00e0 superficiale (LSB galaxy) situata in direzione della costellazione del Leone alla distanza di 4,89 milioni di anni luce dalla Terra (1,5 megaparsec).\n\u00c8 la quattordicesima galassia nota pi\u00f9 vicina alla nostra Via Lattea ma non appartiene al Gruppo Locale in quanto, pur essendo la pi\u00f9 vicina, ne resta al di fuori."}
{"id": "5544975", "revid": "287204", "url": "https://it.wikipedia.org/wiki?curid=5544975", "title": "Maggie Weston", "text": "Biografia.\nNon si conoscono dati certi dei primi anni di Maggie Weston. Sposata a James Connors, lavor\u00f2 per la Edison Manufacturing Company apparendo per la prima volta sullo schermo nel 1909. Continu\u00f2 la sua carriera cinematografica per tutti gli anni dieci alla Fox Film Corporation.\nMor\u00ec a New York, il 3 novembre 1926."}
{"id": "5544977", "revid": "287204", "url": "https://it.wikipedia.org/wiki?curid=5544977", "title": "184011 Andypuckett", "text": "184011 Andypuckett \u00e8 un asteroide della fascia principale. Scoperto nel 2004, presenta un'orbita caratterizzata da un semiasse maggiore pari a 2,4293992\u00a0UA e da un'eccentricit\u00e0 di 0,0956910, inclinata di 6,10570\u00b0 rispetto all'eclittica.\nL'asteroide \u00e8 dedicato all'astronomo statunitense Andrew Wayne Puckett."}
{"id": "5544978", "revid": "1305772", "url": "https://it.wikipedia.org/wiki?curid=5544978", "title": "Pechino 2022", "text": ""}
{"id": "5544979", "revid": "481666", "url": "https://it.wikipedia.org/wiki?curid=5544979", "title": "Margaret Weston", "text": ""}
{"id": "5544981", "revid": "298055", "url": "https://it.wikipedia.org/wiki?curid=5544981", "title": "Jackson Whittemore", "text": ""}
{"id": "5544983", "revid": "767487", "url": "https://it.wikipedia.org/wiki?curid=5544983", "title": "L'ultima speranza (film 2011)", "text": "L'ultima speranza (\"Final Sale\") \u00e8 un film del 2011 diretto da Andrew C. Erin.\nTrama.\nAlly Graves, dopo aver subito un trapianto illegale di rene, scopre che la ragazza donatrice \u00e8 morta durante l'operazione. Pur tormentata dal dilemma morale di essersi salvata, incomincia a indagare per porre fine all'attivit\u00e0 criminale del traffico di organi, dovendo inizialmente far fronte alla riluttanza del marito Ryan, detective della polizia di Los Angeles.\nDistribuzione.\nData di prima visione.\nLe date di prima visione internazionali sono state:"}
{"id": "5544985", "revid": "585241", "url": "https://it.wikipedia.org/wiki?curid=5544985", "title": "Final Sale", "text": ""}
{"id": "5544987", "revid": "107831", "url": "https://it.wikipedia.org/wiki?curid=5544987", "title": "Nuoto ai Campionati mondiali di nuoto 2015 - Staffetta 4x100 metri stile libero maschile", "text": "La staffetta 4x100 metri stile libero maschile si \u00e8 svolta il 2 agosto 2015 presso la Kazan Arena e vi hanno preso parte 120 atleti, raggruppati in 30 squadre nazionali. Le batterie si sono svolte nella sessione mattutina, la finale in quella serale.\nRecord.\nPrima della manifestazione il record del mondo e il record dei campionati erano i seguenti:\nDurante la competizione tali record non sono stati migliorati."}
{"id": "5544989", "revid": "104458", "url": "https://it.wikipedia.org/wiki?curid=5544989", "title": "Olimpiadi 2022", "text": ""}
{"id": "5544991", "revid": "298055", "url": "https://it.wikipedia.org/wiki?curid=5544991", "title": "Malia Tate", "text": ""}
{"id": "5545006", "revid": "729019", "url": "https://it.wikipedia.org/wiki?curid=5545006", "title": "Fiat A.15 R", "text": "Il Fiat A.15 R era un motore sperimentale raffreddato ad acqua a 12 cilindri a V realizzato dall'azienda aeronautica italiana Fiat Aviazione negli anni venti del XX secolo.\nStoria del progetto.\nRealizzato durante la prima guerra mondiale e destinato a equipaggiare aerei militari, la sua iniziale fase di sviluppo si protrasse fino a oltre la firma dell'Armistizio di Compi\u00e8gne, troppo tardi per essere montato su modelli coinvolti nel conflitto, tuttavia, pur venendo meno l'esigenza di essere prodotto in serie per esigenze belliche, le ottime caratteristiche espresse dal propulsore convinsero comunque l'azienda a commercializzarlo.\nIl motore A.15R fu progettato dall'ing. Giulio Cesare Cappa che, oltre alle notevoli caratteristiche tecniche, dedic\u00f2 particolare attenzione all'eleganza della forma e alla raffinatezza delle finiture, riuscendo a creare un propulsore divenuto esempio di \"design\" industriale."}
{"id": "5545007", "revid": "287204", "url": "https://it.wikipedia.org/wiki?curid=5545007", "title": "Torneo Rio-San Paolo 1933", "text": "Il Torneo Rio-San Paolo 1933 (ufficialmente in portoghese Torneio Rio-S\u00e3o Paulo 1933) \u00e8 stato la prima edizione del Torneo Rio-San Paolo.\nFormula.\nLe 12 squadre partecipanti si affrontano in partite di andata e ritorno. Vince il torneo la squadra che totalizza pi\u00f9 punti.\nLe partite disputate tra squadre dello stesso stato sono valide anche per i rispettivi campionati statali (Campionato Carioca per le squadre di Rio de Janeiro e Campionato Paulista per quelle di San Paolo)."}
{"id": "5545008", "revid": "110157", "url": "https://it.wikipedia.org/wiki?curid=5545008", "title": "Annessina A1", "text": "L'annessina A1, conosciuta anche come lipocortina 1, \u00e8 una proteina codificata dal gene ANXA1, situato sul cromosoma 9 umano.\nLa proteina possiede propriet\u00e0 antinfiammatorie perch\u00e9 \u00e8 in grado di sopprimere sia l'attivit\u00e0 della fosfolipasi A2 si\u00e0 l'attivit\u00e0 leucocitaria.\nRuolo.\nSi lega ai recettori per il formil-peptide e attraverso ci\u00f2 pu\u00f2 essere responsabile dello sviluppo di metastasi.\nEssa svolge anche un ruolo nella guarigione della mucosa gastrica. \u00c8 secreta dalle cellule digerenti nel caso di rettocolite ulcerosa e altre malattie infiammatorie intestinali\n e sono in grado di agire nella sedazione del processo infiammatorio.\nLa sua espressione genica \u00e8 stimolata da glucocorticoidi per un'azione anti-infiammatoria e viene abbondantemente prodotta dai granulociti neutrofili.\nA livello cellulare, \u00e8 stimolata dagli ioni calcio, si lega ai fosfolipidi di membrana cellulare, contribuendo a ripararla."}
{"id": "5545010", "revid": "74308579", "url": "https://it.wikipedia.org/wiki?curid=5545010", "title": "Torneio Rio-S\u00e3o Paulo 1933", "text": ""}
{"id": "5545011", "revid": "1776051", "url": "https://it.wikipedia.org/wiki?curid=5545011", "title": "Walhalla wacht", "text": "Walhalla wacht \u00e8 il secondo album in studio del gruppo folk/viking metal olandese Heidevolk, pubblicato nel 2008."}
{"id": "5545012", "revid": "499531", "url": "https://it.wikipedia.org/wiki?curid=5545012", "title": "Fiat A.15", "text": ""}
{"id": "5545013", "revid": "86887989", "url": "https://it.wikipedia.org/wiki?curid=5545013", "title": "Oleg Gera\u0161\u010denko", "text": "Biografia.\nDurante gli studi all'Accademia nazionale delle scienze dell'Ucraina \u00e8 stato ricercatore presso l'osservatorio astronomico di Andru\u0161ivka.\nIl Minor Planet Center gli accredita la scoperta dell'asteroide 120405 Svyatylivka effettuata il 24 settembre 2005 in collaborazione con Jurij Mykolajovy\u010d Iva\u0161\u010denko."}
{"id": "5545015", "revid": "1564499", "url": "https://it.wikipedia.org/wiki?curid=5545015", "title": "Lingue maipure", "text": "Il termine lingue maipure viene usato in modo diverso nel mondo della linguistica: per alcuni studiosi \u00e8 sinonimo di lingue arawak, per altri intende invece un sottogruppo di quella famiglia linguistica; in pi\u00f9, a seconda della scuola di pensiero, sono diverse le lingue che apparterrebbero alla famiglia.\nClassificazione.\nQuella che segue \u00e8 la classificazione proposta da Ethnologue.com\n(tra parentesi tonda il numero di lingue di ogni sottogruppo o lo stato in cui viene parlato), [tra parentesi quadre il codice linguistico internazionale]."}
{"id": "5545017", "revid": "767487", "url": "https://it.wikipedia.org/wiki?curid=5545017", "title": "In the Old Dutch Times", "text": "In the Old Dutch Times \u00e8 un cortometraggio muto del 1913. Non si conosce il nome del regista del film che ha come interprete Richard Ridgely. L'attore firma anche la sceneggiatura della pellicola prodotta dalla Edison.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti l'11 luglio 1913."}
{"id": "5545018", "revid": "297059", "url": "https://it.wikipedia.org/wiki?curid=5545018", "title": "Malattia di Kugelberg-Welander", "text": ""}
{"id": "5545019", "revid": "297059", "url": "https://it.wikipedia.org/wiki?curid=5545019", "title": "Atrofia muscolare spinale cronica", "text": ""}
{"id": "5545023", "revid": "297059", "url": "https://it.wikipedia.org/wiki?curid=5545023", "title": "Atrofia muscolare spinale giovanile", "text": ""}
{"id": "5545025", "revid": "297059", "url": "https://it.wikipedia.org/wiki?curid=5545025", "title": "Atrofia muscolare spinale tipo III", "text": ""}
{"id": "5545035", "revid": "298055", "url": "https://it.wikipedia.org/wiki?curid=5545035", "title": "Kira Yukimura", "text": ""}
{"id": "5545036", "revid": "767487", "url": "https://it.wikipedia.org/wiki?curid=5545036", "title": "Professor William Nutt", "text": "Professor William Nutt (o \"Professor Nutt\") \u00e8 un cortometraggio muto del 1913 diretto da C.J. Williams su un soggetto di Alice Williams. Prodotto dalla Edison Company, il film aveva come interpreti Dan Mason, Madeline Adair, William Wadsworth, Mrs. C.J. Williams.\nTrama.\nQuando mister Hastings incontra il professor William Nutt, un vecchio compagno di scuola, pensa bene di invitarlo a cena a casa sua, provocando involontariamente una crisi casalinga, perch\u00e9 prende di sorpresa sua moglie che non si aspettava ospiti a cena. La signora avverte il marito che anche il poco cibo che avevano \u00e8 andato perso in un incidente e i due, senza che Nutt ne sappia niente, si attivano a cercare di ottenere un bel menu ricorrendo all'aiuto dei vicini. Riescono cos\u00ec a mettere insieme una bella cena comprensiva di pollo arrosto. Ma quando Nutt viene accompagnato al tavolo, rifiuta tutto, prendendo dalle sue tasche il proprio pasto che consiste in sei arachidi, tre noci, quattro prugne e una carota cruda: gli Hastings, che ignoravano completamente che Nutt \u00e8 vegetariano e che insegna sui mali del mangiare cibo animale, si guardano in faccia l'un l'altro, non sapendo se ridere e se piangere.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 7 giugno 1913."}
{"id": "5545038", "revid": "124032933", "url": "https://it.wikipedia.org/wiki?curid=5545038", "title": "Janne Andersson", "text": "Carriera.\nLa sua carriera da calciatore si \u00e8 svolta nelle serie minori svedesi. Con l'eccezione di due stagioni ha sempre giocato nell'Alets IK, diventando il miglior marcatore della storia del club. Sempre nell'Alets IK ha incominciato anche la carriera di tecnico, vestendo i ruoli di allenatore-giocatore tra il 1988 e il 1989.\nNel 1990 \u00e8 diventato assistente di Stuart Baxter all'Halmstads BK, la maggiore squadra cittadina.\nNel 1993 \u00e8 tornato a essere capo allenatore scendendo in Division 3 al Laholms FK, formazione che ha guidato a lungo prima di fare ritorno all'Halmstads BK sempre nel ruolo di vice, di Tom Prahl prima e di Jonas Thern poi.\nIl suo primo campionato da capo allenatore dell'Halmstad in Allsvenskan, nel 2004, \u00e8 coinciso con un secondo posto in classifica, a due punti di distanza dal Malm\u00f6 FF. Al termine della stessa stagione, Andersson \u00e8 stato nominato Allenatore svedese dell'anno.\nRimarr\u00e0 all'Halmstad fino al 2009, quando si dimetter\u00e0 dopo un'annata difficile chiusa al 13\u00ba posto.\nNella stagione 2010 siede sulla panchina dell'\u00d6rgryte, appena retrocesso in Superettan. Ha lasciato l'incarico a fine stagione, anche a causa della delicata situazione finanziaria del club.\nDal 2011 ha allenato l'IFK Norrk\u00f6ping. Nel 2012 ha guidato la squadra a un 5\u00ba posto, piazzamento che il club non raggiungeva dal campionato 1999. Il 18 marzo 2013 ha esteso il suo contratto di ulteriori tre anni. Nel 2015 ha portato la sua squadra a quel titolo nazionale che l'IFK Norrk\u00f6ping non vinceva dal 1989, superando formazioni sulla carta molto pi\u00f9 quotate, visto che il successo finale era quotato dai bookmakers a 56,00. A fine stagione \u00e8 stato nominato miglior allenatore dell'Allsvenskan 2015.\nIl 6 aprile 2016 la Federcalcio svedese ha annunciato ufficialmente che, una volta terminati gli Europei 2016, sarebbe stato lui a ereditare da Erik Hamr\u00e9n il ruolo di CT della Nazionale maggiore.\nDopo aver chiuso il girone di qualificazione al campionato del mondo del 2018 alle spalle della Francia, la sua squadra ha eliminato l'Italia nel doppio spareggio del novembre 2017 (vittoria per 1-0 a Solna con gol di Jakob Johansson, pareggio a reti bianche a San Siro). Nel corso del campionato del mondo di Russia, la Svezia di Andersson ha chiuso al primo posto il proprio girone davanti a Messico, Corea del Sud e Germania, per poi eliminare anche la Svizzera agli ottavi di finale. La corsa della selezione giallobl\u00f9 si \u00e8 fermata ai quarti di finale contro l'Inghilterra.\nStatistiche.\nStatistiche da allenatore.\nNazionale.\n\"Statistiche aggiornate al 29 giugno 2021.\""}
{"id": "5545040", "revid": "287204", "url": "https://it.wikipedia.org/wiki?curid=5545040", "title": "Mladan Janovic", "text": ""}
{"id": "5545041", "revid": "287204", "url": "https://it.wikipedia.org/wiki?curid=5545041", "title": "Aleksandar Radovic", "text": ""}
{"id": "5545042", "revid": "287204", "url": "https://it.wikipedia.org/wiki?curid=5545042", "title": "Aleksandar Ivovic", "text": ""}
{"id": "5545043", "revid": "916580", "url": "https://it.wikipedia.org/wiki?curid=5545043", "title": "Damigella verde", "text": ""}
{"id": "5545044", "revid": "131145", "url": "https://it.wikipedia.org/wiki?curid=5545044", "title": "Mister Bee", "text": ""}
{"id": "5545058", "revid": "281944", "url": "https://it.wikipedia.org/wiki?curid=5545058", "title": "Bureau d'enqu\u00eates et d'analyses pour la s\u00e9curit\u00e9 de l'aviation civile", "text": ""}
{"id": "5545061", "revid": "123178857", "url": "https://it.wikipedia.org/wiki?curid=5545061", "title": "D.J. Shelton", "text": "\u00c8 il nipote di Lonnie Shelton, ex cestista NBA."}
{"id": "5545079", "revid": "2730", "url": "https://it.wikipedia.org/wiki?curid=5545079", "title": "Gli amori pastorali di Dafni e Cloe", "text": "Gli amori pastorali di Dafni e Cloe, (in greco antico: \"\u03a0\u03bf\u03b9\u03bc\u03b5\u03bd\u03b9\u03ba\u03ac \u03c4\u03b1 \u03ba\u03b1\u03c4\u03ac \u0394\u03ac\u03c6\u03bd\u03b9\u03bd \u03ba\u03b1\u03b9 \u03a7\u03bb\u03cc\u03b7\u03bd\", riferito anche con titolo abbreviato \"I pastorali (di Longo)\", in greco \"(\u039b\u03cc\u03b3\u03b3\u03bf\u03c5) \u03a0\u03bf\u03b9\u03bc\u03b5\u03bd\u03b9\u03ba\u03ac\" e in latino \"(Longi) Pastoralia\"; in italiano pubblicato anche col titolo \"Le avventure pastorali di Dafni e Cloe\" o, pi\u00f9 semplicemente, \"Dafni e Cloe\", \"\u0394\u03ac\u03c6\u03bd\u03b9\u03c2 \u03ba\u03b1\u1f76 \u03a7\u03bb\u03cc\u03b7\"), \u00e8 un romanzo ellenistico, scritto probabilmente nel III secolo d.C., unica opera nota del romanziere Longo Sofista. Il romanzo si articola in quattro libri.\nComposizione.\nVari elementi permettono di attribuire l'opera alla prima met\u00e0 del III secolo. Sono stati portati argomenti per restringere la data di composizione agli anni tra il 235 e il 238.\nTrama.\nLibro primo.\nLa vicenda si svolge nelle campagne di Mitilene, sull'isola di Lesbo, citt\u00e0 di cui Longo, all'inizio dell'opera, compie una breve descrizione prima di passare a descrivere l'azione. Il capraio Lamone, seguendo una capra che si allontanava dal pascolo, scopre un neonato esposto con abiti regali che la capra stava allattando e decide di prenderlo con s\u00e9 e di chiamarlo Dafni. Due anni dopo, il pastore di pecore Driante, seguendo una capretta in un santuario delle Ninfe, riviene una bambina con abiti regali, abbandonata, e decide anch'egli di prenderla con s\u00e9 e chiamarla Cloe. Driante e Lamone, consci della nobilt\u00e0 dei due fanciulli, tentano di offrir loro la miglior educazione possibile (insegnando loro a leggere e a scrivere) finch\u00e9 entrambi non fanno lo stesso sogno: un fanciullo colpisce insieme, con un solo dardo, Dafni e Cloe e ordina che divengano uno pastore di capre, l'altra di pecore. Cos\u00ec i due cominciano a insegnar loro il mestiere di pastori.\nGestendo due pascoli vicini, durante la loro infanzia Dafni e Cloe s'incontrano spesso. Accade poi che, nel vano tentativo di catturare una lupa che stava tormentando i pascoli, i pastori decidano di costruire dei profondi fossati mimetizzati con del terriccio e, inseguendo un caprone, Dafni cade accidentalmente in uno di questi fossati. Dafni resta illeso e chiede aiuto per uscire dal fossato. A soccorrerlo arriva il bovaro Dorcone e Cloe stessa, che si scioglie la fascia che le regge il seno per creare una fune con cui aiutare Dafni. Rimasto sporco di terra, Dafni si spoglia nudo e va a lavarsi alla fonte delle ninfe mentre Cloe, ammirandone il corpo, s'innamora di lui.\nCloe ascolta anche Dafni suonare la zampogna e comincia a provare i sintomi dell'amore: insonnia, mancanza di fame, instabilit\u00e0 dell'umore, pallore e rossore improvviso, disinteresse per le altre bellezze della vita che giudica nulla in confronto a Dafni. Nel frattempo, anche Dorcone s'\u00e8 innamorato di Cloe arrivando a scontrarsi con Dafni, cui rivolge vari insulti cui Dafni risponde argutamente. Al termine del confronto, Cloe bacia Dafni che cade anche lui nei sintomi dell'amore. Dorcone nel frattempo non si arrende e va da Driante, padre adottivo di Cloe, tentando di corromperlo con doni e promesse in cambio della mano di sua figlia. Non volendo incorrere nell'ostilit\u00e0 della figlia, Driante rifiuta. Dorcone allora si traveste con una pelle di lupo e si nasconde nelle fratte per aggredire e violentare Cloe, ma i cani a guardia delle pecore sentono l'odore della pelle di lupo e cominciano a morderlo ferocemente, tanto che Dorcone si vede costretto a chiedere aiuto a Dafni e Cloe i quali, dopo averlo salvato, lo riaccompagnano a casa, credendo che con il suo travestimento volesse solo fare uno scherzo ai pastori.\nDurante uno dei loro incontri, d'estate, mentre Dafni elogia la bellezza di Cloe, una cicala in fuga da una rondine si nasconde tra i seni della ragazza, dando al ragazzo un pretesto per afferrarla e tirarla fuori con la mano. Dafni racconta a Cloe una novella popolare sull'origine della colomba: essa era in origine una fanciulla battuta in una gara di canto da un ragazzo cui aveva dovuto cedere; per questo otto delle sue mucche passarono al ragazzo ed ella, molto addolorata dalla sconfitta, preg\u00f2 gli dei di trasformarla in una colomba.\nD'autunno dei pirati razziano le campagne di Militene e rapiscono Dafni. Cloe, resasi conto della sua scomparsa, si reca da Dorcone per chiedere aiuto, ma costui \u00e8 in fin di vita per le percosse ricevute dai pirati. Il bovaro le regala la zampogna con cui dirigere le mandrie e chiede a Cloe un ultimo bacio, che gli viene concesso immediatamente prima della sua morte. Cloe quindi usa la zampogna per guidare le mucche, che si gettano tutte insieme in mare, creando un'onda anomala che travolge la nave pirata e la rovescia. I pirati, appesantiti dalle armi, muoiono annegati, ma Dafni, che ancora girava seminudo per il calore, riesce facilmente a spogliarsi e arrivare a riva appendendosi alle corna delle mucche, ottime nuotatrici. Dopo aver sepolto Dorcone, i due fanno un bagno purificatore alla fonte delle Ninfe ed \u00e8 la prima volta che Dafni vede il corpo nudo di Cloe.\nLibro secondo.\nAll'inizio del secondo libro, viene introdotto il personaggio di Fileta, un vecchio che racconta ai due giovani di aver ricevuto l'apparizione di Eros, che viene descritto come il pi\u00f9 potente e antico degli dei e gli parla di Dafni e Cloe. Fileta consiglia ai due di non opporsi a Eros, e dice che gli unici rimedi all'amore sono il bacio, l'abbraccio ed il giacere nudi assieme. I due provano ad applicare questi metodi, ma il pudore li spinge a non dormire nudi insieme.\nLa narrazione ora si sposta a raccontare di alcuni giovani della citt\u00e0 di Metimna che si muovono lungo la costa, attraccando nei villaggi per divertirsi e che, giunti a Mitilene, lanciano i cani alla caccia della selvaggina. I cani spaventano le capre, le quali fuggono vicino al mare e alcune riescono ad arrivare sulla nave e a mangiare la corda e le vele, lasciandola in balia delle onde. I giovani, persa la nave e le ricchezze in essa contenute, se la prendono con Dafni e lo malmenano finch\u00e9 la folla non li separa e la questione viene affidata al giudizio del saggio Fileta. I giovani accusano Dafni di aver causato la deriva della nave, mentre Dafni si discolpa dicendo che la responsabilit\u00e0 \u00e8 dei cani e del mare agitato, e Fileta gli d\u00e0 ragione. I giovani non si rassegnano e provano ad aggredire Dafni, ma vengono malmenati e respinti.\nI Metimnesi ritornano nella periferia della loro citt\u00e0 sostenendo di essere stati aggrediti dai Mitilenesi, e quindi decidono di armare dieci navi per razziare i campi di Mitilene e rapiscono anche Cloe, che invano aveva provato a nascondersi nel santuario delle ninfe. Compreso l'accaduto, Dafni accusa le Ninfe che, nonostante la venerazione di Cloe, non sono riuscite a proteggerla dagli aggressori. Le Ninfe, apparse in visione, dicono per\u00f2 a Dafni di non aver abbandonato Cloe, ma di aver lasciato la questione al dio Pan. E infatti sul calar della notte, sulla nave ammiraglia della flotta di Metimna avvengono vari prodigi: la terra brucia di lampi, si sente l'arrivo di una flotta navale inesistente, le pecore cominciano a ululare come lupi, i remi messi in mare si spezzano, non si riesce a sollevare l'ancora, le bestie marine in agitazione attaccano la nave ferma, diversi uomini si accasciano a terra o vengono feriti da una forza misteriosa e dappertutto risuona un guerresco rumore di flauto.\nInfine Pan appare al capitano della nave e gli promette salvezza solo in cambio della restituzione di Cloe (sulla nuca della quale sono apparse fronde di pino) e delle sue greggi e cos\u00ec avviene. Cos\u00ec Cloe torna da Dafni e il gruppo comincia a fare sacrifici in onore delle Ninfe e di Pan a cui si unisce anche Fileta. Durante la festa, Lamone racconta la storia del flauto: in principio questo strumento era una ragazza di cui Pan si era invaghito e che lei aveva respinto, Pan allora la insegue ma la ragazza si nasconde nelle canne vicine a un fiume che Pan taglia, scoprendo che la ragazza si \u00e8 trasformata in una di esse e allora crea uno strumento unendo canne di lunghezza diseguale, come diseguale era stato l'amore tra lui e lei.\nDopodich\u00e9 Fileta d\u00e0 prova della sua grande abilit\u00e0 a suonare con la siringa e poi a esibirsi \u00e8 Driante che esegue un mimo delle attivit\u00e0 della vendemmia. Infine, Dafni (nel ruolo di Pan) e Cloe (nel ruolo di Siringa) fanno una rappresentazione mimica del racconto di Lamone, al termine del quale Dafni suona il flauto tanto bene da essere designato suo erede da Fileta. Poco tempo dopo, Dafni giura su Pan che non abbandoner\u00e0 mai Cloe e la ragazza giura sulle Ninfe che far\u00e0 lo stesso con Dafni e successivamente dice al ragazzo di non giurare sull'incostante e fedifrago Pan, ma sul gregge e sulla capra che lo ha allattato che non l'avrebbe mai abbandonata, ma che l'avrebbe uccisa se lei gli fosse divenuta infedele.\nLibro terzo.\nIl libro si apre con gli abitanti di Mitilene che hanno scoperto l'incursione dei Metimnesi e che hanno messo insieme un esercito di tremila fanti e cinquecento cavalieri per conquistare la citt\u00e0 nemica. Ma prima della battaglia, un ambasciatore da Metimna propone la pace in cambio della restituzione delle merci razziate, cosa che viene accettata.\nSopraggiunge quindi un inverno alquanto rigido, con la neve che ricopre la terra e costringe a casa contadini e pastori con gran dolore di Dafni e Cloe che non possono vedersi. Dafni lascia per\u00f2 casa con il pretesto di andare a cacciare uccelli e si reca di fronte alla porta di Cloe, ma non sa come entrare senza risultare inopportuno per i genitori di lei e s'immagina anche una serie di possibili giustificazioni e le risposte che esse potrebbero comportare. Per sua fortuna, uno dei cani di Driante, rubato un pezzo di carne, esce dalla casa e il suo padrone, mentre lo insegue, vede Dafni e lo invita ad entrare e poi a trattenersi in vista di un sacrificio a Dioniso che avrebbero fatto il giorno seguente.\nCon l'arrivo della primavera, comincia la stagione degli amori tra gli animali e Dafni propone a Cloe di fare quello che fanno loro, ma per pudore e inesperienza, i due non riescono a far nulla. A vederli in questa situazione \u00e8 Licenio, una donna di citt\u00e0 innamoratasi di Dafni e riesce, il giorno seguente, a separare Dafni da Cloe, chiedendo aiuto per salvare una sua oca rapita da un'aquila. Dafni si reca in suo aiuto mentre Cloe resta a badare alle capre e, una volta soli, Licenio ha un rapporto sessuale con Dafni, insegnando al ragazzo cosa deve fare con Cloe. Dafni comunque decide di non avere subito un rapporto con Cloe per evitare di farle male.\nSuccessivamente, Dafni e Cloe sentono l'eco prodotto dal canto dei marinai entrati con la barca in un'insenatura e Dafni racconta a Cloe il mito di Eco: essa era una ragazza figlia di un mortale e di una Ninfa, abilissima nel canto, ed evitava l'amore in quanto amante della propria verginit\u00e0 e cos\u00ec Pan, invaghitosi inutilmente di lei, la pun\u00ec instillando la pazzia nella mente dei pastori che la fecero a pezzi. La dea Terra, per volere delle Ninfe, seppell\u00ec le membra della ragazza e ne assimil\u00f2 l'abilit\u00e0 nel canto in modo che ripeta ci\u00f2 che risuoni sopra di essa.\nIl rapporto tra Dafni e Cloe, con l'arrivo dell'estate, si fa sempre pi\u00f9 intenso e i due arrivano a dormire nudi insieme, ma Dafni ancora evita il rapporto sessuale. Nel frattempo, intorno a Cloe sorge una schiera di pretendenti che cominciano a portare doni e a far promesse a Driante in cambio della mano di sua figlia e, sotto pressione, Cloe rivela il fatto a Dafni, che si dispera e lo rivela a sua volta ai suoi genitori adottivi.\nLamone crede sia meglio mettersi alla ricerca dei veri genitori di Dafni in modo da ricevere ricompense, mentre Mirtale dice a Dafni di provare a convincere Driante senza dote (giacch\u00e9 la famiglia \u00e8 povera) e crede cos\u00ec di aver evitato un possibile matrimonio. Ma le Ninfe, apparse a Dafni, gli mostrano il luogo dove si trova una borsa contenente tremila dracme, caduta sulla spiaggia dalla nave dei giovani di Metimna, poi naufragata sugli scogli. Dafni recupera la borsa, si reca ad avvertire Cloe e poi la consegna a Driante come dote per Cloe, a patto che Driante stesso non dica nulla in riguardo al denaro. Cos\u00ec Driante va da Lamone sostenendo che, pur avendo ricevuto doti maggiori, preferisce dare sua figlia a Dafni, che le \u00e8 rimasto accanto fin dall'infanzia. Lamone \u00e8 d'accordo ma, non essendo il padre della ragazza, preferisce che le nozze vengano decise dal suo padrone, che a breve sarebbe arrivato dalla citt\u00e0 e inoltre Lamone avverte Driante che Dafni \u00e8 di condizione superiore alla sua e il pastore comincia a pensare che il ragazzo possa aver subito la stessa sorte di Cloe. Nel finale del libro, Dafni raccoglie per Cloe una mela bellissima, che i raccoglitori non riuscivano a cogliere da un melo che avevano spogliato.\nLibro quarto.\nIl libro quarto si apre con l'annuncio dell'arrivo a breve di Dionisofane, padrone di Lamone, e della descrizione del bellissimo giardino di quest'ultimo, contenente un gran numero di fiori e alberi di tutte le specie e un tempio di Dioniso, adornato proprio in vista dell'arrivo del padrone. Nel frattempo, per questa visita che molto impensierisce Cloe, sia lei che Dafni si d\u00e0nno un gran da fare per curare le capre.\nAccade per\u00f2 che, un certo Lampi, bovaro invaghitosi di Cloe, decide di distruggere il giardino, credendo cos\u00ec che il padrone avrebbe dato la colpa a Lamone e Dafni, impedendo a quest'ultimo di sposarsi con Cloe. Lamone, di fronte ai fiori distrutti, si dispera, accusando persino Dioniso di non averli protetti. Arriva per\u00f2 in campagna Astilo, figlio di Dionisofane, insieme al suo parassita Gnatone e Lamone implora loro di salvarlo dall'ira di Dionisofane. Astilo accetta e dice che, davanti al padre, dir\u00e0 che i fiori sono stati calpestati dai loro cavalli imbizzarriti. Dopodich\u00e9 Astilo e Gnatone si danno ai bagordi e il parassita, omosessuale, s'invaghisce di Dafni e prova a convincerlo ad avere un rapporto sessuale con lui. Dafni si rifiuta, sostenendo che un rapporto del genere sia innaturale. Gnatone prova quindi ad aggredirlo, venendo respinto.\nArrivano quindi Dionisofane con sua moglie Clearista e relativi servitori e Cloe, impaurita dall'arrivo di tanta gente, si allontana nel bosco. Lamone invece elogia davanti al padrone le abilit\u00e0 di Dafni e costui d\u00e0 prova di saper ammansire o mettere in allarme il gregge con il flauto. Nel frattempo, Gnatone torna da Astilo pregandolo di chiedere a Lamone di concedergli Dafni come schiavo. Dafni, scoperta la notizia, minaccia di suicidarsi se fosse costretto a diventare schiavo dei due.\nLamone capisce che l'unico modo per salvare Dafni \u00e8 mostrare la sua origine nobiliare e cos\u00ec, quando Astilo e suo padre vengono a chiedergli Dafni come schiavo, racconta loro la storia del ritrovamento ed espone i segni di riconoscimento che il bambino aveva con s\u00e9. Dionisofane per\u00f2 riconosce i segni e dice che erano gli stessi con cui lui espose suo figlio, quindi capisce che Dafni \u00e8 suo figlio. Astilo corre quindi da quello che ha scoperto essere suo fratello ma Dafni, credendo che lo stia inseguendo per reclamarlo come schiavo, fugge via fino a giungere in prossimit\u00e0 di una rupe, ma, poco prima che si suicidi, Astilo riesce a confidargli la verit\u00e0. Dafni torna indietro e ascolta il racconto del suo vero padre: egli aveva avuto tre figli prima di Dafni e cos\u00ec decise di esporlo, ma poi i suoi primi due figli morirono, lasciandolo solo con il terzogenito Astilo. Quindi Dionisofane decide che dar\u00e0 gran parte della sua eredit\u00e0 a Dafni e chiede scusa per questo ad Astilo e inoltre si scusa con Dafni per averlo esposto e invita i due fratelli alla concordia.\nDafni a quel punto vuole tornare dalle capre, ma Dionisofane, ridendo, gli dice che, essendo divenuto il padrone della tenuta, non ha pi\u00f9 bisogno di fare da capraio. Durante un successivo festoso banchetto, Dafni consacra a Pan e alle ninfe i suoi oggetti da lavoro e si separa da essi e dalle capre. Cloe nel frattempo si \u00e8 risentita del fatto che Dafni non stia pi\u00f9 con lei e che abbia abbandonato le capre su cui aveva giurato il suo amore e che non abbia ancora fatto pubblico accenno al loro matrimonio e teme che egli non la ami pi\u00f9, arrivando a meditare il suicidio, ma nel frattempo Lampi la rapisce, ritenendo che Dafni non verr\u00e0 pi\u00f9 a chiederla per s\u00e9.\nQuando Dafni lo viene a sapere si dispera, ma nel frattempo a recuperarla va Gnatone che picchia Lampi e riporta Cloe dal ragazzo. Cos\u00ec Dafni chiede scusa a Cloe per averla trascurata e si riappacifica con Gnatone. Successivamente anche Driante, nonostante le resistenze di Cloe, confessa a Dionisofane del ritrovamento e gli mostra i segni di riconoscimento. Quindi, i due ragazzi, Dionisofane e sua moglie si recano in citt\u00e0, alla ricerca dei veri genitori di Cloe. Dionisofane sogna Eros che, sotto preghiera delle Ninfe, depone arco e freccia e consente il matrimonio tra Dafni e Cloe purch\u00e9 Dionisofane, radunati in un banchetto tutti gli aristocratici di Militene, mostri loro i segni di riconoscimento di Cloe.\nIl giorno dopo cos\u00ec avviene e a riconoscere i segni \u00e8 un tale Megacle, che subito chiede notizie in proposito a sua figlia. Egli racconta che l'aveva esposta per evitare di crescerla in povert\u00e0, sperando che qualcuno, nel santuario delle Ninfe, la adottasse e inoltre racconta di come in sogno gli era apparso che la neonata venisse allevata da una pecora. L'apparizione a quel punto di Cloe conferma questo sogno e infine il gruppo pu\u00f2 tornare nella campagna, dove si svolge il matrimonio pastorale tra Dafni e Cloe di fronte alle quattro coppie di genitori, naturali e adottivi, ai parenti di Dorcone, a Fileta con la famiglia, a Cromi e Licenio e al perdonato Lampi e dove l'autore preannuncia il futuro della coppia: vivranno felici e dediti agli d\u00e8i Eros, Pan e alle Ninfe e avranno due bambini: Filopemene e Agele. Quindi la scena torna sul presente dove Dafni ha il suo primo rapporto sessuale con Cloe."}
{"id": "5545080", "revid": "1310927", "url": "https://it.wikipedia.org/wiki?curid=5545080", "title": "Ligue 2 2015-2016", "text": "La Ligue 2 2015-2016 \u00e8 stata la 77\u00aa edizione della seconda serie del campionato di calcio francese, disputato tra il 31 luglio 2015 e il 13 maggio 2016 e concluso con la promozione di Nancy, Digione e Metz.\nCapocannoniere del torneo \u00e8 stato Christophe Diedhiou (Clermont Foot) con 21 reti.\nStagione.\nNovit\u00e0.\nNella stagione precedente sono stati promossi in Ligue 1 il Troyes, il Gaz\u00e9lec Ajaccio e l'Angers, che sono rispettivamente arrivate 1\u00aa, 2\u00aa e 3\u00aa.\nDalla Ligue 1 sono retrocessi l', il Metz e il Lens, che sono rispettivamente arrivate 18\u00aa, 19\u00aa e 20\u00aa.\nDallo Championnat National sono state promosse Red Star, Paris FC e Bourg-en-Bresse.\nFormula.\nLe venti squadre partecipanti si sono incontrate in un turno di andata e ritorno per un totale di 38 partite.\nPrima dell'inizio del campionato la LFP aveva stabilito che, a partire da questa stagione, sarebbero state le prime due (anzich\u00e9 tre) squadre classificate a ottenere la promozione in Ligue 1. Tuttavia, la FFF ha annullato questa decisione e ripristinato le tre promozioni, una scelta confermata poi in ultima istanza dal Consiglio di Stato.\nLe ultime tre squadre classificate sono retrocesse nel Championnat National.\nAvvenimenti.\nGirone di andata.\nAl termine del girone di andata ad occupare le prime tre posizioni (valevoli per la promozione nel massimo campionato francese) sono Nancy (primo con trentanove punti, con la difesa meno battuta del girone con soli 12 gol incassati in 19 gare e il miglior rendimento in trasferta), Digione (secondo con trentasette punti, con il miglior attacco del campionato e il miglior rendimento casalingo) e, a pari merito, con trentuno punti a testa Clermont Foot, Le Havre e il neopromosso Red Star.\nSul fondo della classifica, invece, la zona rossa \u00e8 occupata dalla formazione corsa dell'Ajaccio (squadra col peggior rendimento esterno del campionato con soli quattro punti raccolti in dieci trasferte), dal neopromosso Paris FC (con un solo successo all'attivo, 3-0 contro Le Havre) e dal N\u00eemes (per via della penalizzazione di otto punti) con rispettivamente diciassette, quindici e nove punti totalizzati in diciannove gare di campionato.\nGirone di ritorno.\nIl girone di ritorno del campionato non mostra particolari stravolgimenti nelle posizioni al vertice della classifica: il Nancy ottiene, infatti, la promozione a due giornate dal termine della seconda divisione francese, malgrado la sconfitta per 1-0 contro il Valenciennes. Il Digione, prima squadra ad ottenere la promozione in Ligue 1 il 23 aprile 2016, chiude il campionato al secondo posto con settanta punti, quattro in meno della societ\u00e0 della Lorena. La lotta per il terzo posto fra Red Star (squadra col miglior rendimento esterno del campionato con ben trentasei punti ottenuti lontano dalle \u00abmura amiche\u00bb), Le Havre e Metz vede l'epilogo all'ultima giornata con la promozione sul filo di lana del Metz che torna quindi in Ligue 1 dopo un solo anno di \u00abpurgatorio\u00bb.\nA retrocedere nel Championnat National sono le tre squadre ad aver ottenuto il peggior rendimento nella seconda parte del campionato ovvero l' (dopo una sola stagione nel secondo campionato francese), il Cr\u00e9teil-Lusitanos e il Paris FC con rispettivamente diciotto, quattordici e quindici punti nel girone e trentanove, trentaquattro e trenta punti ottenuti durante l'intera stagione calcistica.\nStatistiche e record.\nSquadre.\nClassifica in divenire.\nLegenda:"}
{"id": "5545082", "revid": "599013", "url": "https://it.wikipedia.org/wiki?curid=5545082", "title": "Craig Stimac", "text": "Biografia.\nNativo dell'Illinois, ha frequentato l'Universit\u00e0 di Denver. Dopo aver iniziato la carriera nella California League, nei \"Reno Silver Sox\" (singolo A), \u00e8 stato scelto dai San Diego Padres al nono giro del draft del 1976. Ha quindi giocato per due franchigie affiliate ai californiani, gli \"Amarillo Gold Sox\" (doppio A) tra il 1976 e il 1977 e gli \"Hawaii Islanders\" (triplo A) fino al 1981.\nHa giocato in Major League Baseball per due stagioni tra il 1980 e il 1981, accumulando 29 partite nelle file dei San Diego Padres. L'anno seguente \u00e8 tornato in triplo A con i \"Charleston Charlies\", franchigia affiliata ai Cleveland Indians.\nNel 1984 si \u00e8 trasferito in Italia, giocando per il Bbc Grosseto. Con i toscani ha vinto lo scudetto del 1986, contribuendo in maniera decisiva nelle finals con 10 valide e 4 fuoricampo. L'anno seguente vide il suo approdo al San Marino, squadra con cui ha militato fino al ritiro. Complessivamente ha disputato 322 partite nel campionato italiano, con una media battuta di.400, 523 battute valide e 95 fuoricampo.\nRimasto nella Repubblica di San Marino dopo la fine della carriera, \u00e8 stato anche manager della Nazionale del Titano. Nel 2004 ha debuttato come telecronista, commentando le partite di San Marino in Coppa Campioni su Sky Sport a fianco di Pietro Colnago. Sposato e padre di due figli, \u00e8 morto a San Marino il 15 gennaio 2009, in un sospetto suicidio. In suo onore la squadra di Grosseto ha ritirato la maglia numero 23."}
{"id": "5545088", "revid": "298229", "url": "https://it.wikipedia.org/wiki?curid=5545088", "title": "Conor O'Brian", "text": ""}
{"id": "5545090", "revid": "287204", "url": "https://it.wikipedia.org/wiki?curid=5545090", "title": "William Cavendish-Bentinck, VII duca di Portland", "text": "Biografia.\nWilliam era il figlio maggiore di William Cavendish-Bentinck, VI duca di Portland, e di sua moglie, Winifred Anna Dallas-Yorke.\nCarriera.\nVenne eletto alla Camera dei comuni come deputato per il collegio di Newark (1922\u20131943), seggio che mantenne sino a quando non succedette a suo padre nel ducato di famiglia nel 1943. Prest\u00f2 servizio come Lord of the Treasury durante il governo di Stanley Baldwin dal 1927 al 1929 e sotto Ramsay MacDonald nel 1932. Dal 1939 al 1945 fu membro del Joint Intelligence Committee. \nRicopr\u00ec inoltre le cariche onorifiche di Lord luogotenente del Nottinghamshire (1939\u20131962) e fu il secondo Rettore della Universit\u00e0 di Nottingham (1954\u20131971). Venne nominato commodoro dell'aria onorifico del 616\u00ba squadrone della RAF.\nMatrimonio.\nSpos\u00f2, il 12 agosto 1915, Ivy Gordon-Lennox (16 giugno 1887\u20133 marzo 1982), figlia del colonnello Algernon Charles Gordon-Lennox e nipote di Charles Gordon-Lennox, VI duca di Richmond. Ebbero due figlie:\nMorte.\nMor\u00ec a Londra il 21 marzo 1977, all'et\u00e0 di 84 anni, e venne sepolto presso la St. Winifred's Church a Holbeck. Gli succedette nel ducato il cugino Ferdinand Cavendish-Bentinck. La residenza storica di famiglia, Welbeck Abbey, pass\u00f2 alla sua figlia maggiore, lady Anne, che non si spos\u00f2 mai e mor\u00ec senza eredi; alla di lei morte la tenuta pass\u00f2 al figlio della sorella minore, lady Margaret, il nobile italiano William Henry Marcello Parente, VI principe di Castel Viscardo (n. 18 febbraio 1951). Alla sua morte la sua ricchezza venne valutata in 4.391.478 sterline (equivalenti a circa 27.500.000 sterline del 2019)."}
{"id": "5545108", "revid": "767487", "url": "https://it.wikipedia.org/wiki?curid=5545108", "title": "Mercy Merrick", "text": "Mercy Merrick \u00e8 un cortometraggio muto del 1913 diretto da Charles J. Brabin.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 6 giugno 1913."}
{"id": "5545109", "revid": "1442080", "url": "https://it.wikipedia.org/wiki?curid=5545109", "title": "Tenualosa", "text": "Tenualosa \u00e8 un genere di pesci ossei marini e d'acqua dolce appartenente alla famiglia Clupeidae.\nDistribuzione e habitat.\nI membri del genere si incontrano nell'Oceano Indiano e nell'ovest dell'Oceano Pacifico, prevalentemente in regioni tropicali o subtropicali. \"Tenualosa thibaudeaui\" vive in acqua dolce nel bacino del Mekong. Le specie marine genere sono anadrome o comunque legate ai corsi d'acqua dolce."}
{"id": "5545112", "revid": "767487", "url": "https://it.wikipedia.org/wiki?curid=5545112", "title": "While John Bolt Slept", "text": "While John Bolt Slept \u00e8 un cortometraggio muto del 1913 diretto da Charles J. Brabin.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 7 giugno 1913."}
{"id": "5545123", "revid": "247222", "url": "https://it.wikipedia.org/wiki?curid=5545123", "title": "Guerrino Siligardi", "text": ""}
{"id": "5545125", "revid": "767487", "url": "https://it.wikipedia.org/wiki?curid=5545125", "title": "Othello in Jonesville", "text": "Othello in Jonesville \u00e8 un cortometraggio muto del 1913 diretto da Charles M. Seay.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company il film, un cortometraggio in una bobina, usc\u00ec nelle sale cinematografiche statunitensi il 9 giugno 1913."}
{"id": "5545128", "revid": "33689", "url": "https://it.wikipedia.org/wiki?curid=5545128", "title": "Until Dawn", "text": "Until Dawn (lett. \"Fino all'alba\") \u00e8 un videogioco survival horror del 2015, sviluppato da Supermassive Games e pubblicato da Sony in esclusiva per PlayStation 4.\nIl gioco era stato originariamente pianificato per uscire nel settembre del 2013 su PlayStation 3, con il supporto di PlayStation Move, ma alla Gamescom 2014 \u00e8 stato annunciato il suo rinvio all'agosto del 2015 su PlayStation 4.\n\"Until Dawn\" \u00e8 stato accolto positivamente dalla critica specializzata, che ne ha lodato la grafica, la variet\u00e0 delle scelte e gli elementi horror della storia.\nTrama.\nPrologo.\nIl prologo del gioco ha inizio il 2 febbraio 2014 a Blackwood Pines, nella provincia canadese dell'Alberta.\nAshley Brown (Ash), Christopher Hartley (Chris), Emily Davis (Em), Jessica Riley (Jess), Matthew Taylor (Matt), Michael Munroe (Mike), Samantha Giddins (Sam), Beth Washington, Hannah Washington e Joshua Washington (Josh) sono riuniti presso uno chalet di propriet\u00e0 della famiglia di questi ultimi per la loro annuale vacanza invernale. Cinque di loro (esclusi Beth, Christopher, Joshua e Samantha) decidono di fare uno scherzo ad Hannah usando Michael, di cui la ragazza \u00e8 segretamente innamorata, come esca: nel momento in cui Hannah crede di essere da sola con lui, gli amici escono allo scoperto filmando la scena con una videocamera, costringendola a scappare nel bosco circostante per la vergogna. Quando Beth raggiunge la sorella per consolarla, le due ragazze si accorgono di essere inseguite da qualcuno, che si rivela essere un tizio misterioso con un lanciafiamme. Nella fuga che segue, le due cadono in un burrone (non importa se il giocatore scelga di lasciare andare o meno una delle due sorelle); la polizia non trova per\u00f2 alcun corpo e le sorelle vengono dichiarate disperse.\nIl prologo si conclude con una sessione di terapia con il dottor Alan Hill, che si rivolge direttamente al giocatore ponendogli delle domande particolari.\nPresente.\nRiunitisi a Blackwood Montains l'anno successivo, gli otto amici si incontrano ad una baita. Sam sta guardando un video sul cellulare in cui Josh annuncia che \u00e8 interiormente distrutto per la scomparsa delle sue sorelle, ma che preferisce non pensarci. Arrivata all'esterno della residenza, Sam trova un biglietto di Chris, che le intima di arrampicarsi sul cancello d'ingresso (spiata da qualcuno). La ragazza raggiunge lo chalet, dove incontra Chris che, dopo una partita al poligono, la segue alla baita con la funivia.\nNel frattempo, Emily e Matt stanno recandosi alla baita dal cancello anteriore, ma a loro arrivo vengono spaventati da Mike. Dopo l'incontro, Emily si ricorda di dover dire una cosa a Sam e Matt si fa carico delle valigie da portare. Dopo aver portato il tutto alla baita, Matt si reca da Ashley, che sta guardando Mike ed Emily (ex fidanzati) flirtare. Ashley pu\u00f2 decidere se far guardare o meno la scena a Matt.\nMike si reca invece da Jessica, la sua nuova ragazza. Dopo aver giocato a palle di neve, i due raggiungono i compagni allo chalet, dove gli amici assistono ad un litigio tra Emily e Jessica (nonostante queste fossero buone amiche nel prologo).\nIl primo episodio si conclude con il dr. Alan Hill che pone alcune domande al giocatore circa le sue paure, facendolo scegliere tra le cose che gli fanno pi\u00f9 paura.\nDopo il litigio con Emily, quest'ultima e Matt vanno a prendere la borsa che Emily aveva dimenticato durante l'arrivo alla baita, Sam va a farsi un bagno, e Jessica e Mike si recano al capanno con le chiavi consegnategli da Josh. Durante l'andata, sono per\u00f2 costretti ad attraversare una miniera dall'aspetto inquietante, non rendendosi conto di essere sempre spiati da quella misteriosa figura presente nel precedente episodio e nel prologo.\nDopo essere tornato alla baita, Josh aiuta Sam a trovare la caldaia nel seminterrato. Dopo aver azionato la caldaia, una figura mascherata insegue Sam e Josh, ma si rivela essere Chris, che voleva fargli uno scherzo. I tre si uniscono ad Ashley, decidendo di voler mettere in atto una seduta spiritica per comunicare con le sorelle decedute di Josh.\nNel frattempo, mentre Mike e Jessica si fanno macabri scherzi a vicenda, arrivano al capanno, dove vengono bruscamente interrotti dalla rottura di una finestra, trattasi del telefono di Jessica precedentemente smarrito. Jessica interpreta l'accaduto come uno scherzo di pessimo gusto ed esce dal capanno per imprecare contro i presunti \"colpevoli\". Quando per\u00f2 rientra, il vetro dietro di lei esplode e la ragazza viene trascinata via da una misteriosa creatura.\nAlla baita, Ashley, Chris e Josh abbandonano la seduta spiritica dopo poche domande allo spirito di Hannah. Scesi in biblioteca, scoprono un messaggio scritto col sangue alle gemelle Washington (in quest'occasione, il giocatore pu\u00f2 osservare una videocamera che riprende Chris mentre cerca il biglietto ed esce).\nJosh viene afferrato da un individuo misterioso, che trascina via anche Ashley. Chris sfonda la porta, ma appena si rialza, viene stordito da un pugno alla fronte dello stesso individuo che aveva rapito Ashley e Josh pochi minuti prima.\nCercandoli, Chris giunge ad un vecchio deposito e vede Ashley e Josh legati con una corda ad una piattaforma, e minacciati da una grossa sega circolare: Chris dovr\u00e0 dunque scegliere chi salvare e chi lasciar morire, ma Josh morir\u00e0 indipendentemente dalla scelta del giocatore.\nComunicato l'accaduto a Matt ed Emily, Chris ed Ashley tornano alla baita, mentre la coppia di fidanzati pianifica di andare via da Blackwood Pines. Notando che la funivia \u00e8 bloccata, sono costretti a risalire un dirupo per arrivare ad una torre di controllo, dal quale poter chiamare la Polizia.\nNel frattempo, Mike insegue la misteriosa creatura che ha rapito Jessica (\u00e8 questa una delle fasi del gioco in cui Jessica pu\u00f2 morire) fino alle miniere, giungendo poi ad un vecchio sanatorio abbandonato (che sembra essere una base operativa). Avventurativisi, Mike trova un lupo che riesce ad addomesticare, assieme ad alcuni indizi che ricostruiscono una storia raccapricciante risalente al crollo delle miniere di Blackwood del 1952.\nDopo aver affrontato un branco di wapiti piuttosto ostili, Matt ed Emily riescono ad arrivare alla torre di controllo e a chiamare la Polizia, che per\u00f2 afferma che non interverr\u00e0 prima dell'alba. In seguito, un cervo stacca un cavo della corrente e la linea si interrompe, e la torre di controllo inizia poi a crollare. Qui, Matt (semprech\u00e9 non sia morto precedentemente) dovr\u00e0 decidere se salvare Emily o pensare solo a s\u00e9 stesso. Nel primo caso, sar\u00e0 attaccato dalla misteriosa figura che ha gi\u00e0 attaccato Jessica precedentemente, ma potr\u00e0 difendersi solo con una pistola-bengala (se Emily glie l'avr\u00e0 ceduta sulla torre radio), altrimenti verr\u00e0 impiccato ad un amo dal collo; nel secondo caso, Emily cadr\u00e0 ugualmente nelle miniere.\nSam si sta intanto facendo il bagno, ignara di essere spiata dal maniaco che ha gi\u00e0 aggredito Josh, Ashley e Chris e che stava spiando quest'ultimo. Dopo che il maniaco se ne va, le candele si spengono. Toltasi gli auricolari, Sam decide di uscire dalla vasca e di incamminarsi verso il piano inferiore. Giunta nella sala del proiettore, viene a conoscenza (tramite filmato) della presunta morte di Josh. Pochi secondi dopo, ingaggia una fuga dal maniaco, riuscendo a salvarsi a seconda delle scelte prese sul momento (e precedentemente) dal giocatore; in tal caso, potr\u00e0 esplorare il laboratorio dello psicopatico e trovare indizi sulle sue attivit\u00e0.\nDopo l'accaduto, Chris ed Ashley si mettono alla ricerca di Sam, giungendo nei sotterranei della baita, dove scoprono un tutt'altro hotel. Ashley riesce a vedere lo psicopatico nel suo laboratorio, ma quest'ultimo cattura la coppia, li minaccia entrambi con due mini-seghe sulle loro teste e costringe Chris a compiere un'altra scelta difficile: sparare ad Ashley o a s\u00e9 stesso.\nUscito dal sanatorio, Mike raggiunge Sam e quest'ultima si veste. Insieme raggiungono il laboratorio dello psicopatico, dove scoprono che quest'ultimo non \u00e8 nient'altri che Josh, desideroso di vendetta per la morte delle sorelle un anno addietro. Josh aveva inscenato il tutto col sangue dei maiali ed aveva potuto permettersi l'attrezzatura da film horror grazie al patrimonio monetario genitoriale e all'esperienza cinematografica di suo padre (un regista di successo, come si pu\u00f2 capire dai numerosi premi esibiti). Arrabbiati per la messa in scena, Chris e Mike (convinto che Josh sia responsabile della morte di Jessica) portano Josh al vecchio capanno, dove lo legano.\nIntanto, Emily si trova nelle miniere a testa in gi\u00f9. Facendosi strada tra le alture da scalare e alcuni rottami, incontra un individuo (noto genericamente come: \"l'Estraneo\") che la aiuta a scappare, salvandola da una creatura che fa ben presto la sua comparsa. Emily scappa attraverso i meccanismi ancora in funzione (questa \u00e8 una delle sequenze in cui pu\u00f2 morire o, eventualmente, venire morsa dalla creatura che la seguiva, non potendo difendersi con la pistola-bengala).\nRiuniti alla baita, gli amici vengono raggiunti dall'Estraneo, che li informa della presenza di creature sinistre, dette \"Wendigo\" (in cui credevano i Nativi Americani Algochini e Cree), e li avverte di non uscire di notte se non armati e/o in compagnia. L'Estraneo decide di cercare il Wendigo che stava inseguendo Emily, e Chris decide di venire con lui. Giunti al capanno, i due cercano invano Josh e vengono sorpresi dal Wendigo, che decapita l'Estraneo. Chris fugge (o pu\u00f2, eventualmente, morire) riuscendo a giungere alla porta della baita. Il Wendigo prende per\u00f2 Josh e lo porta nelle miniere.\nNei sotterranei, Mike decide di andare nel sanatorio (cos\u00ec da poter accedere alle miniere) allo scopo di trovare Josh e prendere la chiave della funivia, portando il suo gruppo via da Blackwood. Durante il viaggio, Mike si scontra con tutti i Wendigo che erano stati rinchiusi nelle gabbie del sanatorio dall'Estraneo. Nel sanatorio, la polvere da sparo di una lupara trovata da Mike entra per\u00f2 in contatto con del liquido infiammabile, e l'incendio che colpisce un'area del sanatorio arde vivo un Wendigo, permettendo a Mike la fuga.\nNel frattempo, Matt e Jessica (sempre che non siano gi\u00e0 morti) si ritrovano in miniera, con una Jessica estremamente ferita e un Matt confuso. Entrambi possono riuscire a scappare e a sopravvivere fino all'alba, a seconda delle scelte del giocatore.\nMike torna da Sam, dopo che \u00e8 riuscito a farsi dare la chiave della funivia dal delirante Josh, poi portato via da un Wendigo che sembra essere sua sorella Hannah, dal tatuaggio di una farfalla sul braccio. A loro volta, Mike e Sam raggiungono il gruppo, nel frattempo riuscito a raggiungere la baita attraverso le miniere.\nRiuniti tutti nel salotto, il gruppo viene attaccato da tre Wendigo, ma il primo viene decapitato da Hannah. Mentre le tre bestie lottano, a Mike viene un'idea: raggiungere la lampadina e romperla, per poi accendere l'interruttore, appiccando un incendio nella baita, cos\u00ec da uccidere i tre mostri. Dopo la fuga di Chris, Ashley ed Emily (il numero dei fuggitivi pu\u00f2 variare a seconda di chi \u00e8 sopravvissuto fino a quel momento), lo stesso Mike \u00e8 costretto a scappare dopo aver rotto la lampadina (questa \u00e8 una delle sequenze in cui tutti i presenti possono morire). Sam riesce ad accendere l'interruttore e a far bruciare la baita, uccidendo i tre mostri.\nSubito dopo, arrivano gli elicotteri della polizia ed il gioco si conclude con i titoli di coda, durante i quali vi \u00e8 un'intervista ai sopravvissuti e le scene dei decessi avvenuti durante il gioco.\nNel finale segreto del gioco si vede Josh, ancora vivo, nutrirsi di carne umana, nel pieno della sua trasformazione in Wendigo. Se vi \u00e8 almeno un sopravvissuto, Josh guarder\u00e0 verso alcuni agenti avventuratisi nella miniera, avvicinandovisi affamato; se invece nessuno \u00e8 sopravvissuto alla notte, il gioco si concluder\u00e0 sullo sguardo di Josh che osserva il giocatore (in questo caso non ci sar\u00e0 stata nessuna intervista e la Polizia non sar\u00e0 stata avvisata).\nModalit\u00e0 di gioco.\n\"Until Dawn\" \u00e8 un videogioco survival horror suddiviso in undici capitoli, incluso il prologo; l'obiettivo del giocatore \u00e8 quello di far sopravvivere pi\u00f9 ragazzi possibile agli eventi della storia.\nIl giocatore controlla, uno alla volta, tutti i ragazzi protagonisti (fatta eccezione per Hannah) e li fa muovere, come in un film interattivo, negli ampi spazi dei luoghi esplorabili durante l'avventura. Sparsi nelle aree vi sono, oltre ai totem che profetizzano possibili scenari futuri, vari oggetti da raccogliere ed elementi da investigare per ottenere indizi utili a risolvere i misteri antecedenti alla storia.\nElemento chiave di \"Until Dawn\" sono le scelte multiple nei dialoghi tra i personaggi, da cui dipendono i rapporti tra i ragazzi e le statistiche specifiche di ciascuno di essi, le variet\u00e0 di azioni che possono anche cambiare l'esito degli eventi nel prosieguo del gioco.\nSviluppo.\n\"Until Dawn\" \u00e8 stato annunciato per la prima volta durante la Gamescom 2012 come un titolo esclusivo di PlayStation 3 con il supporto del PlayStation Move per compiere determinate azioni; il giocatore avrebbe dovuto controllare i molteplici personaggi della storia in prima persona, con l'aiuto di una torcia elettrica, e smascherare un assassino che cercava di ucciderli. La data di uscita del titolo era inizialmente prevista per il settembre del 2013, ma per lungo tempo non sono trapelate informazioni su di esso, facendo pensare ad una possibile cancellazione poi smentita dalla stessa Supermassive Games.\nAlla Gamescom 2014 \u00e8 stato annunciato che \"Until Dawn\" sarebbe stato un gioco esclusivo di PlayStation 4, abbandonando l'uso del PS Move in favore del DualShock 4 e del suo innovativo sensore di movimento. Oltre a ci\u00f2 vi sono stati ulteriori cambiamenti rispetto alla prima versione del titolo, soprattutto nelle meccaniche di gioco: il sistema in prima persona e l'uso della torcia elettrica sono stati abbandonati per far spazio ad un'avventura interattiva in terza persona; ci\u00f2 ha portato gli sviluppatori a riscrivere la storia per favorire una maggiore immersione del giocatore nelle varie ambientazioni.\nIl 26 maggio 2015 Sony ha definitivamente annunciato che \"Until Dawn\" sarebbe stato commercializzato il 25 agosto in Nord America e il giorno successivo in Europa e Australia. Per coloro che avevano preordinato il gioco \u00e8 stato concesso di provare una scena bonus con protagonisti Emily e Matthew, poi resa disponibile sotto forma di DLC a pagamento.\nAccoglienza.\n\"Until Dawn\" \u00e8 stato accolto positivamente dalla critica specializzata, che ne ha lodato la grafica, la variet\u00e0 delle possibili scelte multiple del giocatore e gli elementi horror della storia.\nPremi.\n\"Until Dawn\" ha vinto il premio per la \"miglior propriet\u00e0 originale\" ai British Academy of Video Games Awards svoltisi il 7 aprile 2016 a Londra.\nPrequel e spin-off.\nIl 23 gennaio 2018 \u00e8 stato pubblicato il videogioco \"The Inpatient\", sviluppato da Supermassive Games e pubblicato da Sony in esclusiva per PlayStation 4. La storia, ambientata 60 anni prima degli eventi di \"Until Dawn\", narra le vicende dei minatori rimasti intrappolati sotto la montagna di Blackwood Pines e ricoverati nel sanatorio locale.\nIl 13 ottobre 2016 \u00e8 stato pubblicato uno spin-off per PlayStation VR, \"\", che si ambienta nella mente di Josh e vede il protagonista combattere contro molti dei nemici comparsi in \"Until Dawn\", introducendo un nuovo personaggio."}
{"id": "5545129", "revid": "86599", "url": "https://it.wikipedia.org/wiki?curid=5545129", "title": "124143 Jos\u00e9luiscorral", "text": "124143 Jos\u00e9luiscorral \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,3279594\u00a0UA e da un'eccentricit\u00e0 di 0,2507155, inclinata di 1,76046\u00b0 rispetto all'eclittica.\nL'asteroide \u00e8 dedicato a Jos\u00e9 Luis Corral Berruezo, cuoco presso l'osservatorio dove \u00e8 avvenuta la scoperta."}
{"id": "5545132", "revid": "287204", "url": "https://it.wikipedia.org/wiki?curid=5545132", "title": "124143 Joseluiscorral", "text": ""}
{"id": "5545133", "revid": "599013", "url": "https://it.wikipedia.org/wiki?curid=5545133", "title": "Zolt\u00e1n Perl", "text": "\u00c8 una guardia molto agile, impiegabile anche nel ruolo di ala piccola.\nCarriera.\nNel 2012-13 esordisce a 17 anni nella massima serie ungherese nella squadra della sua citt\u00e0, il Falco KC Szombathely, totalizzando 9 presenze e giocando nel contempo nella selezione under-19 con cui si aggiudica il titolo nazionale. Nella stagione successiva viene inserito in pianta stabile in prima squadra, totalizzando 33 presenze, con una media di 11,1 punti e 2,7 rimbalzi a partita. Nella stagione 2013-2014 si vede assegnata, nonostante la giovane et\u00e0, la fascia di capitano: migliora le proprie statistiche arrivando alla media partita, su 36 presenze, di 14,7 punti e 3,5 rimbalzi.\nDopo tre anni al Falco KC Szombathely, per la stagione 2015-16 passa nella Serie A italiana all'Orlandina Basket sottoscrivendo un contratto biennale.\nIl 28 febbraio 2017 passa all'Universo Treviso Basket, squadra militante in A2.\nAd Agosto 2017 \u00e8 ritornato al Falco KC Szombathely."}
{"id": "5545134", "revid": "986213", "url": "https://it.wikipedia.org/wiki?curid=5545134", "title": "Ivy Gordon-Lennox", "text": "Biografia.\nEra l'unica figlia di Algernon Charles Gordon-Lennox, e di sua moglie, Blanche Maynard. Il suo nonno paterno era Charles Gordon-Lennox, VI duca di Richmond e il nonno materno era il colonnello Charles Maynard, un figlio di Henry Maynard, III visconte Maynard. Ha servito nella Royal Navy, Life Guards e nelle Grenadier Guards, e per dodici anni fu aiutante di campo del duca di Cambridge. Tra i suoi zii c'erano Charles Gordon-Lennox, VII duca di Richmond e Walter Gordon-Lennox.\nIl 1\u00ba gennaio 1912, Ivy \u00e8 stata nominata una damigella d'onore della regina Alessandra. Nel 1915, durante la Prima Guerra Mondiale, \u00e8 stata la rappresentante della principessa Vittoria per il corpo delle infermiere in Francia.\nMatrimonio.\nSpos\u00f2, il 12 agosto 1915, William Cavendish-Bentinck, marchese di Titchfield, figlio di William Cavendish-Bentinck, VI duca di Portland. Ebbero due figlie:\nMorte.\nNel 1943, Ivy divenne duchessa di Portland quando suo suocero mor\u00ec e suo marito ha ereditato i titoli di suo padre. Nel 1977, la duchessa ha istituito la Harley Gallery and Foundation destinato \"per incoraggiare la creativit\u00e0 in tutti noi\".\nMor\u00ec il 3 marzo 1982, all'et\u00e0 di 94 anni, a Welbeck Woodhouse."}
{"id": "5545135", "revid": "119660399", "url": "https://it.wikipedia.org/wiki?curid=5545135", "title": "Cesare Pascoletti", "text": "Biografia.\nNacque da Francesco, veterinario, e da Ida Dreossi, maestra elementare.\nNel 1917 si trasferi a Torino dove si laure\u00f2, negli anni successivi, in Ingegneria civile presso il Politecnico di Torino.\nInizi\u00f2 la propria attivit\u00e0 professionale a Udine dove, tra il 1925 e il 1929, progett\u00f2 e costru\u00ec per la facoltosa famiglia Della Giovanna, di Buja, una villa secondo un linguaggio architettonico neogotico interpretato in chiave moderna.\nSuccessivamente realizz\u00f2 con lo stesso linguaggio architettonico, a Livorno, Villa Baiocchi.\nNel 1927 si trasfer\u00ec a Roma dove si afferm\u00f2 per la realizzazione di notevoli opere, collaborando in particolar modo con il celebre architetto Marcello Piacentini nelle trasformazioni urbanistiche degli anni trenta. Fra queste \u00e8 da annoverare l'abbattimento della spina edilizia di borgo San Pietro con la realizzazione della famosa Via della Conciliazione, che riprendeva un vecchio progetto del Bramante per collegare la Basilica di San Pietro con Castel Sant'Angelo.\nNel 1936 il banchiere Arturo Osio gli confer\u00ec l'incarico di progettare a Roma la villa denominata Casa del Jazz, che port\u00f2 a compimento nel 1939.\nEbbe posti di rilievo nella commissione edilizia del Comune, nell'Istituto Nazionale di Urbanistica e come membro dell'Accademia Clementina di Bologna (Accademia di belle arti di Bologna).\nRealizz\u00f2 molte opere, fra le quali: il Ponte Testaccio a Roma; la piazza ed il Museo della civilt\u00e0 romana all'EUR; il palazzo comunale di Pesaro; in collaborazione con l'architetto Della Mea, gli uffici finanziari a Udine; il Seminario Arcivescovile di Udine; la sede FIAT di v.le Manzoni, il centro residenziale/commerciale di p.zza della Balduina ed il complesso della societ\u00e0 \u201cMonte Amiata\u201d a Roma; l'Istituto tecnico \u201cZanon\u201d ed il Liceo \u201cMarinelli\u201d a Udine, nonch\u00e9 alcune sedi per la Banca Nazionale del Lavoro fra cui si annovera il palazzo per la sede di Bari in via Dante Alighieri, della Banca d'Italia, del Banco di Sicilia, delle Casse di Risparmio di Genova, Milano e Terni ed altre sedi di banche."}
{"id": "5545136", "revid": "767487", "url": "https://it.wikipedia.org/wiki?curid=5545136", "title": "Beau Crummel and His Bride", "text": "Beau Crummel and His Bride \u00e8 un cortometraggio muto del 1913 diretto da C. Jay Williams.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi l'11 giugno 1913."}
{"id": "5545139", "revid": "767487", "url": "https://it.wikipedia.org/wiki?curid=5545139", "title": "The Twin Brothers", "text": "The Twin Brothers \u00e8 un cortometraggio muto del 1913. Non si conosce il nome del regista del film prodotto dalla Edison.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 17 giugno 1913."}
{"id": "5545142", "revid": "1543377", "url": "https://it.wikipedia.org/wiki?curid=5545142", "title": "Orizzonte medio", "text": "L'orizzonte medio \u00e8 una fase della protostoria della regione delle Ande centrali compresa tra il periodo intermedio antico e il periodo intermedio recente; per la maggior parte delle cronologie proposte questo periodo inizia nel 600 d.C. e termina nel 1000 d.C.\nL'orizzonte medio si caratterizza per l'espansione nell'area delle civilt\u00e0 Huari a nord e Tiahuanaco a sud. Il tramonto di questa egemonia culturale segna la fine della fase e l'inizio del successivo periodo, nel quale si assiste allo sviluppo di una serie di culture regionali la cui influenza si estende su aree pi\u00f9 limitate, quali le civilt\u00e0 Chim\u00fa, Sican, Chachapoyas, Chancay, Chincha, Colla e Lupaca.\nCronologia.\nLa storia delle civilt\u00e0 preincaiche \u00e8 in realt\u00e0 una protostoria, in quanto \u00e8 priva di testimonianze scritte e pu\u00f2 basarsi soltanto sugli studi archeologici. Nel tentativo di introdurre alcune suddivisioni artificiali, basate sui mutamenti culturali, nel 1962 John Howland Rowe propose una scala cronologica; in base a tale ipotesi il lasso di tempo compreso tra la comparsa della ceramica nell'area e la conquista spagnola veniva divisa, dopo un breve periodo iniziale, in tre orizzonti e due periodi intermedi. Ai primi corrisponde la presenza di una o due culture dominanti, mentre i secondi sono caratterizzati da una grande fioritura di culture regionali dall'area di influenza pi\u00f9 limitata. In questo schema l'orizzonte medio, caratterizzato dal dominio delle civilt\u00e0 Huari a nord e da quello Tiahuanaco a sud, \u00e8 la seconda fase culturale forte, inserita tra i due periodi intermedi. Inizialmente fissata tra il 550 e il 900 d.C., la datazione \u00e8 stata in seguito spostata da Edward Lanning tra il 600 e il 1000 d.C.\nCaratteristiche principali.\nMolti studiosi ritengono che sia proprio l'orizzonte medio il periodo in cui nelle Ande centrali si svilupparono vere e proprie civilt\u00e0 dotate di capitali, governi centralizzati e forse sistemi di espansione di tipo imperiale. In questa fase le manifestazioni culturali pi\u00f9 complesse si trasferirono dalla costa settentrionale peruviana e dalle vicine valli andine alla zona degli altipiani compresa tra il Per\u00f9 e la Bolivia; di qui le nuove forme stilistiche si sono propagate in gran parte dell'America del Sud occidentale.\nLa fase \u00e8 caratterizzata dal tramonto delle precedenti culture che avevano caratterizzato il periodo intermedio antico e dalla diffusione delle culture Tiahuanaco e Huari. La prima, sorta nella zona del lago Titicaca, ha visto espandersi la sua sfera d'influenza sui territori della Bolivia e del Cile settentrionale; la seconda invece si \u00e8 propagata verso nord, fino alla costa settentrionale peruviana. La relazione tra le due culture \u00e8 discussa: il ritrovamento di ceramiche Tiahuanaco nei pressi della capitale Huari, oltre che la cronologia stessa, hanno portato alcuni studiosi a ipotizzare un'iniziale dipendenza della seconda dalla prima, oppure la presenza di scambi culturali e commerciali tra esse; altri ancora ritengono che Huari fosse la capitale di uno dei tanti stati regionali della zona, legati tra loro da forti vincoli.\nIl collasso della civilt\u00e0 Tiahuanaco nell'XI secolo, dovuto alla siccit\u00e0 o a un crollo indipendente delle gerarchie statali, seguito poco dopo da quello della potenza Huari, innescato dalle rivolte interne oppure anch'esso dai cambiamenti climatici, port\u00f2 ad un'estrema frammentazione di stati e signorie diverse, caratteristica del periodo intermedio recente. Nella costa settentrionale del Per\u00f9, all'interno del territorio che aveva visto lo sviluppo della civilt\u00e0 Moche, si svilupp\u00f2 a partire dal X secolo il regno di Chimor, che diverr\u00e0 nei secoli successivi il principale rivale dell'impero inca. Mentre nella \"sierra\" andina si andavano sviluppando piccoli stati dal potere centralizzato che tentavano di unificare le diverse colonie abitative sparse nel territorio allo scopo di sfruttare tutte le risorse disponibili, sulla costa meridionale peruviana si svilupp\u00f2 la civilt\u00e0 Chincha; non si \u00e8 ancora certi del fatto che questa sia riuscita ad instaurare un'organizzazione statale centralizzata, ma dopo la sua caduta nella sfera d'influenza inca fu tenuta in gran conto da questi ultimi, tanto che, secondo quanto attestato da Pedro Cieza de Le\u00f3n, l'imperatore permetteva al capo Chincha di pranzare o di essere condotto in portantina sotto i suoi stessi occhi."}
{"id": "5545144", "revid": "1924342", "url": "https://it.wikipedia.org/wiki?curid=5545144", "title": "Rainmaker (Emmelie de Forest)", "text": "Rainmaker \u00e8 un singolo di Emmelie de Forest, pubblicato il 21 febbraio 2014 in Europa."}
{"id": "5545156", "revid": "123868265", "url": "https://it.wikipedia.org/wiki?curid=5545156", "title": "Jure Jerbi\u0107", "text": "Carriera.\nClub.\nIl 20 luglio 2015 sottoscrive un contratto biennale con la squadra macedone dello , con scadenza il 30 giugno 2017."}
{"id": "5545159", "revid": "443105", "url": "https://it.wikipedia.org/wiki?curid=5545159", "title": "Chulpa", "text": ""}
{"id": "5545162", "revid": "767487", "url": "https://it.wikipedia.org/wiki?curid=5545162", "title": "A Taste of His Own Medicine", "text": "A Taste of His Own Medicine \u00e8 un cortometraggio muto del 1913 diretto da Charles M. Seay.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio di 210 metri - usc\u00ec nelle sale cinematografiche statunitensi il 23 giugno 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, il documentario \"The Pyramids and the Sphinx, Egypt\"."}
{"id": "5545164", "revid": "33689", "url": "https://it.wikipedia.org/wiki?curid=5545164", "title": "Libro genealogico", "text": "Il libro genealogico o registro genealogico, conosciuto anche col termine inglese di studbook, \u00e8 un registro di censimento degli animali appartenenti a una certa specie, sottospecie o razza, e di cui i genitori sono noti. Esistono libri genealogici per quasi tutte le razze di specie domestiche: bovini, ovini, suini, equini (qui si parla pi\u00f9 propriamente di \"Studbook\"), canini, ecc.\nUn animale iscritto sul registro possiede un suo proprio codice d'identificazione, costituente la prova della sua appartenenza alla razza, \u00e8 il cosiddetto \"pedigree\". Gli animali vengono generalmente registrati dagli allevatori quando sono ancora giovani.\nStoria.\nDai tempi antichi, esistevano testi che mettevano in rilievo le qualit\u00e0 degli animali provenienti da una regione particolare. Giulio Cesare menzionava i cavalli della Camargue, il cavallo Boulonnais e lo Shire; i buoi del Limousine o del Charolaise erano noti per la loro forza; le mute di cani di alcuni principi erano celebri.\nNel XVIII\u00b0 secolo, gli allevatori inglesi ansiosi di promuovere i loro allevamenti, crearono nuove razze. L'\"herd-book\" diventer\u00e0 un registro in grado di dimostrare l'origine genetica di un individuo e quindi migliorare la sua qualit\u00e0 come riproduttore.\nLa moda \u00e8 lanciata. Nasceranno molti libri genealogici, molti dei quali saranno abbandonati in quanto alcune razze hanno dimostrato una bassa redditivit\u00e0.\nOltre che per le razze \"produttive\", sono stati aggiunti negli ultimi decenni razze esteticamente interessanti e alla moda. Gli animali vengono selezionati con criteri di dimensione (razze nane) o di bellezza (razze ornamentali). Inizialmente questo processo ha avuto luogo per cani e gatti, oggi ci sono le mucche, galline e perfino maiali selezionati per l'estetica.\nNegli ultimi anni, in Europa, non \u00e8 stata creata quasi nessuna nuova razza bovina o ovina. Alcuni allevatori praticano incroci migliorativi nelle loro aziende, ma i nuovi individui non hanno lo scopo di creare una nuova razza.\nSugli altri continenti, invece, la creazione di nuove razze \u00e8 in piena espansione.\nTipi di registri genealogici.\nChiuso.\nIn un registro genealogico chiuso, i genitori devono essere registrati nel medesimo resgistro in cui si intende registrare il figlio, o in un altro registro riconosciuto. Gli animali accettati nel registro prima della sua \"chiusura\" sono conosciuti come i \"capostipiti\". In seguito, tutti gli animali registrati nel registro sono discendenti dei capostipiti.\nAperto.\nIn un registro aperto, gli animali possono essere registrati anche se i loro genitori non fanno a loro volta parte di un registro di allevamento. Questo permette agli allevatori di rafforzare alcune linee, aggiungendo individui selezionati per particolari caratteristiche (colore, aspetto, forza).\nAppendice.\nAlcuni registri aperti o parzialmente aperti, possono consentire che gli animali che hanno alcune, ma non tutte le caratteristiche necessarie per la registrazione, possano essere inseriti in un sistema di registrazione preliminare, spesso chiamato \"appendice\". Il pi\u00f9 noto \u00e8 quello dell'American Quarter Horse Association, che permette ai puledri nati da incroci \"Quarter Horse\" / purosangue di essere registrati.\nAnimali interessati.\nAnimali domestici.\nEsistono libri genealogici per numerose specie animali, ad esempio cani, gatti o cavalli. Questi \"studbook\" servono principalmente per conservare delle linee di sangue pure o per la selezione di caratteristiche particolari.\nAnimali selvatici.\nL'European Association of Zoos and Aquaria (EAZA) mantiene dei registri genealogici per il Programma europeo per le specie minacciate per seguire le specie selvatiche in cattivit\u00e0 mostrate al pubblico. Questi registri servono principalmente per l'Allevamento conservativo delle specie scomparse o in via di estinzione allo stato selvaggio.\nCaratteristiche.\nCreazione di un libro genealogico.\nPrima della creazione del registro, gli allevatori devono descrivere gli individui della loro razza. La tipologia della razza viene quindi definita tramite criteri morfologici, il colore, le attitudini fisiche o di produzione.Gli individui che pretendono di entrare nel registro devono non soltanto presentare le caratteristiche della razza, ma anche dimostrare di essere in grado di mantenerle nel tempo su pi\u00f9 generazioni.Dopo qualche tempo d'osservazione, gli animali devianti sono eliminati e gli individui pi\u00f9 rappr\u00e9sentativi possono entrare a far parte del registro.\nMantenimento della razza.\nPer mantenere la stabilit\u00e0 della razza senza rischi di consanguineit\u00e0, \u00e8 necessario mantenere la popolazione al di sopra di una certa soglia, circa un migliaio d'individui.Alcuni paesi che non possono sostenere questa popolazione, mantengono un numero minore di individui, ma detengono un gran numero di dosi di sperma congelato o di embrioni. \u00c8 quindi possibile coinvolgere un maschio morto da lungo tempo per rigenerare la razza.\nQuesta tecnica \u00e8 spesso utilizzata per gestire la consanguineit\u00e0 nelle popolazioni di animali selvaggi, in cui il numero di esemplari si \u00e8 ridotto.\nStudi sul genoma della specie sono stati intrapresi per determinare i collegamenti fra le razze e tracciare un albero genealogico di questi ultimi. Questo lavoro permetter\u00e0 anche di creare nuove razze, sapendo che l'interesse d'incrociare due razze \u00e8 tanto maggiore quanto pi\u00f9 queste sono geneticamente lontane."}
{"id": "5545165", "revid": "1702319", "url": "https://it.wikipedia.org/wiki?curid=5545165", "title": "Chiesa dei Santi Bernardino e Chiara", "text": "La chiesa dei Santi Bernardino e Chiara, comunemente conosciuta come chiesa di Santa Chiara, \u00e8 un edificio religioso di Vicenza, situato in contr\u00e0 Santa Chiara, costruito in stile rinascimentale alla fine del XV secolo per l'omonimo monastero delle clarisse. Attualmente \u00e8 una dipendenza dell'Istituto Palazzolo delle suore delle Poverelle.\nStoria.\nNella prima met\u00e0 del Quattrocento Bernardino da Siena, oltre ad aver frequentato come eremita la grotta di Mossano che da lui prese il nome, si rec\u00f2 alcune volte - almeno nel 1423 e nel 1443 - nella citt\u00e0 di Vicenza dove infiamm\u00f2 il popolo con le sue ferventi predicazioni. Gi\u00e0 dopo la prima volta si costitu\u00ec in citt\u00e0 una piccola comunit\u00e0 di monache che si diedero la regola di Santa Chiara e che dapprima furono ospitate nel monastero di San Biagio Vecchio appena liberato dalle benedettine, poi nel 1436 acquistarono dalle monache agostiniane di San Tommaso la parte del convento fino ad allora occupata dai Canonici regolari di San Marco in Mantova - una parte che ormai stava andando in rovina - oltre alla \"parte bassa\" della chiesa di San Tommaso e ad un tratto di terreno; in tale acquisto e per il restauro degli ambienti furono molto aiutate da donazioni dei nobili vicentini, probabilmente anche grazie all'interessamento di Bernardino.\nDopo che nel 1450, cio\u00e8 solo sei anni dopo la sua morte, Bernardino da Siena fu proclamato santo, la citt\u00e0 volle erigere una chiesa a lui dedicata, oltre che una cappella nella chiesa francescana di San Lorenzo. Le donazioni delle famiglie aristocratiche (tra essi i Trissino, i Calderari, i Bissari, i Pagello) furono molte e nel 1451 con una processione cittadina solenne venne posata la prima pietra; nel 1471 la chiesa era completata e, tempo un quinquennio, furono completati anche il coro e il chiostro; incerta la paternit\u00e0 del progetto, forse attribuibile, per le caratteristiche e la contemporaneit\u00e0 con altre opere, a Domenico da Venezia.\nNei secoli successivi chiesa e monastero subirono molti danni per cause naturali; intemperie, allagamenti (erano situati in una parte bassa della citt\u00e0), terremoti. Le monache dovettero ricorrere con varie suppliche al comune e ai benefattori perch\u00e9 venissero finanziati riparazioni e lavori di restauro.\nA poco a poco il numero delle monache diminu\u00ec - nel Settecento non super\u00f2 mai la decina - e al momento della soppressione degli ordini religiosi nel 1810 era di sole sei suore.\nDopo che nel 1878 fu effettuato un primo restauro, chiesa e monastero furono donati dalle \u201cBenemerite conferenze di San Vincenzo de Paoli\u201d alla Congregazione delle Suore delle poverelle dell'istituto Palazzolo di Bergamo, che ne presero possesso nel 1885 e tuttora abitano nei locali sul retro della chiesa. Gli ambienti dell'ex monastero furono adibiti ad asilo diurno con scuole elementari per bambini poveri e fu creato anche un piccolo convitto per bambini orfani.\nUn ulteriore importante e complessivo restauro risale all'anno giubilare 2000.\nDescrizione.\nEsterno.\nL'elegante costruzione ottagonale nel caldo colore del cotto, dove spicca il bel portale in pietra rosa, \u00e8 caratterizzata da una linea mossa, sovrastata da un alto tiburio poligonale. Una serie di archetti ciechi corrono alla sommit\u00e0 del tiburio e nella sottostante facciata.\nSi pu\u00f2 parlare di un \"singolarissimo edificio, che non trova altri riscontri in Veneto... in esso si risolvono in senso protorinascimentale specifici elementi romanici e gotici\".\nNei primi anni del Cinquecento fu commissionato dal conte Carlo Volpe, terziario francescano, l'elegante portale con la statua di San Bernardino che campeggia nella lunetta, pregevole scultura del Quattrocento.\nSempre nella prima met\u00e0 del secolo venne costruito il campanile, mentre uno pi\u00f9 piccolo era gi\u00e0 stato costruito a ridosso del coro per uso del monastero.\nInterno.\nAll'interno, sopra un piedistallo in ciascun angolo dell'ottagono, colonne di marmo rosso dalla base ottagonale reggono gli archi acuti coronati da una cornice che completa il primo ordine della chiesa e sui quali si alza il tiburio, esternamente a sedici facce dove si aprono finestroni di forma allungata intervallate da fori rotondi. Nella navata vi sono quattro grandi tele di Giulio Carpioni, databili 1663, di taglio oblungo per adattarsi alle strutture architettoniche della chiesa.\nDei tre altari, il maggiore di marmo bianco con intarsi di marmo rosso \u00e8 opera barocca del 1708 della scuola di Orazio Marinali. Nelle pareti dell'abside un ricco paramento raffigura episodi della vita dell'Ordine francescano legati al sacramento dell'eucaristia, opera del Carpioni. La pala centrale del Maganza \u00e8 dedicata alla Sacra Famiglia, sovrastata dalla Santissima Trinit\u00e0, Ges\u00f9 sta tra Maria e Giuseppe, dall'alto il Padre invia la colomba, simbolo dello Spirito Santo.\nL'altare laterale di destra \u2013 altare Trissino-Conte \u2013 \u00e8 opera di Francesco Albanese, della fine del Cinquecento; l'altare laterale di sinistra \u2013 altare Musocco \u2013 \u00e8 del secolo seguente, forse opera di Gerolamo Albanese.\nCoro delle monache.\n\u00c8 posto sul retro dell'altar maggiore ed \u00e8 separato dalla chiesa da una grata che consentiva alle monache di assistere alle celebrazioni liturgiche, rispettando la clausura.\nSulle pareti numerosi affreschi probabilmente contemporanei al momento in cui vennero conclusi i lavori di costruzione della chiesa e del coro. Sulla parte di fondo, sopra all'altare, la \"Crocefissione tra santi\", opera di fine Quattrocento del pittore padovano Zuan Francesco Zilio, di scuola squarcionesca. \u00c8 dovuto invece a Giovanni Cozza, allievo del Carpioni, il ciclo con \"le Sibille\" e \"l'Adorazione dei Magi\" nelle lunette, \"gli Apostoli\", \"la Maddalena\", \"Sant'Orsola\" e \"l'Assunta\" nel soffitto.\nChiostro.\nDell'antico chiostro restano solo i lati settentrionale e occidentale, dotati di portico. I lavori di restauro del 2000 hanno per\u00f2 portato alla luce numerose tracce di fondamenta e di ambienti del vecchio monastero.\nLa loggia superiore del lato settentrionale fu costruita nel primo ventennio del secolo seguente e si abbellisce alle estremit\u00e0 di due loggette, una delle quali adattata all'interessante punto d'innesto dei bracci settentrionale e occidentale, intorno alla muratura della chiesa."}
{"id": "5545167", "revid": "298055", "url": "https://it.wikipedia.org/wiki?curid=5545167", "title": "Bedelia Du Maurier", "text": ""}
{"id": "5545169", "revid": "767487", "url": "https://it.wikipedia.org/wiki?curid=5545169", "title": "Along the Nile", "text": "Along the Nile \u00e8 un cortometraggio muto del 1913. Non si conosce il nome del regista del film, un documentario prodotto dalla Edison.\nTrama.\nTrama di \"Moving Picture World synopsis\" in su IMDb\nProduzione.\nIl film, un documentario girato in Egitto, fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 13 giugno 1913."}
{"id": "5545171", "revid": "729019", "url": "https://it.wikipedia.org/wiki?curid=5545171", "title": "Guardia di Hlinka", "text": "La Guardia di Hlinka (Hlinkova Garda, HG) fu un'organizzazione paramilitare slovacca di ispirazione fascista, nazionalista e antisemita attiva tra il 1938 ed il 1945, braccio armato del Partito Popolare Slovacco di Hlinka (\"Hlinkova slovensk\u00e1 \u013eudov\u00e1 strana\", HSLS). La Guardia prendeva il nome da Andrej Hlinka (1864-1938), sacerdote cattolico e leader politico popolare, storico sostenitore dell'autonomia della Slovacchia contro il predominio ceco (suo lo slogan \u00abLa Slovacchia agli slovacchi\u00bb) e dichiarato ammiratore del regime fascista di Mussolini.\nL'istituzione della Guardia di Hlinka.\nLa HG inizi\u00f2 a formarsi durante la crisi internazionale provocata dalla rivendicazione dei Sudeti da parte di Adolf Hitler, nell'estate del 1938. L'8 ottobre dello stesso anno, in seguito al riconoscimento dell'autonomia alla Slovacchia nell'ambito della Federazione cecoslovacca e una settimana dopo l'accoglimento delle richieste di Hitler alla Conferenza di Monaco, la Guardia fu ufficialmente istituita ed ebbe come primo comandante Karol Sidor (1901\u201353), che rest\u00f2 alla guida dell'organizzazione fino al marzo 1939. La HG, che prendeva a modello analoghe formazioni paramilitari dell'epoca come le SA tedesche, divenne cos\u00ec il braccio armato del Partito Popolare Slovacco di Hlinka, con mansioni di sicurezza interna. In base a un decreto promulgato il 29 ottobre, la Guardia fu inoltre riconosciuta come la sola organizzazione nazionale autorizzata a fornire addestramento paramilitare ai suoi membri, i quali furono dotati di uniformi nere con berretto a bustina ed adottarono il saluto nazista. Il motto ufficiale dei miliziani era \"Na str\u00e1\u017e!\" (\u201cIn guardia!\u201d). Composta da membri di diversa estrazione sociale (esponenti della classe media, contadini e operai non specializzati), la Guardia propugnava, sul piano teorico, un'ideologia politica che univa al fervore religioso cattolico e all'anelito alla giustizia sociale un radicale nazionalismo anticeco e un acceso antisemitismo.\nLe funzioni della Guardia nel regime di Tiso.\nCon la proclamazione dell'indipendenza della Slovacchia (marzo 1939) e l'istituzione del regime clerico-fascista e filotedesco di monsignor Jozef Tiso (1887\u20131947), le funzioni della Guardia, al cui comando si trovava ora Alexander Mach (1902\u20131980), che avrebbe mantenuto tale ruolo fino al 1944 (e che rivest\u00ec anche, nello Stato indipendente slovacco, l'incarico di ministro dell'Interno e di capo della polizia segreta), vennero precisate in una serie di decreti governativi. La HG, definita come formazione paramilitare dell'HSLS (di fatto il partito unico del regime di Tiso) e affiancata dalla Giovent\u00f9 di Hlinka (un'organizzazione giovanile modellata sulle analoghe organizzazioni italiane e tedesche), aveva il compito di promuovere e diffondere l'amore per la patria, di fornire addestramento bellico ai suoi membri e di salvaguardare la sicurezza interna del Paese (incarichi, questi, che la ponevano in diretta concorrenza con l'esercito e la polizia slovacchi). All'interno della HG esisteva inoltre un'unit\u00e0 di \u00e9lite, la \"Rodobrana\" (Difesa patriottica), ispirata all'omonima organizzazione nazionalista esistita dal 1923 al 1927, quando le autorit\u00e0 cecoslovacche ne avevano ordinato lo scioglimento.\nLa seconda guerra mondiale e la fine dell'indipendenza slovacca.\nIn seguito allo scoppio della seconda guerra mondiale, che vide la Slovacchia di Tiso alleata del Terzo Reich, l'estremismo filonazista di diversi suoi esponenti mise spesso la Guardia in urto con le componenti pi\u00f9 moderate e conservatrici del regime clerico-fascista, al punto che \u00ab[Nel luglio 1940] veniva varata una legge tendente a denazificare la Guardia di Hlinka e a votarla \"all'educazione secondo i principi cristiani dei patrioti consacrati alla nazione slovacca\"\u00bb. Truppe d'assalto della HG furono comunque addestrate in Germania in un campo delle SS, che assegnarono ai reparti slovacchi anche un consigliere militare. Nel 1942 la HG collabor\u00f2, inoltre, alla deportazione di israeliti slovacchi verso il lager nazista di Auschwitz e, anche in seguito, effettu\u00f2 regolarmente rastrellamenti di ebrei per conto dei tedeschi. Tali deportazioni portarono anche alla confisca delle propriet\u00e0 ebraiche, che furono in parte distribuite a singoli membri della Guardia. Dopo l'insurrezione antinazista slovacca dell'agosto 1944, la HG fu integrata nelle SS e unit\u00e0 speciali della Guardia furono impiegate in operazioni militari contro la guerriglia partigiana. Reparti della HG parteciparono infatti all'offensiva che, tra l'autunno del 1944 e l'inizio della primavera dell'anno successivo, consent\u00ec ai miliziani nazionalisti di riconquistare decine di villaggi e di borgate precedentemente occupati dai partigiani comunisti, infliggendo loro dure perdite. La storia della Guardia ebbe per\u00f2 presto fine quando, con l'invasione del Paese da parte delle truppe sovietiche nell'aprile 1945, lo Stato indipendente slovacco e il regime di Tiso cessarono di esistere."}
{"id": "5545172", "revid": "149485", "url": "https://it.wikipedia.org/wiki?curid=5545172", "title": "James Connor (tuffatore)", "text": ""}
{"id": "5545173", "revid": "300067", "url": "https://it.wikipedia.org/wiki?curid=5545173", "title": "Rimini Baseball Club 2015", "text": "Il Rimini Baseball Club ha preso parte alla Italian Baseball League 2015.\nDivise e sponsor.\nLo sponsor tecnico \u00e8 Erre\u00e0. Sulle divise, sotto alla dicitura \"Rimini\", figurano i loghi degli sponsor secondari Conclima e Serfrigo.\nOrganigramma.\nArea direttiva\nArea organizzativa\nArea comunicazione\nArea tecnica\nArea sanitaria\nRisultati.\nItalian Baseball League.\nItalian Baseball Series.\nGara 1\nGara 2\nGara 3\nGara 4\nCollegamenti esterni.\nStatistiche dal sito Baseball.it"}
{"id": "5545174", "revid": "767487", "url": "https://it.wikipedia.org/wiki?curid=5545174", "title": "Civic Parade, New York City", "text": "Civic Parade, New York City \u00e8 un cortometraggio muto del 1913. Non si conosce il nome del regista del documentario prodotto dalla Edison.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un documentario di 75 metri - usc\u00ec nelle sale cinematografiche degli Stati Uniti il 18 giugno 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, la commedia \"He Would Fix Things\"."}
{"id": "5545178", "revid": "149485", "url": "https://it.wikipedia.org/wiki?curid=5545178", "title": "Jimmy Connor", "text": ""}
{"id": "5545192", "revid": "287204", "url": "https://it.wikipedia.org/wiki?curid=5545192", "title": "Lega Nazionale A 1989-1990 (calcio femminile)", "text": "La Lega Nazionale A 1989-1990, campionato svizzero femminile di prima serie, si concluse con la vittoria del FC Seebach.\nClassifica.\nLegenda:\nNote:"}
{"id": "5545195", "revid": "785863", "url": "https://it.wikipedia.org/wiki?curid=5545195", "title": "Finesse (personaggio)", "text": "Finesse, il cui vero nome \u00e8 Jeanne Foucault, \u00e8 un personaggio dei fumetti, creato da Christos Gage (testi) e Mike McKone (disegni) pubblicato dalla Marvel Comics. La sua prima apparizione avviene in \"Avengers Academy\" (Vol. 1) n. 1 (giugno 2010).\nRagazzina dal carattere freddo, asociale e distaccato che a instaurare rapporti umani predilige il conseguimento di una sempre maggiore conoscenza, possiede sin dalla nascita il potere di duplicare perfettamente i movimenti di chiunque esattamente come Taskmaster, di cui si presume sia figlia illegittima.\nBiografia del personaggio.\nOrigini.\nNata in Francia, Jeanne Foucault viene cresciuta da una coppia di truffatori ma, nonostante la donna fosse sua madre biologica, l'uomo non ha con lei alcun legame di parentela motivo per cui, sapendo che entrambi sono stati allievi di una delle accademie criminali di Taskmaster e mostrando fin dalla nascita poteri simili a quelli di quest'ultimo, si convince che il mercenario superumano sia il suo padre biologico.\nAllontanatasi dallo stile di vita della sua famiglia, Jeanne sfrutta i suoi poteri per ottenere il maggior numero possibile di informazioni su qualsiasi cosa, riuscendo a laurearsi al MIT all'et\u00e0 di quattordici anni e addestrandosi poi come un'atleta olimpica. Successivamente viene avvicinata da Norman Osborn che le propone di svolgere dei test per incrementare i suoi poteri, la ragazza accetta divenendo, di fatto, la sola cavia volontaria su cui Osborn ha svolto esperimenti durante il suo regno oscuro.\nAccademia dei Vendicatori.\nA seguito della caduta di Osborn, Hank Pym prende sotto la sua ala i sei giovani superumani su cui questi ha svolto i suoi \"test\" e, per evitare che diventino supercriminali, instituisce l'Accademia dei Vendicatori di modo da dare loro una guida morale e un sostegno psicologico. A causa del suo carattere tuttavia, Jeanne, ribattezzatasi \"Finesse\", si guadagna immediatamente le antipatie dei compagni e viene guardata con grande sospetto inoltre, dopo aver capito che Quicksilver ha mentito sostenendo davanti all'opinione pubblica di essere stato sostituito da un Skrull per giustificare i suoi gesti criminali, Finesse lo ricatta costringendolo a impartirle lo stesso addestramento cui Magneto ha sottoposto lui nel periodo in cui era nella Confraternita dei mutanti malvagi.\nTempo dopo contatta Taskmaster affinch\u00e9 possa confermare o smentire le sue ipotesi sulla loro parentela. Commosso dal gesto della ragazzina, il mercenario le rivela che, a causa dai suoi problemi mnemonici, non pu\u00f2 esserne certo ma le chiede di affrontarlo affinch\u00e9 possa memorizzare i suoi movimenti e, in qualche modo, ricordarsi di lei.\nDopo averla conosciuta nel corso di una missione, lei e X-23 diventano amiche rispecchiandosi nella vicendevole scarsezza d'emotivit\u00e0. L'amicizia tra le due ragazze diviene talmente forte che Finesse la aiuta durante la guerra tra Vendicatori e X-Men tuttavia, nel momento in cui il megalomane Jeremy Briggs sviluppa una cura per i poteri superumani tentando di sottoporvi i membri dell'Accademia dei Vendicatori e Finesse lo uccide a sangue freddo recidendogli l'arteria radiale e femorale con gli artigli dell'inconscia X-23, questa si infuria e decide di non voler avere pi\u00f9 nulla a che fare con la francese.\nQuando gli studenti dell'Accademia terminano l'anno ottenendo un'autorizzazione di sicurezza simile a quella dei Vendicatori, Finesse la testa subito entrando in un database protetto per poi sparire dalla circolazione. Ritorna per\u00f2 all'Accademia per il nuovo anno di studi e prende parte alla competizione amichevole con altri istituti di superumani collaborando con compagni e rivali per sconfiggere le forze di Thanos nel momento in cui vi si intromettono bruscamente. Quando Arcade inizia a far sparire giovani superumani per portarli nella sua nuova versione di Mondo Assassino, Finesse scampa al rapimento poich\u00e9 si trova a festeggiare il Natale coi parenti.\nPoteri e abilit\u00e0.\nDotata di un'enorme intelligenza, Finesse \u00e8 una donna universale fin dall'et\u00e0 di cinque anni dotata di impressionanti capacit\u00e0 d'apprendimento sia in campi scientifici che linguistici o abilitativi tanto da divenire, appena adolescente, un'atleta di livello olimpico dotata di una straordinaria agilit\u00e0 ed estremamente esperta nel combattimento corpo a corpo.\nEsattamente come Taskmaster possiede i \"riflessi fotografici\" (\"Photographic Reflexes\"), che la rendono capace di imitare perfettamente i movimenti di chiunque, a prescindere dalla difficolt\u00e0, vedendoli anche solo una volta. Tale dote le ha permesso di apprendere lo stile di combattimento di tutti gli altri membri dell'Accademia dei Vendicatori, della Confraternita dei mutanti malvagi e di X-23 oltre che l'utilizzo di qualsivoglia tipo di arma, sebbene in battaglia prediliga servirsi di una coppia di manganelli d'acciaio. Una volta che Finesse memorizza i movimenti di qualcuno, \u00e8 anche in grado di prevederne gli attacchi, tale potere la porter\u00e0 per\u00f2 inesorabilmente a sviluppare lo stesso effetto collaterale sofferto dal presunto padre: dando importanza primaria alla memoria procedurale, per farvi spazio il suo cervello canceller\u00e0 automaticamente i ricordi legati alla sua identit\u00e0 o alle esperienze personali destinandola a una futura costante amnesia."}
{"id": "5545196", "revid": "6923", "url": "https://it.wikipedia.org/wiki?curid=5545196", "title": "Ulf Thorgilsson", "text": "Biografia.\nLa prima fonte che accenna al Ulf Thorgilsson \u00e8 la contemporanea \"cronaca anglosassone\", dove viene indicato partecipante alla battaglia dell'Helge\u00e5, seguita dalla \"Chronicon ex chronicis\" di Florence di Worcester, quale figlio di Thorgils Sprakal\u00e4gg.\nDiverse fonti successive, in particolare il \"Gesta Danorum\" e la \"Kn\u00fdtlinga saga\" (scritte circa due secoli dopo la morte di Ulf), riportano svariate informazioni sulla sua attivit\u00e0 come capo vichingo e jarl danese.\nTra gli uomini pi\u00f9 fidati di Canuto il Grande, lo segu\u00ec nella sua campagna in Inghilterra e verso il 1015 ne spos\u00f2 la sorella Estrid Svendsdatter.\nVerso il 1024 fu nominato reggente di Danimarca, probabilmente come tutore e guardiano di Canuto l'Ardito, il giovane figlio di re Canuto.\nPoco dopo la partenza di Canuto il Grande per una nuova spedizione in Inghilterra, si alle\u00f2 con re Olaf II di Norvegia e re Anund Jacob di Svezia facendo proclamare re il giovane Canuto l'Ardito, per governare in suo nome.\nSaputo quanto accaduto, Canuto il Grande torn\u00f2 in Danimarca nel 1026. Ulf cerc\u00f2 di rimediare combattendo nella battaglia dell'Helge\u00e5 contro il re norvegese e il re svedese a fianco di Canuto, tuttavia quest'ultimo lo fece uccidere da un \"huscarl\" nella chiesa della santissima Trinit\u00e0 (chiesa precedente alla cattedrale di Roskilde) nel giorno di natale del 1026.\nVi sono delle notevoli discordanze nelle fonti. Nella \"cronaca anglosassone\" la battaglia \u00e8 datata 1025, Ulf \u00e8 posto contro Canuto e la vittoria fu degli svedesi.\nUno dei suoi due figli, Sweyn, in seguito alla morte di tutti i figli di Canuto, divenne re di Danimarca. Sua sorella fu Gytha Thorkelsdaettir, moglie di Godwin, conte di Wessex e madre di re Aroldo II d'Inghilterra."}
{"id": "5545197", "revid": "767487", "url": "https://it.wikipedia.org/wiki?curid=5545197", "title": "The Flirts", "text": "The Flirts \u00e8 stato un gruppo musicale Hi-NRG e Italo disco statunitense creato dal produttore Bobby Orlando, che ha subito numerose variazioni nella formazione nel corso della sua storia. Le cantanti che si sono succedute furono: Christina Criscione, Christy Angelica, Debby Gaynor, Geri Mckeon, Holly Kerr, Jodie Rocco, Linda Jo Rizzo, Pamela Moore, Rebecca Sullivan, Tricia Wygal e Trish Vogel.\nI loro singoli pi\u00f9 famosi furono \"Passion\", \"Danger\", \"Helpless\", \"Jukebox (Don't Put Another Dime)\"\n\"You &amp; Me\" fu il loro unico singolo a raggiungere la prima posizione della Billboard Hot Dance Club Play.\nIl gruppo produsse sei album nell'arco di un decennio, ed ha continuato ad apparire in numerose compilation.\nLe Flirts apparirono anche in un film tedesco, dal titolo \"Feel the Motion\".."}
{"id": "5545198", "revid": "599013", "url": "https://it.wikipedia.org/wiki?curid=5545198", "title": "Vincent Riendeau", "text": ""}
{"id": "5545200", "revid": "767487", "url": "https://it.wikipedia.org/wiki?curid=5545200", "title": "He Would Fix Things", "text": "He Would Fix Things \u00e8 un cortometraggio muto del 1913 diretto da Ashley Miller.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio di 200 metri - usc\u00ec nelle sale cinematografiche degli Stati Uniti il 18 giugno 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, il documentario \"Civic Parade, New York City\"."}
{"id": "5545201", "revid": "767487", "url": "https://it.wikipedia.org/wiki?curid=5545201", "title": "Two Little Kittens", "text": "Two Little Kittens \u00e8 un cortometraggio muto del 1913 diretto da Charles M. Seay.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 10 giugno 1913."}
{"id": "5545202", "revid": "599013", "url": "https://it.wikipedia.org/wiki?curid=5545202", "title": "Hristijan Kirovski", "text": "Biografia.\nHa anche un fratello pi\u00f9 grande Marjan, che fa l'arbitro di calcio.\nCarriera.\nClub.\nIl 29 luglio 2014 sottoscrive un contratto biennale con la squadra macedone dello \u0160kendija, con scadenza il 30 giugno 2016."}
{"id": "5545203", "revid": "599013", "url": "https://it.wikipedia.org/wiki?curid=5545203", "title": "Gaetano Vellani", "text": "Caratteristiche tecniche.\nGiocava come centromediano.\nCarriera.\nNella stagione 1942-1943 fa parte della rosa del Modena, con cui vince il campionato di Serie B. Successivamente nella stagione 1943-1944 segna una rete in 12 presenze nel campionato di Divisione Nazionale con la maglia del Carpi. Veste la maglia del Carpi anche nella stagione 1945-1946, in Serie C. A fine stagione viene ceduto al Pisa, societ\u00e0 con cui nella stagione 1946-1947 segna 2 reti in 38 presenze nel campionato di Serie B; viene riconfermato dai nerazzurri anche per la stagione successiva, nella quale gioca una partita per poi venire ceduto alla S.P.A.L., con cui nella stagione 1947-1948 gioca altre 2 partite in Serie B. Rimane alla S.P.A.L. anche nella stagione 1948-1949, nel corso della quale gioca 18 partite in Serie B.\nPassa quindi al Forl\u00ec, con cui nella stagione 1949-1950 vince il campionato di Promozione (massimo livello dilettantistico dell'epoca); nella stagione 1950-1951 gioca 35 partite in Serie C sempre con la maglia del Forl\u00ec, con la quale nella stagione 1951-1952 segna 2 reti in ulteriori 7 presenze in terza serie.\nIn carriera ha giocato complessivamente 59 partite in Serie B, categoria nella quale ha anche segnato 2 reti."}
{"id": "5545213", "revid": "1543377", "url": "https://it.wikipedia.org/wiki?curid=5545213", "title": "Tuffi ai XX Giochi del Commonwealth - Trampolino 1 metro femminile", "text": "Il concorso dei tuffi dal trampolino 1 metro femminile dei Giochi del Commonwealth di Glasgow 2014 si \u00e8 svolto il 1\u00ba agosto 2014.\nRisultati.\n\"In verde sono indicati i finalisti\""}
{"id": "5545216", "revid": "1005847", "url": "https://it.wikipedia.org/wiki?curid=5545216", "title": "Chiesa di San Domenico (Gaeta)", "text": "La chiesa di San Domenico \u00e8 un edificio del centro storico di Gaeta, situato in via Aragonese.\nLa chiesa, officiata solo l'8 agosto, memoria del santo titolare, si trova all'interno del territorio della parrocchia che insiste sulla cattedrale dei Santi Erasmo e Marciano e di Santa Maria Assunta.\nStoria.\nLa presenza a Gaeta di frati appartenenti all'ordine dei frati predicatori \u00e8 attestata dal 1229: in tale anno, per volere di Riccardo dell'Aquila, conte di Fondi, e di suo figlio Ruggero, venne fondato nella citt\u00e0 un piccolo convento di modeste dimensioni, che venne affidato ai domenicani.\nNel 1308 Carlo II d'Angi\u00f2, re di Napoli, concesse ai frati una vasta area, in parte occupata dal monastero cistercense femminile di Santa Maria della Maina; il complesso precedente venne inglobato all'interno di quello appositamente costruito dai domenicani. La nuova struttura const\u00f2 in un convento con chiostro ed una chiesa di grandi dimensioni dedicata a san Domenico di Guzman, fondatore dell'ordine. Nel 1449, in seguito alla requisizione di una propriet\u00e0 dell'ordine per l'ampliamento del castello, Alfonso V d'Aragona volle l'ampliamento della chiesa con l'edificazione di una navata laterale, probabilmente su progetto dell'architetto Guillermo Sagrera.\nTra il XV e il XVIII secolo, la chiesa \u00e8 stata arricchita con opere d'arte, anche in virt\u00f9 del fatto che la navata laterale, come alcuni ambienti che si affacciavano sul chiostro, era stata riconvertita in cappelle, sia gentilizie, sia sede di confraternite; tra queste la confraternita della Madonna del Rosario, fondata nel 1571. Nel 1671, in occasione del primo centenario della battaglia di Lepanto, vennero realizzati dei nuovi arredi per il presbiterio, ascrivibile a Dionisio Lazzari e costituito dall'altare maggiore e dalla balaustra, entrambi in marmi policromi intarsiati; questo venne spostato nella cappella della confraternita della Madonna del Rosario nel 1710, quando Domenico Antonio Vaccaro edific\u00f2 un nuovo altare; per quest'ultimo, nel 1737 Sebastiano Conca realizz\u00f2 una pala. Negli stessi anni, fu oggetto di una campagna decorativa in stile barocco, con la realizzazione di stucchi sulle pareti e sulle volte.\nNel 1809, con la soppressione degli ordini religiosi, l'intero complesso venne requisito e riconvertito in caserma militare (con il nome di \"caserma Vittorio Emanuele II\"); la chiesa, sconsacrata, venne utilizzata come deposito e, nel 1813, grazie all'interessamento di monsignor Giuseppe Iannitti, vicario generale, diversi arredi sacri, quali altari e dipinti, vennero dislocati in varie chiese: l'altare maggiore trov\u00f2 luogo nella seconda cappella di sinistra della cattedrale; l'altare e la balaustra della cappella del Rosario nella chiesa di San Tommaso, che da allora divenne anche sede della confraternita prendendone il nome; l'organo a canne, costruito nel 1713 da Giuseppe De Martino, nella chiesa di Santa Croce a Spigno Saturnia insieme alla statua lignea di san Domenico, dove vennero distrutti nel corso dei bombardamenti del 1944. Il convento continu\u00f2 ad essere caserma anche dopo la restaurazione, e la chiesa utilizzata come deposito e stalla, divisa da tramezzi in pi\u00f9 locali.\nTra il 1928 e il 1930 la chiesa fu oggetto di un radicale intervento di restauro condotto da Gino Chierici per volere dello storico e Ministro della pubblica istruzione Pietro Fedele (originario di Minturno) e dell'arcivescovo di Gaeta Dionigi Casaroli. In tal frangente, vennero demolite tutte le decorazioni barocche e la chiesa, ridotta ad un'estrema nudit\u00e0 per ridurre la quale nel 1938-39 fu ornata internamente con preziosi dipinti provenienti dalla reggia di Capodimonte; l'ambiente venne illuminato con nuove monofore ogivali in luogo delle finestre quadrangolari barocche e di quelle originarie gotiche, le cui tracce vennero comunque rese visibili lungo la fiancata sinistra dell'edificio. La chiesa venne riaperta al culto e riconsacrata nel 1930.\nLa chiesa fu sede di una parrocchia fino alla fine degli anni 1970; successivamente venne chiusa al culto ed officiata saltuariamente; tra il 1991 e il 1996 \u00e8 stata interessata da un intervento di restauro e consolidamento insieme al convento, che era rimasto caserma fino alla seconda guerra mondiale e che, successivamente, era caduto in abbandono.\nDescrizione.\nEsterno.\nLa chiesa di San Domenico \u00e8 situata nel quartiere medioevale, lungo via Aragonese che costeggia il fianco sinistro dell'edificio, in una panoramica posizione a precipizio sul mare.\nLa facciata \u00e8 preceduta da un sagrato, sul quale si affacciano la chiesa e il convento con la torre campanaria. Il prospetto \u00e8 privo di qualsiasi decorazione, con semplice paramento murario ad intonaco. In basso, al centro, si apre il portale, sormontato da una lunetta semicircolare e da un piccolo protiro pensile ad arco a tutto sesto, poggiante su mensole; sulla destra, nell'area che d\u00e0 su una rientranza tra la chiesa e il convento aperta nei restauri degli anni 1990, una porta pi\u00f9 piccola, anch'essa sormontata da una lunetta. Nella parte superiore della facciata, che termina con un arco a sesto acuto dovuto alla copertura con volte a crociera estradossate, vi \u00e8 un rosone circolare strombato, inserito all'interno della sagoma di una finestra barocca quadrangolare.\nIl fianco sinistro della chiesa \u00e8 caratterizzato dalla presenza delle tracce di aperture realizzate e poi chiuse nel corso dei secoli; queste sono state portate in evidenza nel corso dei restauri degli anni 1990 e appartengono alla primitiva conformazione gotica (quali le lunghe monofore all'interno delle quali sono state realizzate le attuali, pi\u00f9 piccole, nel 1928) e a quella barocca (quali le finestre rettangolari). La parete fondale dell'abside \u00e8 caratterizzata dalla presenza di tre finestre chiuse di grandi dimensioni: una monofora ogivale al centro e, ai lati, due finestroni rettangolari successivi.\nDistaccato dalla chiesa sorge il campanile, risalente al XII secolo e appartenente al precedente monastero cistercense femminile di Santa Maria della Maina; \u00e8 della tipologia a torre, con sezione quadrangolare, e la cella campanaria si apre sull'esterno con una bifora su ciascun lato. La copertura \u00e8 costituita da un cupolino ogivale, ripristinato nel corso dei restauri degli anni 1990, analogo a quella della vicina ex chiesa di Santa Lucia.\nInterno.\nL'attuale aspetto interno \u00e8 dovuto ai restauri degli anni 1920, che hanno eliminato qualsiasi traccia di decorazione successiva all'ampliamento del XV secolo, quando venne realizzata la navata laterale, e hanno ricondotto l'ambiente ad uno stile ipoteticamente vicino a quello originario.\nLa chiesa \u00e8 a due navate: quella principale risale al XIV secolo e si compone di cinque campate coperte con volte a crociera, ed \u00e8 illuminata dalle monofore ogivali del 1928; quella laterale, alla sua sinistra, si articola nello stesso numero di campate e si apre su quella principale con cinque archi a sesto acuto con cornice marmorea. Una struttura simile \u00e8 visibile nella chiesa di Santa Maria Incoronata a Napoli, risalente alla seconda met\u00e0 del XIV secolo, ove per\u00f2 le due navate sono invertite, con quella maggiore a destra e la laterale (pi\u00f9 ampia rispetto a quella di San Domenico) a sinistra. Nella prima campata della navata minore, in una delle due grandi nicchie che, come nelle altre, si aprono nella parete di fondo, vi sono tracce di affreschi, che originariamente adornavano l'ambiente.\nL'abside, a pianta quadrangolare, ha sezione minore rispetto alla navata; \u00e8 introdotta da un arco a sesto acuto poggiante su due pilastri finemente decorati a bassorilievo. Il presbiterio, leggermente sopraelevato rispetto al resto della chiesa, ospita al centro l'altare, risalente ai restauri degli anni 1920 e costituito da blocchi squadrati di pietra serena. Sulla parete di fondo, sotto la monofora, un crocifisso ligneo policromo.\nNella chiesa non vi \u00e8 organo a canne; la cantoria barocca costruita per ospitare l'organo di Giuseppe De Martino (1713, trasferito nel 1813 nella chiesa di Santa Croce a Spigno Saturnia e ivi distrutto nel corso dei bombardamenti del 1944) venne demolita nel corso dei restauri novecenteschi.\nConvento.\nAlla destra della chiesa, sorge l'ex convento dell'ordine dei frati predicatori. Il complesso venne costruito nel XIV secolo ed ampliato in quello successivo; dopo la soppressione degli ordini religiosi del 1809, venne requisito e riconvertito in caserma, con l'alterazione parziale delle strutture che furono riadattate alle nuove esigenze. Smilitarizzato dopo la seconda guerra mondiale, divenne dapprima residenza per rifugiati politici; poi cadde in abbandono; venne consolidato e superficialmente restaurato tra il 1991 e il 1996.\nLa struttura si articola intorno ad un chiostro, lungo i cui quattro lati vi sono altrettante gallerie voltate a crociera, che si aprono sullo spazio centrale con arcate poggianti su pilastri a sezione quadrangolare. L'unico ingresso verso l'esterno si apre sul sagrato antistante la chiesa, alla destra della facciata di quest'ultima. Il prospetto \u00e8 privo di decorazioni o aperture ad eccezione del portale, risalente al XIV secolo; quest'ultimo \u00e8 caratterizzato da una forma peculiare che richiama un libro aperto, con cornice marmorea che presenta scolpite ad altorilievo otto stelle a otto punte, e richiama lo stemma dell'ordine domenicano.\nTerra Santa.\nAl di sotto dell'abside della sagrestia della chiesa vi \u00e8 la cosiddetta \"Terra Santa\", una cripta utilizzata dalla confraternita della Madonna del Rosario per le sepolture dei suoi membri defunti.\nL'ambiente venne realizzato nel 1747 e consacrato il 22 ottobre dello stesso anno dal vescovo Gennaro Carmignani; requisito nel 1809 insieme al resto del convento, venne riscattato nel 1853. Dopo un lungo periodo di abbandono nella seconda met\u00e0 del XX secolo, \u00e8 stato restaurato e riaperto al pubblico l'8 agosto 2012.\nSi accede alla \"Terra Santa\" da una scalinata posta alle spalle dell'abside della chiesa, risalente al 1853; in precedenza, la cripta era raggiungibile tramite una scala che la collegava direttamente alla cappella della confraternita. L'ambiente \u00e8 a pianta quadrata, con tre navate di tre campate ciascuna, coperte con volte a crociera sorrette da quattro pilastri a base quadrangolare, con capitelli in stucco costituiti da semplici modanature. Al centro della parete di destra, addossato a quest'ultima \u00e8 l'altare barocco in scagliola, dipinto a finto marmo. All'interno della cappella trovano luogo diversi resti mortali, tra i quali 70 teschi esposti lungo le pareti su mensole marmoree; vi anche l'urna, vuota, che ospitava in origine il corpo mummificato di Peppino Conte, morto il 13 marzo 1861 all'et\u00e0 di quattro anni."}
{"id": "5545217", "revid": "287204", "url": "https://it.wikipedia.org/wiki?curid=5545217", "title": "Andromeda XVIII", "text": "Andromeda XVIII, scoperta nel 2008, \u00e8 una galassia nana sferoidale (dSph) (priva di anelli, con bassa luminosit\u00e0, contenente molta materia oscura, con scarsa quantit\u00e0 di gas e polvere), satellite della Galassia di Andromeda (o M31).\n\u00c8 una delle 17 galassie nane attualmente conosciute che orbitano intorno a M31. Le galassie orbitano vicino ad un piano che attraversa il centro galattico."}
{"id": "5545219", "revid": "1543377", "url": "https://it.wikipedia.org/wiki?curid=5545219", "title": "Tuffi ai XX Giochi del Commonwealth - Trampolino 3 metri femminile", "text": "Il concorso dei tuffi dal trampolino 3 metri femminile dei Giochi del Commonwealth di Glasgow 2014 si \u00e8 svolto il 2 agosto 2014.\nRisultati.\n\"In verde sono indicati i finalisti\""}
{"id": "5545220", "revid": "767487", "url": "https://it.wikipedia.org/wiki?curid=5545220", "title": "The Signal (film 1913)", "text": "The Signal (o \"A Drama of the French Revolution\") \u00e8 un cortometraggio muto del 1913 diretto da George Lessey, che aveva come interpreti May Abbey, la moglie del regista, affiancata da Richard Tucker.\nTrama.\nIl monarchico conte St. Pierre si nasconde nel tugurio di un fedele servistore, riuscendo cos\u00ec a sfuggire ai soldati repubblicani che lo stanno cercando. Si rende per\u00f2 conto che restando l\u00ec, prima o poi sar\u00e0 catturato e pensa allora di rifugiarsi in Inghilterra con la sua promessa sposa, la contessa d'Avroi. Affida al vecchio servitore un messaggio per la contessa dove la prega di mettere come segnale due candele alla finestra quando la via sar\u00e0 libera. Dopo avere consegnato la lettera, l'uomo viene per\u00f2 fermato dai soldati al comando del cittadino Bompard che riconosce in lui un servo del conte. Sapendo della relazione tra St. Pierre e la contessa, Bompard capisce che il servo deve avere portato un messaggio e si reca dalla contessa che per\u00f2 si rifiuta di consegnargli la lettera. Bompard riesce comunque a impadronirsene e, dopo averla letta, mette subito le due candele alla finestra.&lt;br&gt;\nPiazzati i suoi uomini fuori dalla camera dell'aristocratica, d\u00e0 loro l'ordine di sparare a St. Pierre quando questi arriver\u00e0. Poi, rimasto nella stanza con la contessa, le fa delle avances che lei dapprima rifiuta indignata ma che poi sembra accettare. Cos\u00ec, quando St. Pierre, che ha scalato il muro salendo sull'edera, entra nella stanza, vede la sua amata tra le braccia di Bompard. Affranto per la sua apparente indedelt\u00e0, si incammina lentamente verso la porta dietro la quale sono nascosti i soldati armati. Quando apre l'uscio, la contessa si libera dell'abbraccio di Bompard e i soldati lo scambiano per il conte, sparandogli. Nel caos che ne segue, St. Pierre e la contessa riescono a fuggire via sani e salvi.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 5 luglio 1913."}
{"id": "5545221", "revid": "889336", "url": "https://it.wikipedia.org/wiki?curid=5545221", "title": "Socrate Salmoiraghi", "text": "Caratteristiche tecniche.\nGiocava come terzino.\nCarriera.\nEsordisce a livello professionistico all'et\u00e0 di diciannove anni, con la Pro Patria, con cui gioca in Serie C nella stagione 1939-1940; l'anno successivo \u00e8 nuovamente in terza serie, questa volta con la maglia del Belluno.\nDopo la fine della seconda guerra mondiale si accasa al Perugia, societ\u00e0 con la quale nell'annata 1946-1947 mette assieme 30 partite in Serie B; a fine stagione si trasferisce al Viareggio, con cui nella stagione 1947-1948 inanella altre 31 partite nella serie cadetta.\nDopo un anno al Viareggio fa ritorno al Perugia, con cui nell'annata 1948-1949 milita in Serie C. Gioca in terza serie con la squadra del capoluogo umbro anche nella stagione seguente, nella quale segna 5 reti in 33 presenze, e in quella del 1950-1951, nella quale conclude il campionato con 2 reti in 31 presenze. Infine, nell'annata 1952-1953 disputa 9 partite in IV Serie con l'Omegna.\nIn carriera ha giocato complessivamente 61 partite in Serie B."}
{"id": "5545222", "revid": "481666", "url": "https://it.wikipedia.org/wiki?curid=5545222", "title": "A Drama of the French Revolution", "text": ""}
{"id": "5545226", "revid": "287204", "url": "https://it.wikipedia.org/wiki?curid=5545226", "title": "Lega Nazionale A 1990-1991 (calcio femminile)", "text": "La Lega Nazionale A 1990-1991, campionato svizzero femminile di prima serie, si concluse con la vittoria del FC Seebach.\nClassifica.\nLegenda:\nNote:"}
{"id": "5545227", "revid": "1305772", "url": "https://it.wikipedia.org/wiki?curid=5545227", "title": "Tuffi ai XX Giochi del Commonwealth - Trampolino 3 metri sincro femminile", "text": "Il concorso dei tuffi dal trampolino 3 metri sincro femminile dei Giochi del Commonwealth di Glasgow 2014 si \u00e8 svolto il 30 luglio 2014.\nRisultati.\nRisultati"}
{"id": "5545229", "revid": "991694", "url": "https://it.wikipedia.org/wiki?curid=5545229", "title": "Lgmd1f", "text": ""}
{"id": "5545231", "revid": "287204", "url": "https://it.wikipedia.org/wiki?curid=5545231", "title": "May Abbey", "text": "Biografia.\nEra sposata con il regista George Lessey (1879-1947) e lavor\u00f2 a lungo alla Edison Company. Nella sua carriera si contano oltre una sessantina di film, girati tutti negli anni dieci.\nMor\u00ec a New York nel 1952, all'et\u00e0 di 80 anni, cadendo dalla finestra."}
{"id": "5545232", "revid": "125057235", "url": "https://it.wikipedia.org/wiki?curid=5545232", "title": "Frederick Chilton", "text": "Frederick Chilton \u00e8 un personaggio immaginario creato dallo scrittore Thomas Harris che compare nei libri \"Il delitto della terza luna\" e \"Il silenzio degli innocenti\".\nSul grande schermo \u00e8 stato interpretato da Benjamin Hendrickson (\"Manhunter - Frammenti di un omicidio\") e Anthony Heald (\"Il silenzio degli innocenti\", \"Red Dragon\"), mentre nella serie televisiva \"Hannibal\" da Ra\u00fal Esparza.\nApparizioni.\nI romanzi.\nIl delitto della terza luna.\nChilton viene introdotto in \"Red Dragon\", come il pomposo, direttore incompetente dell'ospedale psichiatrico di Baltimora, nel Maryland, in qualit\u00e0 il carceriere del serial killer cannibale Hannibal Lecter. Quando il profiler dell'FBI Will Graham va da Lecter per chiedere consigli sulla cattura un altro serial killer, Francis Dolarhyde, Chilton tenta di mettere in discussione la psiche di Lecter con Graham. Quando Dolarhyde viene a sapere delle visite di Graham con Lecter, i due assassini cercano di comunicare attraverso gli annunci di un giornale; degli inservienti trovano una delle lettere di Dolarhyde, nascosta all'interno di carta igienica di Lecter. Chilton informa Graham e il suo partner, Jack Crawford, della scoperta. La risposta di Lecter viene intercettata e ha rivelato l'indirizzo di casa di Graham, che Dolarhyde usa per rintracciare Graham.\nIl silenzio degli innocenti.\nNe \"Il silenzio degli innocenti\", Chilton permette ad una tirocinante dell'FBI Clarice Starling, di interrogare Lecter su un altro serial killer, Jame Gumb, soprannominato \"Buffalo Bill\". Chilton diventa geloso di Clarice, che \u00e8 entrata in confidenza con Lecter. Alla fine utilizza delle cimici per intercettare gli interrogatori, da cui si apprende dell'offerta di Crawford di trasferire Lecter ad una diversa struttura in cambio dell'identit\u00e0 di Buffalo Bill. Chilton viene a sapere che l'offerta \u00e8 falsa ed aiuta a confutarla. Lecter viene trasferito, ma d\u00e0 informazioni false: egli sostiene che il nome del killer \u00e8 \"Billy Rubin\", un gioco di parole sulla bilirubina, un composto che ha lo stesso colore della bile e delle feci umane e un riferimento al colore dei capelli di Chilton. (Nell'adattamento cinematografico d\u00e0 il nome di \"Louis Friend\", l'anagramma di \"\"fool's gold\", l'oro degli scemi, come un diversivo). Lecter d\u00e0 a Starling le informazioni necessarie per rintracciare Buffalo Bill. In seguito, Lecter riesce a fuggire uccidendo violentemente le guardie. Mentre \u00e8 ancora in fuga, Lecter invia una lettera a Clarice Starling, dicendo che \u00e8 al sicuro e non vuole venire a cercarla, e un'altra a Chilton giurando vendetta: nell'adattamento cinematografico, Lecter telefona a Clarice, dicendo che gli piacerebbe rimanere a chiacchierare, ma lui avr\u00e0 \"un vecchio amico per cena\"\", poi riattacca e viene mostrato Chilton.\nHannibal.\nChilton non appare in questo libro perch\u00e9 viene detto che \u00e8 scomparso in Giamaica sette anni prima, implicando che sia stato ucciso da Lecter.\nLa serie televisiva.\nStagione 1.\nAppare per la prima volta nell'episodio \"Antipasto\", in cui il suo paziente Abel Gideon (Eddie Izzard) uccide un'infermiera dopo che Chilton la influenza a credere che lui \u00e8 il serial killer noto come lo squartatore di Chesapeake. Gideon alla fine scopre la verit\u00e0 e soffre di una crisi di identit\u00e0, e fugge a cercare vendetta contro tutti i suoi psichiatri precedenti, tra cui Chilton. Gideon rapisce e tortura Chilton, con l'intenzione di lasciare i suoi organi come un \"dono\" per il vero Squartatore. Gideon \u00e8 costretto a fuggire dalla polizia dopo aver tolto alcuni organi meno vitali di Chilton, lasciandolo vivo ma in condizioni critiche.\nStagione 2.\nChilton riappare nella seconda stagione, senza un rene, camminando con un bastone, e da ora in grado di consumare alimenti ricchi di proteine. Will Graham (Hugh Dancy) - che \u00e8 stato falsamente accusato degli omicidi dello squartatore di Chesapeake - \u00e8 ora un paziente sotto la custodia di Chilton. Graham fa appello con successo alla vanit\u00e0 di Chilton e lo convince a aiutare a smascherare Hannibal Lecter (Mads Mikkelsen). Attraverso le risorse di Chilton, Graham \u00e8 in grado di recuperare ricordi chiave, tra cui il fatto che Lecter \u00e8 lo squartatore di Chesapeake. Scopre anche che Lecter induceva i suoi blackout e le crisi epilettiche. Chilton affronta Lecter con questo, ma afferma che manterr\u00e0 il suo segreto. Attratto dalla prospettiva di essere quello che scopre l'identit\u00e0 dello squartatore di Chesapeake, Chilton prende Gideon nuovamente sotto la sua custodia, anche se Gideon non collabora ed \u00e8 infine rapito da Lecter. Tuttavia, Chilton comincia a credere alle accuse di Graham contro Lecter, ma continua a fingere di non saperlo quando socializza con Lecter. Lecter incastra Chilton per gli omicidi dello Squartatore, uccidendo due agenti dell'FBI in casa di Chilton, e lascia quello che rimane di Gideon nella sua cantina. Chilton ha intenzione di abbandonare il paese, e cerca aiuto da Graham, che \u00e8 stato rilasciato. Tuttavia, con i conti bancari di Chilton bloccati e sapendo che Lecter lo trover\u00e0 se fugge, Graham chiama Jack Crawford (Laurence Fishburne) per arrestare Chilton per la propria incolumit\u00e0. Durante l'interrogatorio di Chilton, una vittima sopravvissuta allo squartatore di Chesapeake, Miriam Lass (Anna Chlumsky), sta osservando dietro uno specchio unidirezionale. Dopo aver sentito la voce di Chilton, Lass riprende un falso ricordo impiantato da Lecter durante la sua detenzione, ovvero che il suo carceriere fosse Chilton: in un momento di shock, Lass prende la pistola e spara a Chilton.\nStagione 3.\nNella terza stagione compare in \"Aperitivo\" dove viene rivelato che Chilton \u00e8 sopravvissuto al colpo di pistola, ma che \u00e8 stato sfigurato, perdendo un occhio e i denti superiori sul lato sinistro del viso; indossa delle protesi per nascondere le ferite riportate. Si avvicina ad altre vittime sopravvissute di Lecter: Graham, Jack Crawford, Alana Bloom (Caroline Dhavernas) e Mason Verger (Joe Anderson). Dopo che Lecter si arrende a Crawford, che si trova presso l'ospedale psichiatrico di Baltimora, inizialmente sotto le cure di Chilton; Alana Bloom alla fine sostituisce Chilton come direttore dell'ospedale. Chilton scrive un best seller su Lecter che \u00e8 pieno di distorsioni e imprecisioni. Ha intenzione di scrivere un altro uno sul serial killer noto come \"la fatina dei denti\", Francis Dolarhyde, un serial killer che uccide intere famiglie. In seguito si offrir\u00e0 di aiutare l'FBI alla cattura di Dolarhyde concedendo un'intervista a Freddie Lounds dove il serial-killer veniva denigrato. Dolarhyde lo rapir\u00e0 per mostrargli la potenza del Grande Drago Rosso e poi lo liberer\u00e0 nel modo in cui Will Graham aveva finto la morte di Freddie Lounds, ovvero legato ad una sedia a rotelle in fiamme. Miracolosamente Chilton si salva perch\u00e9 la sedia a rotelle cade in una fontana, ma presenta ustioni molto gravi su tutto il corpo."}
{"id": "5545247", "revid": "36426", "url": "https://it.wikipedia.org/wiki?curid=5545247", "title": "Distrofia muscolare dei cingoli 1F - LGMD1F", "text": "La Distrofia Muscolare dei Cingoli 1F, anche conosciuta come LGMD1F \u00e8 una malattia rara causata dalla mutazione del gene \"TNPO3\", che produce una disfunzione della proteina \"trasportina 3\". La sua causa era sconosciuta fino a quando il gruppo di ricerca costituito dal Prof. C. Angelini, Dr. E. Peterle, Dr. M. Fanin dell'Universit\u00e0 di Padova, Dr. G. Cenacchi dell'Universit\u00e0 di Bologna, e il Prof. V. Nigro del TIGEM (Telethon Institute of Genetics and Medicine) di Napoli (attualmente professore ordinario di genetica alla Vanvitelli), nel 2013 ha identificato una microdelezione nello stop codon del gene \"TNPO3\" che comporta un prolungamento di 15 amminoacidi supplementari nella proteina \"trasportina 3\", e questo spiega anche la natura dominante della malattia. \nEpidemiologia e storia.\nQuesta forma di distrofia \u00e8 stata descritta pi\u00f9 di 20 anni fa in una famiglia spagnola di oltre otto generazioni, con circa 200 membri affetti che vivono in Spagna (Murcia, Alicante, Valencia, Castellon, Huelva, Barcellona) e in Italia. Per il momento, questa rara forma di distrofia muscolare \u00e8 stata evidenziata solo in questa grande famiglia, in tutto il mondo, ma i ricercatori pensano che conoscere la causa genetica di questa malattia potrebbe facilitare l'individuazione di altri casi.(Gamez et al., 2000)\nEziologia.\nLa \"Distrofia dei Cingoli LGMD1F\" \u00e8 una malattia genetica con trasmissione autosomica dominante e ad alta penetranza. Recentemente \u00e8 stato riportato che la base genetica risiede in una mutazione nel gene che codifica la \"trasportina 3 (TNPO3)\". Tale mutazione consiste in una delezione di adenina nello stop codon TAG (c.2771del) che genera un cambiamento nella fase di lettura e si ottiene una proteina mutante pi\u00f9 lunga della forma normale (Meli\u00e0 et al, 2013). Studi successivi hanno dimostrato che tanto in pazienti quanto in individui sani ci sono due isoforme del gene TNPO3 che includono l'esone 22. La isoforma A, inoltre comprende l'esone 23 che si trova nella regione non tradotta dato che \u00e8 situata a valle dello stop codon e la isoforma B termina nell'esone 22. Cos\u00ec, in condizioni normali, entrambe le isoforme danno luogo alla stessa proteina. Tuttavia, nei pazienti con \"LGMD1F\", in cui lo stop codon dell'esone 22 \u00e8 mutato, le isoforme danno luogo a due diverse proteine mutanti. La isoforma A genera una proteina 15 amminoacidi pi\u00f9 lunga e la B contiene 95 amminoacidi aggiuntivi in corrispondenza della regione C-terminal della proteina (Torella et al., 2013).\nIl locus cromosomico per questo Distrofia Muscolare autosomica dominante \u00e8 stato individuato al \"7q32.1-32.2\", tra i marcatori D7S1822 e D7S2519, contenente 66 geni (Meli\u00e0 et al, 2013).\nPatogenesi.\nLa trasportina 3 \u00e8 un membro della superfamiglia delle importine che importano numerose proteine al nucleo delle cellule. Tra queste, si includono le proteine ricche di serina-arginina coinvolte nella regolazione dello splicing alternativo (Kataoka et al., 1999; Lai et al, 2000). \u00c8 stato riportato che la proteina mutante, anzich\u00e9 essere associata al nucleo, si trova nel citoplasma quindi non pu\u00f2 svolgere la sua funzione normale (Meli\u00e0 et al, 2013; Torella et al, 2013). Pertanto, si prevede che i pazienti sviluppino difetti nei modelli di splicing alternativo di determinati trascritti. Tuttavia, le alterazioni molecolari che questa mutazione comporta rispetto a questi ed altri aspetti non sono ancora stati chiaramente descritti.\nIl gene TNPO3 \u00e8 stato identificato tramite silenziamento genom-wide RNAi come un fattore HIV-dipendente, richiesto per l'infezione da HIV1 in una fase tra la trascrizione inversa e l'integrazione dell'HIV nelle cellule umane. La proteina media l'importazione nucleare del complesso di pre-integrazione dell'HIV legando l'integrasi virale, nelle cellule in divisione e non. Il CTD del gene TNPO3 sembra essere richiesto per le interazioni con l'integrasi dell'HIV1, pertanto, l'estensione anormale del dominio CTD pu\u00f2 interferire con la sua funzione di trasporto. (Meli\u00e0 et al, 2013)\nRapporto con HIV.\nQuesta malattia rara ha guadagnato risalto non solo grazie alle recenti scoperte nel campo della neurologia ma anche grazie all'HIV, dato che la proteina \"trasportina 3\" \u00e8 fondamentale nel processo di importazione del virus dell'immunodeficienza umana (HIV) all'interno del nucleo cellulare. Le persone colpite da LGMD1F sono immuni all'AIDS, la pi\u00f9 grande pandemia della storia.(Meli\u00e0 et al, 2013)\nQuesto collegamento ha fatto s\u00ec che il lavoro del team del Prof. Angelini unito agli studi realizzati dai gruppi di ricerca dell'Ospedale Vall d'Hebr\u00f3n, Barcellona, l'Istituto di ricerca La Fe, Valencia (ISS\u2013La Fe), il Dipartimento di Neurologia della Columbia University di New York (USA), Dipartimento di Patologia dell'Ospedale Universitario Meixoeiro, Vigo, e dell'Istituto Carlos III, Madrid, e altri, abbia preso una svolta significativa per la realizzazione di una delle principali sfide attuali: un vaccino contro l'AIDS. Studi sperimentali hanno dimostrato che questa mutazione agisce naturalmente come potrebbe fare un vaccino, impedendo la replicazione del virus HIV.\nRicerca.\nAlla luce di questi risultati, diversi gruppi di ricerca sulle malattie neuromuscolari e l'AIDS si sono riuniti per intraprendere un macroprogetto volto a scoprire i meccanismi che determinano la protezione contro l'AIDS e la patogenesi della miopatia LGMD1F per sviluppare un trattamento efficace per entrambe le malattie. Inoltre, data la rarit\u00e0 e la complessit\u00e0 di questo tipo di distrofia muscolare, i ricercatori dicono che trovare una cura per le persone colpite, potrebbe portare anche benefici ai malati di molte altre patologie simili. Saranno necessari molti studi di ricerca, con il loro conseguente finanziamento, dato che allo stato attuale, se venisse inoculata la proteina mutata trasportina 3, direttamente in un malato di AIDS, potrebbe arrestare l'HIV ma causerebbe la Distrofia LGMD1F in queste persone. Per questo motivo, il Dr. Juan Jesus Vilchez, che dirige il gruppo di ricerca sulle Patologie Neuromuscolari ed Atassia dell'Istituto di Ricerca dell'Ospedale La Fe di Valencia, non osa dare tempistiche su risultati e possibili sviluppi di una forma di vaccino.\nAnatomia patologica.\nLe biopsie muscolari effettuate sui malati, mostrano un'atrofia diffusa delle fibre muscolari, che si evolve nel corso del tempo, con cambiamenti miopatici cronici, aree citoplasmatiche basofile, autofagosomi e l'accumulo di proteine miofibrillari e citoscheletriche.\nI risultati morfologici muscolari mostrano un aumento della variabilit\u00e0 della dimensioni delle fibre e vacuoli fosfatasi acida positivi. Immunofluorescenza per desmina, miotilina, P62 e LC3 mostrano un accumulo di miofibrille, aggregati di proteine di catene di ubiquitina e autofagosomi (Cenacchi et al., 2012).\nQuadro clinico.\nL'et\u00e0 d'insorgenza varia tra i 2 ed i 35 anni. \u00c8 caratterizzata da ipotrofia sia prossimale superiore che agli arti inferiori e nei muscoli del polpaccio.\nSuccessivamente, questa debolezza si diffonde al resto dei muscoli. Nei casi pi\u00f9 gravi, il paziente pu\u00f2 necessitare la sedia a rotelle e la ventilazione notturna. Solitamente conduce alla morte compromettendo le funzionalit\u00e0 polmonari, pur avendo caratteristiche cliniche molto variabili a seconda del fenotipo.\nSono evidenziate anche disfagia, scoliosi, aracnodattilia ed insufficienza respiratoria.\nTrattamento.\nAttualmente, l'unico trattamento disponibile per combattere questa malattia \u00e8 di carattere sintomatico."}
{"id": "5545248", "revid": "6923", "url": "https://it.wikipedia.org/wiki?curid=5545248", "title": "Semantica concettuale", "text": "La semantica concettuale, conosciuta anche come \"Conceptual Semantics\" (CS), \u00e8 un modello di analisi semantica sviluppato principalmente da Ray Jackendoff che ha come obiettivo la caratterizzazione degli elementi concettuali attraverso i quali la mente umana \u00e8 in grado di comprendere parole e frasi, fornendo cos\u00ec una rappresentazione semantica esplicativa (si veda \"Toward an explanatory semantic representation\", in \u00abLinguistic inquiry\u00bb, n. VII, 1976). In questo ambito, si dice \"esplicativa\" una teoria linguistica in grado di descrivere come una componente del linguaggio viene acquisita dal bambino, seguendo la teoria dei \"Levels of adequacy\", introdotta da Noam Chomsky in \"Aspetti della teoria della sintassi\" (1965).\nRecentemente la semantica concettuale, e pi\u00f9 in generale la semantica lessicale, hanno acquistato importanza in ambito linguistico e psicolinguistico. Molti studi moderni di sintassi (come le parole si combinano per formare frasi) hanno prodotto teorie che prendono in esame elementi idiosincratici rispetto alle parole stesse. Per tale ragione, \u00e8 necessario sviluppare una valida teoria che tenga in considerazione le propriet\u00e0 semantiche delle parole.\nSignificato e Decomposizione.\nCome in molte altre teorie semantiche, Jackendoff ritiene che per analizzare il processo di concettualizzazione lessicale, sia necessario utilizzare un metodo di tipo decomposizionale. Cos\u00ec come negli studi fisici si procede riducendo l'oggetto in parti pi\u00f9 piccole, anche uno studio scientifico della concettualizzazione deve operare una scomposizione (o decomposizione) del significato in parti minori. Un processo simile non pu\u00f2, ovviamente, procedere all'infinito. Il punto di arrivo \u00e8 la \"struttura concettuale\", vale a dire il livello delle rappresentazioni mentali che funge da codifica della realt\u00e0 esterna, contenente gli elementi concettuali pi\u00f9 primitivi, dai quali vengono creati nuovi significati, e le regole di combinazione.\nIn sintassi generativa si hanno un insieme finito di categorie sintattiche e di regole in grado di combinarle. Allo stesso modo la semantica concettuale prevede un numero finito di elementi detti primitivi concettuali e di principi di combinazione mentale che ne governano l'interazione. \nTali regole e i primitivi a cui fanno riferimento vengono racchiuse da Jackendoff all'interno della \"grammatica dei concetti frasali\" (Cfr. \"grammar of sentential concepts\" in Jackendoff, 1990:9). Il suo punto di partenza \u00e8 un'attenta analisi del significato dei lessemi finalizzata a far emergere parallelismi e divergenze intrinseci alla natura stessa delle strutture concettuali. Come lui stesso sostiene, il suo metodo mostra che l'organizzazione psicologica\nsulla quale si basa il significato \u00absi trova poco al di sotto della superficie formata dagli elementi lessicali da noi utilizzati nella vita di tutti i giorni\u00bb e, in quanto tale, \u00e8 possibile auspicarne un'analisi pi\u00f9 approfondita. Jackendoff ritiene sia necessario un approccio di tipo decomposizionale allo scopo di esaminare la struttura concettuale, in cui i concetto posto alla base del significato della singola parola \u00e8 scomponibile in elementi pi\u00f9 piccoli: i primitivi concettuali, che potremmo considerare come equivalenti semantici dei tratti fonologici.\nLa struttura concettuale di un oggetto lessicale \u00e8 un elemento dotato di zero o pi\u00f9 \"slot\" argomentali, che vengono riempiti dai complementi sintattici di cui l'oggetto dispone. Questo sistema permette di realizzare connessioni interessanti tra significati apparentemente non correlati; pur tuttavia, essa mostra delle debolezze per la natura superficialmente arbitraria dei costituenti concettuali presi in considerazione.\nPunti deboli della semantica concettuale.\nIl modello ideato da Jackendoff mostra una debolezza fondamentale: il carattere astratto dei suoi elementi primitivi. Seppure, infatti, esso ci permette di stabilire relazioni tra significati apparentemente non correlati, nulla sembra essere in grado di confermare che tali connessioni siano reali dal punto di vista cognitivo. Ovviamente, pi\u00f9 \u00e8 astratto il primitivo preso in esame, maggiore \u00e8 il numero di connessioni potenzialmente realizzabili tra i domini (una critica simile a quella mossa in merito al grado di arbitrariet\u00e0 della semantica cognitiva). Ad esempio, cosa ci d\u00e0 conferma della reale esistenza di un tratto semantico come [PLURALE]?\nAgli esordi, la teoria di Jackendoff si mostra apparentemente arbitraria e svincolata: lo studioso ricerca semplicemente strutture concettuali plausibili, ma senza poter disporre di procedure chiare per determinare quando un primitivo \u00e8 giustificato. Jackendoff tenta di risolvere il problema in due modi. In primo luogo, spiega che pretendere dalla sua teoria una giustificazione dei suoi elementi primitivi sarebbe troppo precoce: come in qualunque altra scienza immatura, tutto ci\u00f2 che possiamo fare \u00e8 formulare delle ipotesi. Solo una buona descrizione dei fenomeni empirici pu\u00f2, infatti, fornire le basi per una teoria vincolata. Secondo, adotta un approccio di tipo olistico per giustificare la validit\u00e0 dei primitivi, arrivando a sostenere che un elemento primitivo, preso singolarmente, non pu\u00f2 ricevere una giustificazione:"}
{"id": "5545249", "revid": "287204", "url": "https://it.wikipedia.org/wiki?curid=5545249", "title": "Lega Nazionale A 1993-1994 (calcio femminile)", "text": "La Lega Nazionale A 1993-1994, campionato svizzero femminile di prima serie, si concluse con la vittoria del SV Seebach.\nClassifica.\nLegenda:\nNote:"}
{"id": "5545251", "revid": "767487", "url": "https://it.wikipedia.org/wiki?curid=5545251", "title": "Don't Worry (film 1913)", "text": "Don't Worry \u00e8 un cortometraggio muto del 1913 diretto da C. Jay Williams.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio di 225 metri - usc\u00ec nelle sale cinematografiche statunitensi il 7 giugno 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, il documentario \"Some Spots in and Around Los Angeles, California\"."}
{"id": "5545253", "revid": "63756", "url": "https://it.wikipedia.org/wiki?curid=5545253", "title": "Aquatics Palace", "text": "L'Aquatics Palace \u00e8 un impianto sportivo di Kazan' in Russia dedicato ai tuffi ed alle discipline natatorie.\nStoria.\nLa costruzione dell'impianto \u00e8 stata iniziata nel settembre 2009 ed \u00e8 stata completata nell'ottobre 2012.\nNel luglio 2013 si sono svolte le gare della XXVII Universiade. Nell'estate 2015 ha ospitato le gare dei tuffi dei campionati mondiali di nuoto di Kazan' 2015.\nCaratteristiche tecniche.\nLa struttura \u00e8 composta da tre vasche: una dedicata ai tuffi di dimensione 33,3\u044525 m e due di dimensione 50\u044525 m dedicate alle discipline natatorie. \u00c8 attrezzata con trampolini e piattaforma.\nSono presenti delle gradinate ove possono essere presenti spettatori."}
{"id": "5545266", "revid": "767487", "url": "https://it.wikipedia.org/wiki?curid=5545266", "title": "Apples of Sodom", "text": "Apples of Sodom \u00e8 un cortometraggio muto del 1913 diretto da George Lessey.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 14 giugno 1913."}
{"id": "5545268", "revid": "287204", "url": "https://it.wikipedia.org/wiki?curid=5545268", "title": "Sichuan Nuzi Paiqiu Dui", "text": "Il Sichuan Nuzi Paiqiu Dui \u00e8 una societ\u00e0 pallavolistica femminile cinese con sede a Ziyang e militante nel massimo campionato cinese, la Volleyball League A."}
{"id": "5545269", "revid": "767487", "url": "https://it.wikipedia.org/wiki?curid=5545269", "title": "Dances of the Ages", "text": "Dances of the Ages \u00e8 un cortometraggio muto del 1913 diretto da J. Searle Dawley.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company. Venne girato a Long Beach, in California.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 26 maggio 1913."}
{"id": "5545271", "revid": "235890", "url": "https://it.wikipedia.org/wiki?curid=5545271", "title": "Propriet\u00e0 della sfera interna", "text": ""}
{"id": "5545274", "revid": "767487", "url": "https://it.wikipedia.org/wiki?curid=5545274", "title": "An Unwilling Separation", "text": "An Unwilling Separation \u00e8 un cortometraggio muto del 1913 diretto da George A. Lessey.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 27 maggio 1913."}
{"id": "5545279", "revid": "1971044", "url": "https://it.wikipedia.org/wiki?curid=5545279", "title": "Love Show (Skye)", "text": "Love Show \u00e8 un singolo della cantante britannica Skye Edwards, pubblicato il 2 aprile 2006 come primo estratto dal primo album in studio \"Mind How You Go\".\nDescrizione.\nPrimo singolo pubblicato dalla cantante in seguito allo scioglimento dei Morcheeba, \"Love Show\" diviene una hit in tutta Europa grazie al successo radiofonico che ricevette soprattutto in Italia dove entr\u00f2 nella Top 10 dei singoli pi\u00f9 venduti."}
{"id": "5545280", "revid": "767487", "url": "https://it.wikipedia.org/wiki?curid=5545280", "title": "Right for Right's Sake", "text": "Right for Right's Sake \u00e8 un cortometraggio muto del 1913 diretto da J. Searle Dawley.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 3 giugno 1913."}
{"id": "5545286", "revid": "767487", "url": "https://it.wikipedia.org/wiki?curid=5545286", "title": "Some Spots in and Around Los Angeles, California", "text": "Some Spots in and Around Los Angeles, California \u00e8 un cortometraggio muto del 1913 diretto da J. Searle Dawley.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company. Venne girato in California, a Pasadena ai Busch Gardens.\nDistribuzione.\nDistribuito dalla General Film Company, il film - un documentario di 105 metri - usc\u00ec nelle sale cinematografiche degli Stati Uniti il 4 giugno 1913."}
{"id": "5545304", "revid": "481666", "url": "https://it.wikipedia.org/wiki?curid=5545304", "title": "The Evil Thereof", "text": ""}
{"id": "5545309", "revid": "767487", "url": "https://it.wikipedia.org/wiki?curid=5545309", "title": "Mary Stuart (film 1913)", "text": "Mary Stuart \u00e8 un cortometraggio muto del 1913 diretto da Walter Edwin.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 21 giugno 1913."}
{"id": "5545313", "revid": "767487", "url": "https://it.wikipedia.org/wiki?curid=5545313", "title": "The Evil Thereof (film 1913)", "text": "The Evil Thereof \u00e8 un cortometraggio muto del 1913. Non si conosce il nome del regista del film prodotto dalla Edison.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 20 giugno 1913."}
{"id": "5545314", "revid": "767487", "url": "https://it.wikipedia.org/wiki?curid=5545314", "title": "Love's Old Sweet Song (film 1913)", "text": "Love's Old Sweet Song \u00e8 un cortometraggio muto del 1913 diretto da Charles H. France.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 21 giugno 1913."}
{"id": "5545315", "revid": "104458", "url": "https://it.wikipedia.org/wiki?curid=5545315", "title": "Lamine Gu\u00e8ye", "text": "Biografia.\nNipote omonimo del politico senegalese Lamine Gu\u00e8ye, nel 1968 and\u00f2 in Svizzera, dove scopr\u00ec la sua passione per gli sport invernali, e soprattutto lo sci alpino. . \nCarriera sciistica.\nGu\u00e8ye debutt\u00f2 in campo internazionale in occasione dei XIV Giochi olimpici invernali di , dove si classific\u00f2 51\u00ba nella discesa libera e 57\u00ba nello slalom gigante, mentre ai XVI Giochi olimpici invernali di , dopo esser stato portabandiera del Senegal durante la cerimonia di apertura, fu 45\u00ba nella discesa libera, 78\u00ba nel supergigante, 66\u00ba nello slalom gigante e non complet\u00f2 lo slalom speciale e la combinata.\nIn Coppa del Mondo ottenne il primo piazzamento il 5 dicembre 1992 in Val Gardena in supergigante (63\u00ba) e il miglior risultato il 16 gennaio 1993 a Sankt Anton am Arlberg in discesa libera (60\u00ba); ai successivi Mondiali di Morioka 1993, sua prima presenza iridata, si piazz\u00f2 42\u00ba nella discesa libera. Ai XVII Giochi olimpici invernali di , sua ultima presenza olimpica, dopo esser stato nuovamente portabandiera del Senegal durante la cerimonia di apertura non complet\u00f2 la discesa libera e il 13 marzo dello stesso anno prese per la 25\u00aa e ultima volta il via in Coppa del Mondo, a Whistler in supergigante (72\u00ba); ai Mondiali di Sierra Nevada 1996 si classific\u00f2 71\u00ba nella discesa libera, 79\u00ba nel supergigante, 44\u00ba nello slalom gigante, 32\u00ba nello slalom speciale e 44\u00ba nella combinata.\nCarriera dirigenziale.\nNel 1979 fond\u00f2 la Federazione sciistica del Senegal (FSS), di cui divenne presidente, . Si fece promotore di una campagna per sostenere il diritto alla partecipazione di tutti i Paesi ai Giochi olimpici invernali, contestando l'introduzione di ci\u00f2 che defin\u00ec regole di qualificazione discriminatorie. Nel 2001 scrisse al Comitato Olimpico Internazionale per chiedere che a tutti i Paesi fosse riconosciuto il diritto di partecipare ai Giochi invernali come accaduto fino all'edizione di inclusa e come \u00e8 per i Giochi olimpici estivi; nella sua lettera all'allora presidente del CIO, Jacques Rogge, afferm\u00f2: \u00abFino ai Giochi Olimpici del 1992, inclusi, ogni paese poteva inviare quattro atleti per ogni evento di sci alpino, e siamo stati in grado di credere che eravamo uguali. Quelli furono gli ultimi veri Giochi olimpici invernali\u00bb. Il Comitato Olimpico Internazionale rispose affermando che \u00abLe Olimpiadi invernali sono un evento un po' speciale, dal momento che - solo per ragioni climatiche e geografiche - non sono adatte per alcuni Paesi del mondo, sia nella organizzazione sia nella partecipazione\u00bb.\n. Ai XX Giochi olimpici invernali di Gu\u00e8ye accompagn\u00f2 nelle cerimonie e di chiusura lo sciatore Leyti Seck; ."}
{"id": "5545324", "revid": "767487", "url": "https://it.wikipedia.org/wiki?curid=5545324", "title": "The Patchwork Quilt", "text": "The Patchwork Quilt \u00e8 un cortometraggio muto del 1913 diretto da Charles H. France.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 1\u00ba luglio 1913."}
{"id": "5545325", "revid": "767487", "url": "https://it.wikipedia.org/wiki?curid=5545325", "title": "Qazaqstan Superkubogy 2011", "text": "La Qazaqstan Superkubogy 2011 \u00e8 stata la 4\u00aa edizione della Supercoppa kazaka.\nLa partita si \u00e8 disputata a Astana allo stadio Astana Arena tra Tobol, vincitore del campionato e Astana, vincitore della coppa.\nA conquistare il trofeo \u00e8 stato l'Astana per 2-1. Per la squadra di Astana \u00e8 il primo titolo."}
{"id": "5545326", "revid": "767487", "url": "https://it.wikipedia.org/wiki?curid=5545326", "title": "All on Account of a Portrait", "text": "All on Account of a Portrait \u00e8 un cortometraggio muto del 1913 diretto da C.J. Williams. Sceneggiato da Mark Swan e prodotto dalla Edison Company, il film aveva come interpreti Ben F. Wilson, Mary Fuller, Frank A. Lyons, Yale Boss, Gertrude McCoy.\nTrama.\nJohn e Jessie rompono il loro fidanzamento e lei gli restituisce tutti i regali. La causa della rottura \u00e8 banale, ma tra i due sembra anche irreparabile. Entrambi adesso sono molto infelici, in particolare John, che si sente in qualche modo pi\u00f9 in colpa. L'occasione per incontrarsi di nuovo viene loro data dal matrimonio di una coppia di amici di cui John \u00e8 testimone dello sposo e Jessie la damigella della sposa. Dopo la cerimonia, lo sposo invita John nella sua tenuta di campagna, mentre la sposa estende l'invito anche a Jessie. Arrivati alla casa di campagna, i due vengono scambiati per la coppia appena sposata dai vicini che, festosi, li accolgono con una doccia di riso. L'atteggiamento gelido di Jessie si scioglie e lei decide che i capelli e gli occhi di John sono davvero molto belli.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 2 luglio 1913."}
{"id": "5545328", "revid": "767487", "url": "https://it.wikipedia.org/wiki?curid=5545328", "title": "A Gentleman's Gentleman (film 1913)", "text": "A Gentleman's Gentleman \u00e8 un cortometraggio muto del 1913 scritto e diretto da Bannister Merwin.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 4 luglio 1913."}
{"id": "5545329", "revid": "486946", "url": "https://it.wikipedia.org/wiki?curid=5545329", "title": "MTV Networks Europe", "text": ""}
{"id": "5545330", "revid": "486946", "url": "https://it.wikipedia.org/wiki?curid=5545330", "title": "Viacom Media International Networks", "text": ""}
{"id": "5545331", "revid": "481666", "url": "https://it.wikipedia.org/wiki?curid=5545331", "title": "Fortune Smiles", "text": ""}
{"id": "5545335", "revid": "297059", "url": "https://it.wikipedia.org/wiki?curid=5545335", "title": "Gregory Reid Wiseman", "text": ""}
{"id": "5545336", "revid": "767487", "url": "https://it.wikipedia.org/wiki?curid=5545336", "title": "Fortune Smiles (film 1913)", "text": "Fortune Smiles \u00e8 un cortometraggio muto del 1913 diretto da George A. Lessey.\nDodicesimo episodio del serial cinematografico \"What Happened to Mary?\", considerato il primo serial della storia del cinema girato negli Stati Uniti.\nTrama.\nA New York, Mary chiede aiuto all'avvocato Foster, quello con cui aveva collaborato in un caso precedente, quando aveva lavorato come stenografa pubblica. L'avvocato si incarica di tutto e, per il momento, la porta a casa di sua sorella, dove la ragazza trover\u00e0 un temporaneo rifugio. Intanto Richard e Henry Craig, che si trovano ancora a Bridgeport, cercano di trovare una soluzione per il loro problema: il giorno seguente, Mary diventer\u00e0 maggiorenne e le verr\u00e0 consegnata la sua eredit\u00e0. Ma, se non si presenta, l'erede riconosciuto sar\u00e0 Henry. Noleggiata un'automobile, partono alla volta di New York. L'avvocato Foster, intanto, ha mandato un telegramma per convocare Billy Pearl. Il quale, convinto di poter entrare finalmente in possesso dei diecimila dollari promessi, si presenta senza alcuna titubanza. Trova per\u00f2 ad accoglierlo due uomini in borghese e a Pearl non resta da fare altro che confessare la sua partecipazione al piano delittuoso dei Craig. Questi ultimi, intanto, si presentano all'Occidental Trust per dichiararsi come i legittimi eredi del fondo in custodia facendo iniziare al segretario le pratiche necessarie, sempre con un occhio alle lancette dell'orologio che girano inesorabilmente: quando il tempo ormai sta per scadere, per\u00f2, nell'ufficio fa il suo ingresso Mary che, con le prove in mano, fa valere i suoi diritti.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 27 giugno 1913. Il 1\u00ba dicembre 1913, venne distribuito anche nel Regno Unito."}
{"id": "5545337", "revid": "297059", "url": "https://it.wikipedia.org/wiki?curid=5545337", "title": "Scott David Tingle", "text": ""}
{"id": "5545338", "revid": "297059", "url": "https://it.wikipedia.org/wiki?curid=5545338", "title": "Thomas David Jones", "text": ""}
{"id": "5545339", "revid": "297059", "url": "https://it.wikipedia.org/wiki?curid=5545339", "title": "James H. Newman", "text": ""}
{"id": "5545340", "revid": "297059", "url": "https://it.wikipedia.org/wiki?curid=5545340", "title": "James Hansen Newman", "text": ""}
{"id": "5545341", "revid": "297059", "url": "https://it.wikipedia.org/wiki?curid=5545341", "title": "Richard Alan Searfoss", "text": ""}
{"id": "5545342", "revid": "297059", "url": "https://it.wikipedia.org/wiki?curid=5545342", "title": "Bernard Anthony Harris", "text": ""}
{"id": "5545345", "revid": "1670527", "url": "https://it.wikipedia.org/wiki?curid=5545345", "title": "Viacom", "text": "Viacom Inc, (abbreviazione di Visual &amp; Audio Communications) \u00e8 stato un conglomerato dei media statunitense, con vari interessi in tutto il mondo nei canali televisivi satellitari e via cavo (MTV Networks, Nickelodeon e BET), nella produzione e distribuzione di pellicole (Paramount Pictures) e serie TV (Paramount Television) e nell'intrattenimento sportivo (Bellator Fighting Championships).\nSumner Redstone (1923-2020) \u00e8 stato il fondatore, presidente emerito e, tramite National Amusements, il maggiore azionista.\nIl 4 dicembre 2019, la societ\u00e0 si \u00e8 fusa con CBS Corporation per formare la nuova societ\u00e0 denominata ViacomCBS (ora Paramount Global).\nStoria.\nLa scissione dell'ex Viacom.\nNel 2005 Viacom annuncia di voler dividere l'azienda in due societ\u00e0 separate quotate in borsa. L'approvazione da parte del consiglio di amministrazione avviene il 14 giugno 2005.\nLa nuova Viacom nasce il 31 dicembre 2005, come nuova societ\u00e0 dalla scissione della vecchia Viacom diventata CBS Corporation.\nCon la scissione le due nuove societ\u00e0 iniziano le contrattazioni al NYSE, all'inizio del 2006.\nDivisioni.\nVi sono due divisioni operative: Viacom Media Networks per gli Stati Uniti e Viacom International Media Networks per il resto del mondo."}
{"id": "5545350", "revid": "481666", "url": "https://it.wikipedia.org/wiki?curid=5545350", "title": "Charles M. Seay", "text": "Biografia.\nCharles M. Seay lavor\u00f2 come regista, attore e sceneggiatore alla Edison Company nei primi anni dieci del Novecento. Il suo nome appare saltuariamente anche nella produzione di qualche pellicola."}
{"id": "5545353", "revid": "124123", "url": "https://it.wikipedia.org/wiki?curid=5545353", "title": "Gustavo Pulitzer-Finali", "text": "\u00c8 stata una delle figure di maggior rilievo nell'architettura navale dell'inizio del XX secolo. Con Ignazio Guidi e Cesare Valle svilupp\u00f2 l'idea e l'evoluzione della citt\u00e0 di Carbonia, in Sardegna, voluta dal regime fascista nella seconda met\u00e0 degli anni trenta.\n\u00c8 stato uno dei maggiori progettisti di interni navali del suo tempo, esponente di punta della scuola triestina, pi\u00f9 propensa ad uno stile contemporaneo, in contrasto con quella genovese pi\u00f9 incline al classicismo \"britannico\" ; a lui si devono realizzazioni d'avanguardia come la motonave \"Victoria\"."}
{"id": "5545355", "revid": "767487", "url": "https://it.wikipedia.org/wiki?curid=5545355", "title": "How Did It Finish?", "text": "How Did It Finish? \u00e8 un cortometraggio muto del 1913 regia di Ashley Miller. Sceneggiato da Alice Williams e prodotto dalla Edison, il film aveva come interpreti Dan Mason, Alice Washburn, Elsie McLeod, Ben F. Wilson, Herbert Prior.\nTrama.\nMary sta leggendo un romanzo ma suo padre glielo toglie di mano. Per sincerarsi di quanto siano caduti in basso i gusti della figlia, comincia a leggerlo. Ben presto, viene coinvolto dalle avvincenti avventure dei due protagonisti, due innamorati alle prese con il cattivo che vuole la ragazza per s\u00e9. Spesso interrotto dai membri della sua famiglia, pap\u00e0 si sposta di stanza in stanza, alla ricerca di un posto tranquillo dove poter leggere. Il cattivo, che vuole gettare il giovane eroe in un pozzo se l'eroina non acconsentir\u00e0 a sposarlo, viene ostacolato dalla ragazza che, approfittando da una discussione dei banditi, libera le mani dell'innamorato dai legami, fuggendo con lui.&lt;br&gt;\nPi\u00f9 tardi, l'eroina viene attirata ad un appuntamento da un biglietto del cattivo. Il suo innamorato, venendo a sapere della trappola in cui \u00e8 caduta, arriva sul luogo in bicicletta ingaggiando una furiosa lotta con il suo avversario. Il padre scopre allora che al libro manca l'ultima pagina. Sua moglie, scesa a prendere del carbone per la stufa, lo vede leggere il libro. Lui, che vede la pagina mancante tra le cartacce per accendere, gliela chiede ma lei gliela rifiuta. Cos\u00ec il padre non conoscer\u00e0 mai l'esito della storia.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 25 giugno 1913."}
{"id": "5545356", "revid": "767487", "url": "https://it.wikipedia.org/wiki?curid=5545356", "title": "Where Shore and Water Meet", "text": "Where Shore and Water Meet \u00e8 un cortometraggio muto del 1913. Non si conosce il nome del regista del film prodotto dalla Edison.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 24 giugno 1913."}
{"id": "5545363", "revid": "767487", "url": "https://it.wikipedia.org/wiki?curid=5545363", "title": "The Pyramids and the Sphinx, Egypt", "text": "The Pyramids and the Sphinx, Egypt \u00e8 un cortometraggio muto del 1913. Non si conosce il nome del regista del film prodotto dalla Edison.\nTrama.\nRiprese delle piramidi, della Sfinge e scene della vita dei nativi.\nProduzione.\nIl documentario fu prodotto dalla Edison Company. Venne girato il Egitto.\nDistribuzione.\nDistribuito dalla General Film Company, il film - un documentario di 90 metri - usc\u00ec nelle sale cinematografiche degli Stati Uniti il 23 giugno 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, la commedia \"A Taste of His Own Medicine\"."}
{"id": "5545364", "revid": "991694", "url": "https://it.wikipedia.org/wiki?curid=5545364", "title": "Macrocortina", "text": ""}
{"id": "5545365", "revid": "991694", "url": "https://it.wikipedia.org/wiki?curid=5545365", "title": "Lipocortina 1", "text": ""}
{"id": "5545366", "revid": "991694", "url": "https://it.wikipedia.org/wiki?curid=5545366", "title": "Annexina A1", "text": ""}
{"id": "5545373", "revid": "767487", "url": "https://it.wikipedia.org/wiki?curid=5545373", "title": "A Tardy Recognition", "text": "A Tardy Recognition \u00e8 un cortometraggio muto del 1913 diretto da George A. Lessey.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 21 luglio 1913."}
{"id": "5545385", "revid": "729019", "url": "https://it.wikipedia.org/wiki?curid=5545385", "title": "Scherma ai XVII Giochi panamericani - Fioretto individuale femminile", "text": "La competizione di fioretto maschile ai XVII Giochi panamericani di Toronto ha avuto luogo il 22 luglio 2015 al Toronto Pan Am Sports Centre (CIBC Pan Am/Parapan Am Aquatics Centre and Field House)."}
{"id": "5545387", "revid": "125642360", "url": "https://it.wikipedia.org/wiki?curid=5545387", "title": "Clubul Sportiv Universitatea Craiova", "text": "L'Universitatea Craiova o, semplicemente, U Craiova, \u00e8 una societ\u00e0 calcistica rumena con sede nella citt\u00e0 di Craiova, rifondata nel 2013 dal proprietario del FC U Craiova, Adrian Mititelu. Milita nella divisione di vertice del campionato rumeno di calcio, la Liga I. Disputa le partite interne allo stadio Ion Oblemenco di Craiova (30 000 posti).\nFondato nel 1948 come sezione sportiva del club sportivo CSU Craiova, nel 1991 vide la propria tradizione calcistica ereditata dal FC U Craiova, riorganizzato pi\u00f9 volte e dichiarato successore non ufficiale nel 2012. Nel 2013 il club fu dunque rifondato.\nIn patria vanta la vittoria di 4 campionati e 6 coppe nazionali, mentre nelle competizioni europee i miglior piazzamenti sono stati la semifinale di Coppa UEFA nel 1982-1983, quando la squadra fu estromessa dal Benfica per la regola dei gol fuori casa (0-0 a Lisbona e 1-1 a Craiova), e i quarti di finale della Coppa dei Campioni nel 1981-1982, quando fu eliminata dal .\nNella sua storia la squadra ha fornito numerosi giocatori alla nazionale rumena. Nella stagione 1982-1983, nella partita contro l' valevole per le qualificazioni al , l'Universitatea ebbe ben 14 giocatori convocati su un totale di 23. La partita si concluse con una vittoria storica (l'unica per la Romania contro una squadra campione del mondo in carica), a causa della quale l'Italia non si qualific\u00f2 per l'europeo del 1984, cui ebbero invece accesso i rumeni. Quattro giorni dopo quello storico incontro fu disputato il ritorno della semifinale contro il Benfica, che si concluse con un pareggio 1-1 che determin\u00f2 l'eliminazione del Craiova dalla Coppa UEFA.\nI suoi giocatori pi\u00f9 importanti sono stati Ilie Balaci, da molti considerato il pi\u00f9 talentuoso calciatore rumeno di sempre, e Ion Oblemenco, uno dei migliori attaccanti rumeni di ogni epoca, quattro volte capocannoniere della massima serie calcistica rumena e autore di un gol nel primo turno della Coppa UEFA 1973-1974 nella gara di ritorno contro la , marcatura che cost\u00f2 ai viola l'eliminazione dal torneo (all'andata a Firenze era finita 0-0).\nNella stagione 2014-2015 \u00e8 tornata in massima divisione.\nStoria.\nLa storia del club inizi\u00f2 nel 1921, quando furono fondati a Craiova due club, il \"Craiovan Craiova\" e il \"Rovine Grivita Craiova\".\nNel 1941 i due club si fusero dando origine al \"FC Craiova\", che nel 1942-1943 vinse il campionato rumeno per la prima volta, anche se il titolo non \u00e8 riconosciuto dalla federcalcio rumena.\nNel 1948, su iniziativa di un gruppo di docenti e studenti dell'Universit\u00e0 di Craiova, nacque l\"'FC Universitatea Craiova\", che divenne uno dei club pi\u00f9 prestigiosi del calcio rumeno.\nIl primo successo nel campionato rumeno arriva nella stagione 1973/74, dopo un'intera stagione al comando della classifica.\nAll'ultima giornata, 19 giugno, i bianco-celesti hanno 44 punti e sono impegnati sul campo del Petrolul Ploiesti gi\u00e0 retrocesso mentre i secondi in classifica, la Dinamo Bucarest, ha 42 punti e gioca in casa con l'Arges Pitesti.\nI biancorossi devono vincere con sette gol di scarto e sperare nella contemporanea sconfitta dell'Universitatea e l'impresa riesce per met\u00e0: la Dinamo vince effettivamente 7-0 ma la U coglie il pareggio per 0-0 e si laurea campione alla sua decima partecipazione alla \"serie A\" rumena. \nGiocarono quella partita Oprea, Negril\u0103, B\u0103din, Boc, Berneanu, Str\u00eembeanu, Deselnicu, Ivan, Ni\u0163\u0103 (B\u0103lan dal 56'), Oblemenco (Balaci dall'85'), Taralunga. Completavano la rosa della prima squadra: Manta, Kiss, Pana, Stanescu, Niculescu, Velea, Marcu, Chivu, allenatori Costantin Cernaianu e Costantin Otet. \nIn Coppa dei Campioni 1974/75 il cammino del Craiova si ferma al primo turno davanti agli svedesi dell'Atvidabergs. \nNella Coppa dei Campioni 1981-1982 fu eliminata ai quarti di finale dal . Nella Coppa UEFA 1982-1983, guidata da Constantin O\u0163et e Nicolae Ivan, elimin\u00f2 la , e il , raggiungendo la prima semifinale della storia in una coppa europea per una squadra rumena. Fu estromessa dal Benfica per la regola dei gol fuori casa (0-0 a Lisbona e 1-1 a Craiova). Facevano parte di quella squadra Ilie Balaci, Rodion C\u0103m\u0103taru, Costic\u0103 \u0218tef\u0103nescu, Zoltan Cri\u015fan, Ion Geolg\u0103u, Auric\u0103 Beldeanu, Costic\u0103 Donose, Silviu Lung.\nNel 1982-1983 vinse anche la Coppa di Romania, ma non pot\u00e9 partecipare alla Coppa delle Coppe 1983-1984 perch\u00e9 la finale della coppa nazionale fu programmata dalla federcalcio rumena dopo la data di chiusura delle iscrizioni alla coppa europea.\nNel 1990-1991 l'Universitatea Craiova vinse campionato e coppa rumena sotto la guida di Sorin C\u00e2r\u0163u. Fu quello l'ultimo acuto della squadra, che negli anni successivi vivacchi\u00f2 in posizioni di media classifica, sino alla retrocessione in Liga II, la prima nella sua storia, del 2004-2005. Torn\u00f2 immediatamente in prima divisione.\nIl 20 luglio 2011 fu esclusa temporaneamente dal campionato dalla federcalcio rumena perch\u00e9 il suo proprietario si era rifiutato di ritirare una denuncia presentata agli organi giudiziari, in contrapposizione con le regole federali, contro l'ex allenatore Victor Pi\u021burc\u0103, oltre che per problemi fiscali e di insolvenza verso i calciatori. L'esclusione, che comport\u00f2 anche quella dalle coppe europee, divenne effettiva con una sentenza del 14 maggio 2012.\nIl 22 giugno 2012 la Corte di Appello dichiar\u00f2 illegittima l'esclusione del club. Il club fu invitato ad iscriversi alla seconda divisione per la stagione 2012-2013, ma il suo proprietario si rifiut\u00f2.\nIl 2 marzo 2013 il club annunci\u00f2 di aver presentato richiesta di iscrizione a tutte le competizioni a partire dal 2013-2014. Il 27 agosto 2013 il club inizi\u00f2 a giocare in Coppa di Romania.\nNell'aprile 2014 l'Alta Corte di cassazione e Giustizia conferm\u00f2 che la federcalcio rumena aveva \"agito in accordo con le regole e gli statuti in vigore quando decise per l'escusione del club\". A settembre il club fu dichiarato fallito.\nIl 9 giugno 2016 ha stabilito irrevocabilmente che il CS Universitatea Craiova, club fondato nel 1948, \u00e8 il legittimo proprietario del logo e il depositario del palmar\u00e8s e della tradizione sportiva dell'Universitatea Craiova.\nIl CSU si era iscritta all'edizione 2013-2014 della Liga II, seconda divisione del calcio rumeno, ed fu promosso in Liga I insieme all'ASA T\u00e2rgu Mure\u0219.\nNella stagione successiva l'Universitatea Craiova assume l'allenatore Ionel Gane, che non ottiene buoni risultati. Dopo sei partite infatti l'Universitatea Craiova occupa l'ultimo posto e Gane viene esonerato. In panchina siederanno quindi Sorin C\u00e2r\u0163u ed Emil S\u0103ndoi, entrambi allenatori con molta esperienza. Con S\u0103ndoi e C\u00e2r\u0163u in panchina l'Universitatea Craiova ottiene una serie di 18 partite consecutive senza sconfitte. L'Universitatea Craiova termina il campionato al quinto posto, tuttavia non ha il diritto di giocare in Europa League perch\u00e9 la squadra \u00e8 stata fondata nel 2013 e deve essere stata fondata da almeno tre anni per poter giocare in Champions League o in Europa League. Insieme alle qualificate Steaua Bucarest, ASA T\u00e2rgu Mure\u0219, Astra Giurgiu, nelle coppe europee l'Universitatea sar\u00e0 sostituita dall'Boto\u0219ani, classificatosi ottavo in campionato.\nNella stagione 2015-2016 l'Universitatea Craiova inizia male il campionato e dopo quattro incontri occupa il penultimo posto, con 2 pareggi e 2 sconfitte, ma riuscir\u00e0 a ribaltare la situazione, concludendo il campionato all'ottavo posto. Nella stagione successiva giunge al quinto posto, qualificandosi per il 3\u00ba turno preliminare di Europa League, dove sar\u00e0 eliminata dal Milan.\nNella stagione 2017-2018 la squadra, trasferitasi nel moderno stadio Ion Oblemenco, conclude il campionato al terzo posto e si aggiudica la coppa nazionale battendo in finale l' per 2-0 con in panchina Devis Mangia. La stagione seguente inizia con la sconfitta nella gara di Supercoppa di Romania contro il e termina con il quarto posto in campionato sotto la guida di Corneliu Papur\u0103, subentrato a Mangia. Nella stagione 2019-2020, per via della pandemia di COVID-19, alla fine del campionato la federcalcio rumena decide di far disputare una \"finale\" per il titolo tra il Craiova, nel frattempo passato nelle mani del tecnico Cristiano Bergodi, e il , dato che il Craiova aveva giocato una partita in meno (a causa della pandemia) e stante l'impossibilit\u00e0 di concludere la stagione in tempi utili per le comunicazioni alla UEFA delle squadre qualificate alle coppe europee. L'incontro finisce con la vittoria per 3-1 del Cluj; l'Universitatea chiude dunque seconda, centrando il migliore piazzamento in campionato dei precedenti venticinque anni, fermandosi a sei vittorie consecutive nel finale di torneo. La stagione 2020-2021 comincia con la clamorosa eliminazione al primo turno qualificazione dell'Europa League contro il , ma nelle prime sette giornate del campionato 2020-2021 il Craiova inanella sette vittorie di fila. Bergodi si dimette dall'incarico per ragioni personali dopo dieci giornate, con un bilancio in campionato di 8 vittorie e 2 sconfitte in dieci partite. Torner\u00e0 Corneliu Papura, con cui avverr\u00e0 la clamorosa serie di 7 partite senza successo (6 pareggi consecutivi). A Papura subentrer\u00e0 il suo secondo Dragos Bon per due partite quando poi verr\u00e0 Marinos Ouzounid\u012bs. A fine stagione arriver\u00e0 3\u00b0 in campionato e vincer\u00e0 la Cupa Rom\u00e2niei 2020-2021, accedendo cos\u00ec al secondo turno della Conference League. La stagione 2021-2022 inizier\u00e0 con la vittoria della Supercupa Rom\u00e2niei 2021, ma successivamente avverr\u00e0 un'altra clamorosa eliminazione al 2\u00ba turno preliminare della UEFA Europa Conference League 2021-2022 contro il KF La\u00e7i, con allenatore Lauren\u021biu Reghecampf nel match di ritorno pareggiato, appena arrivato a seguito dell'esonero di Ouzounidis dopo il match d'andata perso.\nOrganico.\nRosa 2021-2022.\n\"Aggiornata al 10 febbraio 2022.\""}
{"id": "5545394", "revid": "120822110", "url": "https://it.wikipedia.org/wiki?curid=5545394", "title": "R40 Live Tour", "text": "R40 Live Tour \u00e8 il ventiduesimo e ultimo tour ufficiale della band canadese Rush.\nStoria.\nTour celebrativo allestito per commemorare il quarantennale di attivit\u00e0 a livello professionistico della band. La ricorrenza deve considerarsi simbolica dato che il 40\u00ba anniversario dei Rush, sia prendendo come riferimento la pubblicazione dell'album di debutto, che l'ingresso in formazione del batterista Neil Peart, va collocato nel 2014. La tourn\u00e9e non \u00e8 abbinata alla pubblicazione di prodotti discografici, salvo un cofanetto di video live pubblicato nel novembre 2014, sempre nell'ambito delle commemorazioni per i quaranta anni di vita del gruppo, e chiamato anch'esso \"R40\".\nCome in tutti i tour dei Rush eseguiti da quello di supporto a \"Test for Echo\" in avanti, ogni concerto \u00e8 strutturato in uno show di circa 3 ore con intervallo centrale, non sono previsti gruppi spalla di apertura. Questa formula viene denominata \"An Evening with Rush\".\nL'itinerario comprende 35 esibizioni tra Stati Uniti e Canada. Secondo alcune dichiarazioni questo potrebbe essere l'ultimo \u201cgrande tour\u201d intrapreso dal gruppo; in futuro si prospettano infatti itinerari molto pi\u00f9 brevi e meno impegnativi. Stando a ulteriori dichiarazioni di Lifeson il gruppo con questo tour avrebbe concluso ogni attivit\u00e0: \"Sono passati poco pi\u00f9 di due anni dall'ultima tourn\u00e9e dei Rush. Non abbiamo in programma di effettuare altri tour o di registrare altro. Abbiamo praticamente finito. Dopo 41 anni, abbiamo sentito che era abbastanza.\". Queste dichiarazioni hanno avuto una definitiva conferma in seguito alla morte di Neil Peart avvenuta nel gennaio 2020.\nI concerti del 17 e 19 giugno di Toronto sono stati filmati in previsione della realizzazione di un album e video, che sono stati pubblicati nel novembre 2015. Gli allestimenti del palcoscenico, come sempre molto ricchi di effetti scenici, propongono in sequenza alcune delle vecchie scenografie utilizzate nei precedenti tour, coerentemente rispetto alla scaletta eseguita: in questo modo il palcoscenico si presenta via via sempre pi\u00f9 scarno durante lo svolgimento dello show, fino a simulare una palestra scolastica alla fine dello spettacolo. Peart durante questo tour suona due kit diversi, sostituiti tra il primo ed il secondo set: nel primo suona uno strumento con una sola grancassa e dotata di percussioni elettroniche, nel secondo utilizza una batteria esclusivamente acustica dotata di doppia cassa (il batterista non utilizzava un kit con doppia cassa fin dai tempi del tour di \"Presto\").\n\"R40 Live Tour\" attira complessivamente un pubblico di circa 440.000 persone e registra un incasso di 37,8 milioni di dollari, affermandoso come il 26\u00ba tra i tour pi\u00f9 redditizi del 2015, secondo la classifica annuale stilata da Pollstar.\nIl \"Tourbook\" abbinato, comprende una raccolta di fotografie del gruppo, la discografia completa, informazioni tecniche relative all'organizzazione del tour e schede sui singoli componenti del trio, oltre che uno scritto di Peart sulle passate esperienze del gruppo.\nScaletta.\nLa scaletta, che include anche alcuni brani non suonati in concerto da molto tempo o addirittura mai eseguiti, \u00e8 strutturata con una sequenza di brani posti in ordine cronologico: dai pi\u00f9 recenti, estratti dall'ultimo album da studio \"Clockwork Angels\", posti in apertura di concerto, fino a brani provenienti dall'album di debutto nel finale dello show; in chiusura viene eseguito un accenno di \"Garden Road\", brano risalente ai primissimi anni di attivit\u00e0 dei Rush e mai pubblicato come materiale ufficiale. Nella scaletta non sono comunque presenti brani estratti da tutti gli album del gruppo. In modo simile a quanto fatto durante il tour precedente, due assoli di batteria sono eseguiti in diversi punti dello spettacolo. A introdurre lo show un filmato animato dove vengono idealmente ripercorse le fasi della carriera del trio, chiamato \"The World Is...The World Is\". Come introduzione della seconda parte dello spettacolo il filmato \"No Country for Old Hens\" vede la partecipazione dei tre Rush come attori. In chiusura un filmato (\"Exit Stage Left\") dove vengono citate le copertine dei vari album.\nLa scaletta presenta varie piccole modifiche in ogni show, in modo tale da presentarsi in tre differenti versioni (\"Night A\", \"Night B\" e \"Night C\"), alternate di serata in serata. In particolare il brano \"Clockwork Angels\" (Night A e C) viene sostituito da \"The Wreckers\" nella Night B; \"One Little Victory\" (Night A e C) viene alternata con \"How It Is\" (Night B); \"Distant Early Warning\" (Night A e C) viene scambiata con \"Between the Wheels\" (Night B). Durante la Night A viene inoltre eseguita \"Red Barchetta\", nella B \"The Camera Eye\", e nella C \"YYZ\". La Night C vede infine l'aggiunta nella setlist di \"Natural Science\". Nella data di apertura del tour con Night A i primi due pezzi sono stati eseguiti in ordine invertito. Nella seconda data suonata a Toronto, il 19 giugno, la setlist ha sub\u00ecto varie modifiche: sono stati eseguiti brani della Night B e C (\"How It Is\", \"Between the Wheels\", \"YYZ\", \"Natural Science\") e suonata \"Losing It\" con Ben Mink ospite sul palco. In quella di Newark del 27 giugno, di New York del 29 e l'ultimo spettacolo del tour del 1\u00ba agosto a Los Angeles, \"Losing It\" \u00e8 stata eseguita con Jonathan Dinklage al violino elettrico, sono state suonate rispettivamente la setlist B senza \"The Wreckers\" a Newark, la setlist A senza \"Clockwork Angels\" a New York e Los Angeles. A Vancouver, il 17 luglio, \u00e8 stata eseguita la setlist C con \"Losing It\" (ospite al violino elettrico nuovamente Ben Mink), ancora eseguita in sostituzione di \"Clockwork Angels\".\nDate.\nCalendario completo del tour\nDocumentazione.\nRiguardo al \"R40 Live Tour\" sono reperibili le seguenti testimonianze audio, video e cartacee: "}
{"id": "5545395", "revid": "247222", "url": "https://it.wikipedia.org/wiki?curid=5545395", "title": "Francesco Dal Cin", "text": ""}
{"id": "5545396", "revid": "124123", "url": "https://it.wikipedia.org/wiki?curid=5545396", "title": "Robert Holmes (astronomo)", "text": "Biografia.\nNel 2002 ha avviato l'ARI (\"Astronomical Research Institute\"), un'organizzazione no-profit che offre agli studenti la possibilit\u00e0 di usufruire di ore di osservazioni da alcuni telescopi installati presso l'Osservatorio di ricerca astronomica che ha avuto sede a Charleston prima e a Westfield poi, sempre nell'Illinois.\nIl Minor Planet Center gli accredita la scoperta di tredici asteroidi effettuate tra il 2004 e il 2010, in parte in collaborazione con Harlan Devore e Tom\u00e1\u0161 Vorobjov.\nHa inoltre scoperto la cometa non periodica C/2008 N1 (Holmes).\nGli \u00e8 stato dedicato l'asteroide 5477 Holmes ."}
{"id": "5545397", "revid": "1272592", "url": "https://it.wikipedia.org/wiki?curid=5545397", "title": "Personaggi di Swamp Thing", "text": "Questa pagina contiene un elenco dei personaggi di Swamp Thing\nProtagonisti.\nAlec Holland.\nAlec Holland \u00e8 il protagonista della storia. \u00c8 uno scienziato che, trasformato dalla formula creata proprio da lui, diventa \"il mostro della palude\" (\"Swamp Thing\").\nAbby Holland.\nAbigail \"Abby\" Arcane \u00e8 la compagna di Swamp Thing e nipote di Anton Arcane.\nNel film \"Il mostro della palude\" (1982) il nome del personaggio diventa Alice Cable ed \u00e8 stata interpretata da Adrienne Barbeau.\nMatt Cable.\nMathew \"Matt\" Cable \u00e8 un agente governativo apparso per la prima volta nel fumetto Swamp Thing.\nAntagonisti.\nAnton Arcane.\nAnton Arcane \u00e8 l'avversario principale, nonch\u00e9 l'arcinemico di Swamp Thing. \u00c8 uno scienziato malvagio che ha dedicato la propria esistenza alla ricerca del segreto dell'immortalit\u00e0.\nNel film \"Il mostro della palude\" (1982) \u00e8 stato interpretato da Louis Jourdan e Ben Bates rispettivamente in versione umana e nella forma umanoide. Jourdan ha interpretato nuovamente il personaggio nel sequel del primo film \"Il ritorno del mostro della palude\" del 1989.\nUomo Floronico.\nL'Uomo Floronico, il cui suo vero nome \u00e8 il dottor Jason Woodrue, \u00e8 uno scienziato pazzo proveniente da un'altra dimensione, talmente legato allo studio del mondo vegetale da aver trasformato se stesso in un ibrido uomo-pianta.\nWilliam Arcane.\nWilliam Arcane \u00e8 il fratello di Abigail e avversario di Swamp Thing.\nAltri personaggi.\nLinda Holland.\nLinda Holland \u00e8 la moglie di Alec Holland. \nNel film \"Il mostro della palude\" Linda \u00e8 la sorella di Alec e viene uccisa da Anton Arcane.\nGregori Arcane.\nGregori Arcane \u00e8 il padre di Abigail e William Arcane e fratello di Anton Arcane.\nJude.\nJude \u00e8 un ragazzo di colore che aiuta Alice, apparso nel film \"Il mostro della palude\".\nFerret.\nFerret \u00e8 uno scagnozzo di Anton Arcane, apparso nel film \"Il mostro della palude\".\nBruno.\nBruno \u00e8 un altro scagnozzo di Anton Arcane, il quale, dopo essersi impossessato della formula segreta di Holland, sperimenta il siero su Bruno che si trasforma in un'innocua creatura simile a una scimmia. \u00c8 apparso nel film \"Il mostro della palude\"."}
{"id": "5545403", "revid": "1305772", "url": "https://it.wikipedia.org/wiki?curid=5545403", "title": "Gherardo di Giovanni di Miniato", "text": "Biografia.\nGherardo nacque a Firenze nel 1445 o nel 1446; suo padre Nanni di Miniato di Gherardo (nato nel 1398) era uno \"scharpellatore\"; sua madre Domenica era figlia di un calzolaio di nome Bartolomeo.\nIl padre era soprannominato \"Fora\" e tale soprannome \u00e8 stato attribuito erroneamente da alcuni biografi anche a Gherardo e al fratello minore Monte (1448\u20131529). Per il \u00abcervello soffistico\u00bb, Gherardo attir\u00f2 l'attenzione del Magnifico il quale lo affid\u00f2 al Ghirlandaio; ebbe inoltre contatti col Poliziano che lo introdusse allo studio del latino. Vasari lo ricorda anche come valente organista. Fu organista di Santa Maria Nova e di Sant'Egidio dal 1470 al 1494.\nGherardo si dedic\u00f2 all'arte della miniatura aprendo una bottega nei pressi di piazza San Pulinari a Firenze in societ\u00e0 con i propri fratelli Bartolomeo e Monte; mentre Bartolomeo (nato nel 1444) si interessava degli aspetti economici, Gherardo e Monte furono impegnati in quelli artistici. La distinzione tra le opere dei due fratelli non \u00e8 facile, a causa della collaborazione fra i due. Importante fu l'esecuzione del messale detto \u00abMessale di s. Egidio\u00bb (oggi ms. 67 del Bargello di Firenze), databile agli anni 1474-76 per l'Ospedale di Santa Maria Nuova. I tre fratelli nel 1476 posero fine alla societ\u00e0 e la bottega fu rilevata dal solo Gherardo.\nGherardo si dedic\u00f2 anche alla pittura, sia ad affresco che su tavola. Nel 1474 affresc\u00f2 la facciata della chiesa di Sant'Egidio raffigurandovi Papa Martino V che concede privilegi alla chiesa; l'affresco, staccato, fu restaurato pesantemente nel XVI secolo da Francesco Brini. Quel che resta avvalora l'ipotesi del Vasari di una vicinanza stilistica di Gherardo a Domenico Ghirlandaio. Anche numerose altre opere di Gherardo sono ormai perdute o gravemente danneggiate. Gherardo \u00e8 identificato col cosiddetto \"Maestro del Trionfo della Castit\u00e0\" autore della tavola eponima conservata nella Galleria Sabauda a Torino, del pannello con il \"Combattimento tra Amore e Castit\u00e0\" (National Gallery di Londra) e di tre tavolette, conservate un tempo a Genova nella collezione Adorno e oggi disperse.\nL'attivit\u00e0 di Gherardo come mosaicista \u00e8 testimoniata solo dalla decorazione della cappella di San Zanobi nella Cattedrale di Santa Maria del Fiore, commissionata il 18 maggio 1491, oltre che al nostro a Gherardo, a Domenico e David Ghirlandaio e a Botticelli. L'impresa venne tuttavia interrotta l'anno successivo; nel dicembre 1493 fu incaricata della decorazione a mosaico di una vela della cappella solo la bottega dei fratelli Gherardo e Monte, ma senza successo; si tent\u00f2 quindi di riprendere i lavori nel 1504, ma Gherardo era ormai morto. \u00c8 stata avanzata l'ipotesi di una partecipazione di Gherardo alla sola figura di San Zenobi, eseguita negli anni Novanta\nGherardo mor\u00ec a Firenze nel 1497. Era ancora vivo nel 1495, quando Gherardo e Monte avevano confermato l'affitto della bottega di piazza San Pulinari, e nel gennaio del 1496 quando Gherardo aveva ricevuto l'onorario per alcune miniature dai monaci della Badia. Risulta gi\u00e0 deceduto nel testamento di Monte, datato 5 luglio 1497; da un altro documento apprendiamo che il 5 agosto 1497 fu seppellito nella Basilica di Santa Croce."}
{"id": "5545404", "revid": "836200", "url": "https://it.wikipedia.org/wiki?curid=5545404", "title": "Amiche mie (1982)", "text": ""}
{"id": "5545405", "revid": "181699", "url": "https://it.wikipedia.org/wiki?curid=5545405", "title": "Contea di Sterpeto d'Assisi", "text": ""}
{"id": "5545419", "revid": "339392", "url": "https://it.wikipedia.org/wiki?curid=5545419", "title": "Gaio Claudio Marcello minore", "text": ""}
{"id": "5545422", "revid": "574302", "url": "https://it.wikipedia.org/wiki?curid=5545422", "title": "Equitazione ai Giochi della XXX Olimpiade - Dressage a squadre", "text": "La competizione di dressage a squadre ai giochi olimpici della XXX Olimpiade di Londra si \u00e8 svolta tra il 2 e il 7 agosto 2012 presso il Greenwich Park.\nFormato della competizione.\nIl dressage individuale e a squadre utilizzano gli stessi risultati. La competizione \u00e8 divisa in tre fasi, di cui solo le prime due vengono utilizzate nella competizione a squadre. La prima fase \u00e8 il \"Grand Prix\", durante le quali le prime sette squadre vengono ammesse alla seconda fase, il \"Grand Prix Special\". I risultati conseguiti nel corso di questa ultima fase vengono considerati per l'assegnazione delle medaglie e la definizione dei piazzamenti."}
{"id": "5545423", "revid": "177744", "url": "https://it.wikipedia.org/wiki?curid=5545423", "title": "213269 Angelbarbero", "text": "213269 Angelbarbero \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,6896716\u00a0UA e da un'eccentricit\u00e0 di 0,1037233, inclinata di 13,97716\u00b0 rispetto all'eclittica.\nL'asteroide \u00e8 dedicato ad Angel Barbero Peregrina, cuoco presso l'osservatorio dove \u00e8 avvenuta la scoperta."}
{"id": "5545426", "revid": "183114", "url": "https://it.wikipedia.org/wiki?curid=5545426", "title": "Gherardo di Giovanni", "text": ""}
{"id": "5545433", "revid": "47767", "url": "https://it.wikipedia.org/wiki?curid=5545433", "title": "Distretto di Akk\u00f6y", "text": ""}
{"id": "5545434", "revid": "287204", "url": "https://it.wikipedia.org/wiki?curid=5545434", "title": "Cantone di Marensin-Sud", "text": "Il Cantone di Marensin-Sud \u00e8 una divisione amministrativa dell'Arrondissement di Dax.\n\u00c8 stato costituito a seguito della riforma approvata con decreto del 18 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i 12 comuni di:"}
{"id": "5545436", "revid": "287204", "url": "https://it.wikipedia.org/wiki?curid=5545436", "title": "Cantone di Mont-de-Marsan-1", "text": "Il Cantone di Mont-de-Marsan-1 \u00e8 una divisione amministrativa dell'Arrondissement di Mont-de-Marsan.\n\u00c8 stato costituito a seguito della riforma approvata con decreto del 18 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende parte della citt\u00e0 di Mont-de-Marsan i 9 comuni di:"}
{"id": "5545439", "revid": "287204", "url": "https://it.wikipedia.org/wiki?curid=5545439", "title": "Cantone di Mont-de-Marsan-2", "text": "Il Cantone di Mont-de-Marsan-2 \u00e8 una divisione amministrativa dell'Arrondissement di Mont-de-Marsan.\n\u00c8 stato costituito a seguito della riforma approvata con decreto del 18 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende parte della citt\u00e0 di Mont-de-Marsan gli 8 comuni di:"}
{"id": "5545441", "revid": "287204", "url": "https://it.wikipedia.org/wiki?curid=5545441", "title": "Cantone di Orthe et Arrigans", "text": "Il Cantone di Haute Lande Armagnac \u00e8 una divisione amministrativa dell'Arrondissement di Dax.\n\u00c8 stato costituito a seguito della riforma approvata con decreto del 18 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i 24 comuni di:"}
{"id": "5545444", "revid": "933835", "url": "https://it.wikipedia.org/wiki?curid=5545444", "title": "Iorio (disambigua)", "text": ""}
{"id": "5545445", "revid": "1082210", "url": "https://it.wikipedia.org/wiki?curid=5545445", "title": "Fotoprotezione", "text": ""}
{"id": "5545449", "revid": "486946", "url": "https://it.wikipedia.org/wiki?curid=5545449", "title": "Arrugas", "text": ""}
{"id": "5545451", "revid": "834", "url": "https://it.wikipedia.org/wiki?curid=5545451", "title": "Mientras duermes", "text": ""}
{"id": "5545453", "revid": "834", "url": "https://it.wikipedia.org/wiki?curid=5545453", "title": "El Capit\u00e1n Trueno y el Santo Grial", "text": ""}
{"id": "5545455", "revid": "287204", "url": "https://it.wikipedia.org/wiki?curid=5545455", "title": "Cantone di Pays morcenais tarusate", "text": "Il Cantone di Pays morcenais tarusate \u00e8 una divisione amministrativa dell'Arrondissement di Dax e dell'Arrondissement di Mont-de-Marsan.\n\u00c8 stato costituito a seguito della riforma approvata con decreto del 18 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i 27 comuni di:"}
{"id": "5545456", "revid": "834", "url": "https://it.wikipedia.org/wiki?curid=5545456", "title": "Extraterrestrial (film)", "text": ""}
{"id": "5545457", "revid": "834", "url": "https://it.wikipedia.org/wiki?curid=5545457", "title": "XP3D", "text": ""}
{"id": "5545459", "revid": "834", "url": "https://it.wikipedia.org/wiki?curid=5545459", "title": "La piel que habito", "text": ""}
{"id": "5545464", "revid": "834", "url": "https://it.wikipedia.org/wiki?curid=5545464", "title": "Las aventuras de Tadeo Jones", "text": ""}
{"id": "5545469", "revid": "287204", "url": "https://it.wikipedia.org/wiki?curid=5545469", "title": "Cantone di Pays tyrossais", "text": "Il Cantone di Pays tyrossais \u00e8 una divisione amministrativa dell'Arrondissement di Dax.\n\u00c8 stato costituito a seguito della riforma approvata con decreto del 18 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende gli 11 comuni di:"}
{"id": "5545470", "revid": "834", "url": "https://it.wikipedia.org/wiki?curid=5545470", "title": "Los amantes pasajeros", "text": ""}
{"id": "5545471", "revid": "104458", "url": "https://it.wikipedia.org/wiki?curid=5545471", "title": "Cantone di Seignanx", "text": "Il Cantone di Seignanx \u00e8 una divisione amministrativa dell'Arrondissement di Dax.\n\u00c8 stato costituito a seguito della riforma approvata con decreto del 18 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende gli 8 comuni di:"}
{"id": "5545472", "revid": "773636", "url": "https://it.wikipedia.org/wiki?curid=5545472", "title": "La jaula de oro", "text": ""}
{"id": "5545486", "revid": "74319241", "url": "https://it.wikipedia.org/wiki?curid=5545486", "title": "Niccol\u00f2 Malaspina", "text": ""}
{"id": "5545496", "revid": "8660", "url": "https://it.wikipedia.org/wiki?curid=5545496", "title": "Mohammed Seisay", "text": " Al college ha giocato a football a Nebraska.\nCarriera.\nDetroit Lions.\nDopo non essere stato scelto nel Draft NFL 2014, Burley firm\u00f2 con i Detroit Lions. Il 20 settembre 2014 fu promosso nel roster attivo, debuttando come professionista nel terzo turno contro i Green Bay Packers in cui mise a segno due tackle. Da quel momento scese in campo in tutte le restanti gare della stagione, tranne nella penultima contro i Chicago Bears, concludendo con 13 presenze e 5 tackle.\nSeattle Seahawks.\nIl 2 agosto 2015, Seisay fu scambiato coi Seattle Seahawks per una scelta del sesto giro del Draft 2016, non scendendo mai in campo nella prima stagione con la nuova maglia."}
{"id": "5545498", "revid": "287204", "url": "https://it.wikipedia.org/wiki?curid=5545498", "title": "Cerea (Creta)", "text": "Cerea () era una citt\u00e0 dell'antica Grecia ubicata sull'isola di Creta.\nStoria.\nNel corso di una guerra tra Cnosso e Litto, combattuta nel III secolo a.C., all'inizio tutti i Cretesi lottarono contro Litto, ma a seguito di discordanze di vedute, gli abitanti di Cerea, assieme a quelli di Polirrenia, Lappa, Orio e agli Arcadi di Creta si allearono con Litto.\nCerea \u00e8 menzionata nella lista delle citt\u00e0 cretesi che firmarono un'alleanza con Eumene II di Pergamo nel 183 a.C.\nEsistone delle monete coniate da Cerea nel periodo 330-270 a.C. sulle quali figura l'iacrizione \u00ab\u039a\u0395\u03a1\u0391\u0399\u03a4\u0391\u039d\u00bb."}
{"id": "5545500", "revid": "834", "url": "https://it.wikipedia.org/wiki?curid=5545500", "title": "Grand Piano", "text": ""}
{"id": "5545501", "revid": "834", "url": "https://it.wikipedia.org/wiki?curid=5545501", "title": "Vivir es f\u00e1cil con los ojos cerrados", "text": ""}
{"id": "5545503", "revid": "1005847", "url": "https://it.wikipedia.org/wiki?curid=5545503", "title": "Elezioni comunali in Piemonte del 2010", "text": "Il 28 e 29 marzo 2010 (con ballottaggio il 12 e 13 aprile) in Piemonte si tennero le elezioni per il rinnovo di numerosi consigli comunali."}
{"id": "5545505", "revid": "834", "url": "https://it.wikipedia.org/wiki?curid=5545505", "title": "Carmina y Am\u00e9n", "text": ""}
{"id": "5545507", "revid": "834", "url": "https://it.wikipedia.org/wiki?curid=5545507", "title": "Pancho, el perro millonario", "text": ""}
{"id": "5545517", "revid": "300067", "url": "https://it.wikipedia.org/wiki?curid=5545517", "title": "Ivan Aska", "text": ""}
{"id": "5545519", "revid": "287204", "url": "https://it.wikipedia.org/wiki?curid=5545519", "title": "Cantone di La Beauce", "text": "Il Cantone di La Beauce \u00e8 una divisione amministrativa dell'Arrondissement di Blois e dell'Arrondissement di Vend\u00f4me.\n\u00c8 stato costituito a seguito della riforma approvata con decreto del 21 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i 43 comuni di:"}
{"id": "5545522", "revid": "913245", "url": "https://it.wikipedia.org/wiki?curid=5545522", "title": "Daniil Cyplakov", "text": "Biografia.\nLa sua prima partecipazione a un campionato internazionale risale al 2009, quando a Bressanone prese parte ai campionati del mondo allievi di atletica leggera conquistando la medaglia di bronzo.\nA livello assoluto, nel 2014 ha preso parte ai mondiali indoor e agli europei, classificandosi quinto in entrambe le occasioni.\nNel 2015 ha partecipato ai campionati europei di atletica leggera indoor di Praga conquistando il titolo europeo; ha preso parte anche alle Universiadi di Gwangju, in Corea del Sud: anche in questo caso ha vinto la medaglia d'oro."}
{"id": "5545523", "revid": "74320899", "url": "https://it.wikipedia.org/wiki?curid=5545523", "title": "Josephine de Beauharnais", "text": ""}
{"id": "5545525", "revid": "1543377", "url": "https://it.wikipedia.org/wiki?curid=5545525", "title": "Piet Blom", "text": "La sua opera pi\u00f9 famosa \u00e8 rappresentata dalle case cubiche di Helmond e Rotterdam.\nBiografia.\nPiet Blom nacque ad Amsterdam l'8 febbraio 1934 e trascorse la propria infanzia nel quartiere di Jordaan.\nStudi\u00f2 presso la Academie voor Bouwkunst, dove fu allievo, tra gli altri, di Aldo van Eyck.\nNell'ottobre del 1963 ricevette il Premio del Grand Prix di Roma per il villaggio per bambini \"Pestalozzi\".\nTra il 1966 e il 1973, realizz\u00f2 a Hengelo \"De Kasbah\"., mentre nel 1972, realizz\u00f2 a Helmond il primo complesso di case cubiche.\nTra il 1974 e il 1983, progett\u00f2, tra l'altro, l'accademia delle arti di Groninga, l'Accademia Minerva e la Schreierstoren di Rotterdam.\nMor\u00ec in Danimarca l'8 giugno 1999.\nMuseo.\nA Piet Blom \u00e8 dedicato dal 2013 un museo a Hengelo, il Piet Blom Museum"}
{"id": "5545527", "revid": "287204", "url": "https://it.wikipedia.org/wiki?curid=5545527", "title": "Cantone di Chambord", "text": "Il Cantone di Chambord \u00e8 una divisione amministrativa dell'Arrondissement di Blois e dell'Arrondissement di Romorantin-Lanthenay.\n\u00c8 stato costituito a seguito della riforma approvata con decreto del 21 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i 23 comuni di:"}
{"id": "5545533", "revid": "300067", "url": "https://it.wikipedia.org/wiki?curid=5545533", "title": "Stefan \u017divanovi\u0107", "text": ""}
{"id": "5545534", "revid": "287204", "url": "https://it.wikipedia.org/wiki?curid=5545534", "title": "Lega Nazionale A 1991-1992 (calcio femminile)", "text": "La Lega Nazionale A 1991-1992, campionato svizzero femminile di prima serie, si concluse con la vittoria del DFC Berna.\nClassifica.\nLegenda:\nNote:"}
{"id": "5545545", "revid": "1522738", "url": "https://it.wikipedia.org/wiki?curid=5545545", "title": "Ko Yong-hui", "text": "Biografia.\nKo Yong-hui (in coreano \uace0\uc6a9\ud76c) nacque a Osaka, in Giappone, da genitori di origine coreana. Il suo nome in Giappone era \"Takada Hime\". Pare che suo padre, Ko Gyon-tek, lavorasse in una ditta tessile di Osaka gestita dal ministero della guerra. Yong-hui ritorn\u00f2 con i genitori in Corea nel maggio del 1961 (o nel 1962 secondo altre fonti) nell'ambito di un programma di rimpatrio. Nei primi anni Settanta lavor\u00f2 come ballerina per la \"Mansudae Yesuldan\", un corpo di ballo di Pyongyang. Ko Yong-hui conobbe Kim Jong-il nel 1972. \nDal matrimonio ha avuto 3 figli: Kim Jong-Chul, Kim Jong-un e Kim Yo-jong. Sua sorella minore ottenne asilo politico dall'ambasciata statunitense di Berna, mentre si trovava in Svizzera per prendersi cura di Kim Jong-un durante un periodo di studio che il futuro dittatore trascorse in quel paese. Quest'ultimo dopo la morte del padre \u00e8 diventato leader Supremo della Corea del Nord. Si presume che Ko Yong-hui sia sepolta in Francia a Parigi dal 2004. La morte fu presumibilmente causata da un tumore al seno.\nOnori.\nIn Corea del Nord ci si riferisce a Ko Yong-hui solo mediante i titoli onorifici quali \"La Madre rispettata che \u00e8 il pi\u00f9 leale e fedele collaboratore del Grande Leader e Supremo Comandante\", \"La Madre di Pyongyang\" o \"La Madre del Grande Songun della Corea\"."}
{"id": "5545547", "revid": "481666", "url": "https://it.wikipedia.org/wiki?curid=5545547", "title": "To Abbeville Courthouse", "text": ""}
{"id": "5545548", "revid": "767487", "url": "https://it.wikipedia.org/wiki?curid=5545548", "title": "The Abbeville Court House", "text": "The Abbeville Court House (o \"To Abbeville Courthouse\") \u00e8 un cortometraggio muto del 1913 diretto da Charles M. Seay.\nProduzione.\nIl film - girato in Georgia - fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 18 luglio 1913."}
{"id": "5545549", "revid": "773636", "url": "https://it.wikipedia.org/wiki?curid=5545549", "title": "The Woman in Room 13", "text": ""}
{"id": "5545550", "revid": "1782831", "url": "https://it.wikipedia.org/wiki?curid=5545550", "title": "Cash (nome)", "text": "Origine e diffusione.\nIl nome deriva da un cognome che indicava un fabbricante di scatole, chiamate nel francese parlato dai Normanni \"casse\". Il prenome pu\u00f2 inoltre essere un ipocoristico del prenome Cassius.\nNegli anni settanta del XIX secolo, il nome risultava essere particolarmente diffuso nel Kansas.\nIl nome fu quindi \"riscoperto\" a partire dal 2003, anno in cui mor\u00ec il cantante country Johnny Cash.\nNel 2014 risult\u00f2 essere il 275\u00ba nome maschile pi\u00f9 diffuso negli Stati Uniti.\nOnomastico.\nIl nome \u00e8 adespota. Le persone che portano questo nome possono quindi festeggiare il proprio onomastico il 1\u00ba novembre, giorno dedicato alla festa di Ognissanti."}
{"id": "5545551", "revid": "767487", "url": "https://it.wikipedia.org/wiki?curid=5545551", "title": "The Story of the Bell", "text": "The Story of the Bell \u00e8 un cortometraggio muto del 1913 diretto da Walter Edwin.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 30 giugno 1913."}
{"id": "5545552", "revid": "599013", "url": "https://it.wikipedia.org/wiki?curid=5545552", "title": "Bank of the West Classic 2015 - Qualificazioni singolare", "text": "Le qualificazioni del singolare del Bank of the West Classic 2015 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5545553", "revid": "827882", "url": "https://it.wikipedia.org/wiki?curid=5545553", "title": "Kolors", "text": ""}
{"id": "5545554", "revid": "110157", "url": "https://it.wikipedia.org/wiki?curid=5545554", "title": "BleachBit", "text": "BleachBit \u00e8 un software libero per la pulizia dello spazio disco, la protezione della privacy, e l'ottimizzazione delle prestazioni del computer.\nStoria.\nBleachBit \u00e8 stato rilasciato pubblicamente il 24 dicembre 2008 per i sistemi GNU/Linux.\nLa versione 0.4.0 ha introdotto CleanerML, linguaggio di markup per la scrittura di nuovi strumenti di pulizia.\nIl 29 maggio 2009 nella versione 0.5.0 \u00e8 sta aggiunto il supporto per Windows XP, Vista e 7.\nIl 16 settembre del 2009, la versione 0.6.4 ha introdotto il supporto per la riga di comando.\nBleachBit \u00e8 disponibile per il download attraverso il suo sito web ed i repository di molte distribuzioni.\nA partire dal 15 Ottobre 2009, BleachBit \u00e8 stato pi\u00f9 attivo di 99,972% dei progetti su SourceForge, e in base alla popolarit\u00e0 di Ubuntu Popularity Contest, BleachBit era pi\u00f9 popolare del 93.44% dei pacchetti installati.\nTecnologia.\nBleachBit \u00e8 scritto in Python e utilizza PyGTK.\nLa maggior parte degli strumenti di BleachBit sono scritti in CleanerML, un linguaggio di markup basato su XML.\nCleanerML si occupa non solo dell'eliminazione di file, ma esegue anche azioni pi\u00f9 specialistiche come l'ottimizzazione di database SQLite (utilizzato, per esempio, per pulire Yum).\nLo strumento di sovrascrittura di file di BleachBit utilizza solo un singolo passaggio a causa della mancanza di prove che pi\u00f9 passaggi siano pi\u00f9 efficaci. Inoltre, pi\u00f9 passaggi sono significativamente pi\u00f9 lenti e possono dare all'utente un falso senso di sicurezza."}
{"id": "5545556", "revid": "1543377", "url": "https://it.wikipedia.org/wiki?curid=5545556", "title": "Bank of the West Classic 2015 - Singolare", "text": "Serena Williams era la detentrice del titolo, ma non ha partecipato.\nAngelique Kerber ha sconfitto in finale Karol\u00edna Pl\u00ed\u0161kov\u00e1 con il punteggio di 6-3, 5-7, 6-4.\nTeste di serie.\nLe prime quattro teste di serie hanno ricevuto un bye per il secondo turno"}
{"id": "5545559", "revid": "481666", "url": "https://it.wikipedia.org/wiki?curid=5545559", "title": "The Bells (film 1913)", "text": ""}
{"id": "5545571", "revid": "773636", "url": "https://it.wikipedia.org/wiki?curid=5545571", "title": "Auld Lang Syne (disambigua)", "text": ""}
{"id": "5545573", "revid": "1543377", "url": "https://it.wikipedia.org/wiki?curid=5545573", "title": "Bank of the West Classic 2015 - Doppio", "text": "Garbi\u00f1e Muguruza e Carla Su\u00e1rez Navarro erano le detentrici del titolo, ma non hanno partecipato.\nXu Yifan e Zheng Saisai hanno sconfitto in finale Anabel Medina Garrigues e Arantxa Parra Santonja con il punteggio di 6-1, 6-3."}
{"id": "5545574", "revid": "287204", "url": "https://it.wikipedia.org/wiki?curid=5545574", "title": "Cantone di Onzain", "text": "Il Cantone di Onzain \u00e8 una divisione amministrativa dell'Arrondissement di Blois.\n\u00c8 stato costituito a seguito della riforma approvata con decreto del 21 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i 26 comuni di:"}
{"id": "5545577", "revid": "287204", "url": "https://it.wikipedia.org/wiki?curid=5545577", "title": "Auld Lang Syne (film)", "text": ""}
{"id": "5545579", "revid": "110157", "url": "https://it.wikipedia.org/wiki?curid=5545579", "title": "James Lattimer", "text": "Biografia.\nParticolarmente interessato alle stelle di neutroni, attualmente \u00e8 professore di fisica e astronomia alla Stony Brook University di New York.\nAssieme ad Adam Burrows, nel 1986 propose il primo modello della nascita delle stelle di neutroni dalle esplosioni di supernovae, che prevedeva l'emissione di un altissimo numero di neutrini nel corso dell'evento. L'anno successivo, i dati provenienti dalla prima supernova osservata in tempi recenti, la SN 1987a nella Grande Nube di Magellano, confermarono il modello delineato da Lattimer e Adams.\nPi\u00f9 recentemente, nel 2011 Lattimer e i suoi collaboratori hanno scoperto, tramite lo studio del tasso di diminuzione della loro temperatura rilevato dal telescopio Chandra, la prima evidenza diretta di superfluidit\u00e0 e superconduttivit\u00e0 all'interno delle stelle di neutroni.\nNel 2015 ha ricevuto il Premio Hans Bethe con la seguente motivazione: \u00ab Per lavori teorici di notevole importanza nel relazionare i dati osservativi di supernovae e stelle di neutroni con l'emissione di neutrini, e per l'equazione di stato della materia in condizioni di densit\u00e0 superiore a quella del nucleo atomico \u00bb.\n\u00c8 membro della American Physical Society dal 2001."}
{"id": "5545582", "revid": "767487", "url": "https://it.wikipedia.org/wiki?curid=5545582", "title": "His Greatest Victory", "text": "His Greatest Victory \u00e8 un cortometraggio muto del 1913 diretto da George Lessey.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti l'8 agosto 1913."}
{"id": "5545583", "revid": "287204", "url": "https://it.wikipedia.org/wiki?curid=5545583", "title": "Cantone di Le Perche", "text": "Il Cantone di Le Perche \u00e8 una divisione amministrativa dell'Arrondissement di Blois e dell'Arrondissement di Vend\u00f4me.\n\u00c8 stato costituito a seguito della riforma approvata con decreto del 21 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i 50 comuni di:"}
{"id": "5545585", "revid": "536103", "url": "https://it.wikipedia.org/wiki?curid=5545585", "title": "Riff Raff (rapper)", "text": " Firm\u00f2 il suo primo contratto con la Swishahouse; attualmente \u00e8 legato all'etichetta discografica di Diplo, Mad Decent. Ha fatto parte del gruppo rap Three Loco insieme ad Andy Milonakis e Dirt Nasty. Il suo album di debutto Neon Icon \u00e8 stato pubblicato il 24 giugno 2014.\nBiografia.\nRiff Raff \u00e8 nato a Houston in Texas il 29 gennaio 1982. La madre, Anita Simco era una cameriera e il padre, Ronald Simco, un veterano della Guerra del Vietnam con gravi disturbi da stress post traumatico che lavor\u00f2 come ufficiale di polizia e direttore del Walmart. La madre \u00e8 cresciuta in Ohio, discendente di una famiglia di ebrei Tedeschi e Lituani che include parecchi sopravvissuti e vittime dell'Olocausto. Riff Raff \u00e8 il secondo di quattro fratelli. Lui e la sua famiglia vissero a Copperfield, una cittadina sita a 25 miglia da Houston. Nella sua infanzia era ossessionato dal basket, a cui giocava spesso con i bambini del suo quartiere. Successivamente i Simco si trasferirono nei pressi di Stone Creek, cittadina che ha recentemente riscontrato il diffondersi di varie gang. Frequent\u00f2 la Langham Creek High School, dove gioc\u00f2 come guardia tiratrice nella squadra di basket della scuola, prima di abbandonarla negli anni successivi. Successivamente ottenne il GED.\nPoco tempo dopo i suoi genitori divorziarono e al padre fu diagnosticato un cancro alle tonsille, si trasferirono quindi a Duluth, in Minnesota. Per un po' di tempo Riff Raff e i suoi fratelli fecero avanti e indietro tra Duluth e Houston, citt\u00e0 in cui rimase la madre. Nel 2001 si iscrisse all'Hibbing Community College ad Hibbing in Minnesota, dove fece parte della squadra di basket per un mese e si specializz\u00f2 in arti liberali. Sentendosi spaesato, nel 2003 torn\u00f2 ad Houston, dove inizi\u00f2 a verniciare auto e costruire la sua nuova identit\u00e0. Si trasfer\u00ec infine a Los Angeles, dove cominci\u00f2 ad intraprendere seriamente la sua carriera da rapper.\nCarriera musicale.\n2008 - 09: Gli inizi.\nRiff Raff inizi\u00f2 con il rap nel 2005, producendo CD amatoriali rappando sui beat di altri artisti e vendendoli in vari centri commerciali di Houston. Prese ispirazione da star di Houston come Devin the Dude e Paul Wall. Sfrutt\u00f2 molto i social-network come MySpace, YouTube e WorldStarHipHop verso la fine del 2008, pubblicando canzoni, video di vari freestyle e alcuni sketch. Tutto questo gli riusc\u00ec anche grazie all'aiuto del suo primo talent manager, DB da Boss, il cui studio gli forn\u00ec gli strumenti per registrare canzoni e video. DB parl\u00f2 di Riff Raff al LA Weekly definendolo molto deciso, ambizioso, intelligente e dedito al lavoro. Cominci\u00f2 a raccogliere i suoi capelli in delle treccine, cosa diffusa tra i \"Northsiders\" di Houston come Slim Thug e ad acquistare blings da TV Jewlery, un negozio fondato da Paul Wall e Johnny Dang, da cui Riff Raff acquist\u00f2 anche grills d'oro. Come molti artisti di Houston, spesso vendeva il suoi CD in centri commerciali e college, spesso insieme ad altri talenti locali come Fat Tony e Freestyle Bully.Fece numerose audizioni sperando di andare in televisione, prendendo anche parte ad uno spot pubblicitario di un burro di arachidi destinato ad adolescenti.\nProv\u00f2 anche, inutilmente, a far parte della serie Making the Band. Era cos\u00ec determinato nel voler diventare famoso che vol\u00f2 fino ad Atlanta per provare ad entrare nel reality show di MTV \"From G's to Gents\". Non appena venne a conoscenza che avrebbe fatto parte del cast per la seconda stagione, prima ancora di cominciare, si fece tatuare una gigantesca immagine del logo di MTV sul collo e modific\u00f2 il suo nome in \"MTV Riff Raff\". Anche se fu eliminato dalla serie nel secondo episodio, impression\u00f2 gli spettatori con il suo stravagante modo di vestirsi e la sua capacit\u00e0 di improvvisazione. A partire da questo episodio, negli inizi del 2009, cominci\u00f2 ad acquisire una certa popolarit\u00e0 e fu catapultato nella sua carriera.Nello stesso anno, cattur\u00f2 l'attenzione dell comico, attore e rapper Simon Rex, grazie al noto produttore The Alchemist. Rex contatt\u00f2 Riff Raff dopo aver guardato uno dei suoi freestyle in cui egli mostrava il suo numero di telefono e presto i due divennero amici cominciando a registrare canzoni come Riff Raff e Dirt Nasty. Successivamente il duo form\u00f2 un gruppo rap, i \"Three Loco\" insieme al comico Andy Milonakis. La popolarit\u00e0 di Riff Raff aument\u00f2, facendosi notare dai fan delle due celebrit\u00e0.\n2010 - 12: SODMG, Mad Decent, mixtape vari.\nNel 2011, Riff Raff si trasfer\u00ec a Los Angeles e cominci\u00f2 a lavorare per OG Ron C della Swishahouse. Successivamente Riff Raff cominci\u00f2 a pubblicare numerosi video musicali che contribuirono ad aumentare la sua fama in internet. Questi includono canzoni come \"Jose Canseco\" e \"Marc Jacobs\". Nella met\u00e0 del 2011, firm\u00f2 con l'etichetta discografica di Soulja Boy, la S.O.D. Money Gang Inc. Stranamente, Riff Raff entr\u00f2 a far parte dell'etichetta di Soulja Boy \"SODMG\" prima ancora che i due si incontrassero di persona. Riff Raff indoss\u00f2 la collana dell'etichetta discografica, se ne tatu\u00f2 il logo e modific\u00f2 nuovamente il suo nome, stavolta in \"Riff Raff SODMG\". Rimarranno affiliati per circa un anno durante il quale Riff Raff non venne mai pagato, motivo per il quale abbandon\u00f2 l'etichetta. In seguito alla loro scissione, Soulja Boy defin\u00ec pubblicamente Riff Raff come un \"cocainomane\".\nQualche tempo dopo inizi\u00f2 a collaborare con produttori come Diplo, Harry Fraud e il rapper Action Bronson. Il video musicale che pubblic\u00f2 a seguito della collaborazione con Fraud e Bronson, \"Bird on a Wire\", raggiunse il milione di visualizzazioni in circa due mesi. \"Bird on a Wire\" fu classificata come la ventisettesima miglior canzone del 2012 dalla rivista Complex Music.\nPi\u00f9 avanti nel 2012 pubblic\u00f2 i video di \"Larry Bird\", \"Time\" e della sua collaborazione con Chief Keef, \"Cuz My Gear\". Nell'aprile del 2012 Riff Raff annunci\u00f2 che stava lavorando insieme a Diplo ad un album provvisoriamente chiamato \"Jody Highroller\", con artisti come Skrillex, Usher, Soulja Boy, Gucci Mane, Mystikal e Rusko. Nel giugno del 2012, Riff Raff pubblic\u00f2 il mixtape \"Summer Of Surf\". Questa successione di eventi lo port\u00f2 alla firma con l'etichetta discografica di Diplo, \"Mad Decent\", nel giugno del 2012. Indipendentemente nel luglio dello stesso anno pubblic\u00f2 l'album \"The Golden Alien\". Successivamente pubblic\u00f2 il mixtape \"Birth of an Icon\", ad agosto, che fu classificato da Stereogum come \"mixtape della settimana\".\n2013 - oggi: Neon Icon.\nA seguito della pubblicazione del mixtape \"Hologram Panda\" col produttore Dame Grease, Riff Raff annunci\u00f2 ad MTV che il suo, ormai prossimo, secondo album sotto la Mad Decent si sarebbe intitolato \"Riff Raff, The Neon Icon\", successivamente abbreviato in Neon Icon. Nel 2013 annunci\u00f2 a Complex che il suo album sarebbe uscito durante il terzo trimestre del 2013.\nIl 25 giugno 2013 pubblic\u00f2 un singolo intitolato \"Dolce &amp; Gabbana\", prodotto da DJ Carnage come il primo singolo estratto da Neon Icon, anche se due giorni dopo annunci\u00f2 che la canzone non sarebbe stata inclusa nell'album. Nello stesso periodo, partecip\u00f2 nel singolo dei Far East Movement, \"The Illest\". Il 12 giugno pubblic\u00f2 un altro singolo non incluso nell'album, chiamato \"Mr. Popular\", e quattro giorni dopo ne pubblic\u00f2 il video musicale. Nell'Agosto del 2013, Riff Raff annunci\u00f2 che nel corso del 2014 avrebbe pubblicato un album in collaborazione con Action Bronson intitolato \"Galaxy Gladiators\".\nIl 26 novembre 2013 pubblic\u00f2 il primo singolo ufficiale estratto dall'album Neon Icon: \"How To Be The Man\", prodotto da Mustard. Nello stesso mese, durante un'intervista a Rolling Stone disse che successivamente all'album avrebbe pubblicato varie canzoni \"avanzate\" dalle sessioni di registrazione dell'album. Tra queste in particolare c'\u00e8 la canzone prodotta da Boi-1da, \"Real Boyz\", insieme ai rappers OJ da Juiceman e Cap 1; troviamo inoltre \"Suckas Askin' Questions\" con Lil Debbie e \"Shoulda Won a Grammy\" con Action Bronson. Nel marzo del 2014, prima dell'uscita dell'album, Rolling Stone incluse Neon Icon nella loro lista dei \"27 Must-Hear Albums of 2014\". Il 20 maggio 2014, Riff Raff annunci\u00f2 tramite il suo account Twitter che dopo cos\u00ec tanto ritardo, Neon Icon sarebbe stato pubblicato il 24 giugno dello stesso anno. Lo stesso giorno venne pubblicata la track-list ufficiale dell'album, che includeva le gi\u00e0 precedentemente annunciate collaborazioni con Mac Miller, Childish Gambino, Paul Wall, Mike Posner e Amber Coffman dei Dirty Projectors.\nNel 2015, durante il \"Vans Warped Tour\", Riff Raff ha assunto il bassista dei We Came As Romans', Andy Glass, per suonare il basso per lui durante il tour.\nLa polemica di Spring Breakers.\nIl 15 febbraio 2012, il regista Harmony Korine contatt\u00f2 Riff Raff per offrirgli una parte in un suo film che si sarebbe chiamato Spring Breakers. Una volta che i dettagli del film vennero resi noti, ci fu speculazione sul fatto che il protagonista, Alien, fosse basato su Riff Raff. Ad ogni modo, in accordo a James Franco, il suo personaggio fu basato sull'artista rap underground \"Dangeruss\". Disse \"certamente io ed Harmony guardammo alcuni dei video di Riff Raff per prendere ispirazione, ma fu solo uno dei tanti video che guardammo. Posso affermare che la pi\u00f9 grande influenza fu quella di questo rapper chiamato Dangeruss. Non \u00e8 molto conosciuto, ma era qui nel posto, viveva la sua vita, per me \u00e8 diventato il pi\u00f9 grande modello, \u00e8 lui nel film.\"\nCi fu molto avanti e indietro tra le parti riguardo a questo inconveniente. Durante il luglio del 2013, Riff Raff annunci\u00f2 che avrebbe denunciato i creatori di Spring Breakers per 10 milioni di dollari, per aver copiato la sua vita senza la sua autorizzazione o un appropriato riconoscimento. Nel settembre del 2013 ci fu una ricerca di atti giudiziari da parte di LA Weekly terminata senza alcun risultato.\nVita privata.\nRiff Raff \u00e8 conosciuto per i suoi numerosi tatuaggi, i quali includono i loghi di WolrdStarHipHop, MTV, NBA e BET, quest'ultimo \u00e8 stato recentemente coperto con un tatuaggio del suo cane, \"Jody Husky\". \u00c8 un grande fan dei Simpsons, ha infatti una catena di Bart Simpson e, sul suo busto, un tatuaggio di Bart che tiene in mano delle provette con la scritta \"The Freestyle Scientist\".\nPrecedenti penali.\nL'11 agosto 2013 Riff Raff \u00e8 stato arrestato a Greensboro, in North Carolina, dopo che la polizia trov\u00f2 nella sua auto delle bottiglie di alcool, marijuana e funghi allucinogeni. Riff Raff fu portato in prigione e schedato assieme ai due passeggeri che si trovavano con lui. Fu rilasciato senza cauzione dopo qualche ora."}
{"id": "5545586", "revid": "1442080", "url": "https://it.wikipedia.org/wiki?curid=5545586", "title": "Citi Open 2015 - Qualificazioni singolare femminile", "text": "Le qualificazioni del singolare femminile del Citi Open 2015 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5545587", "revid": "287204", "url": "https://it.wikipedia.org/wiki?curid=5545587", "title": "Linguaggio (disambigua)", "text": ""}
{"id": "5545588", "revid": "1543377", "url": "https://it.wikipedia.org/wiki?curid=5545588", "title": "Buddhismo in Russia", "text": "Storicamente il buddhismo \u00e8 stato incorporato nelle terre di Russia nei primi anni del XVII secolo; \u00e8 considerata una delle religione tradizionali della Russia, facendo quindi parte integrante del patrimonio storico russo. Oltre alle tradizioni monastiche storiche di Buriazia, Calmucchia e a Tuva, il buddhismo si \u00e8 oramai diffuso a macchia d'olio in tutto il paese con una variet\u00e0 di gruppi etnici di convertiti.\nLa principale forma di buddhismo presente in Russia \u00e8 quello della scuola Gelukpa facente parte del buddhismo tibetano, oltre ad altre scuole tibetane minoritarie. Anche se il buddhismo tibetano \u00e8 pi\u00f9 spesso associato al Tibet, esso si \u00e8 ampiamente diffuso in Mongolia ed attraverso di essa anche in Russia.\nSi \u00e8 diffuso inizialmente soprattutto in quelle regioni russe che geograficamente e/o culturalmente si trovavano vicini al mondo mongolo, o abitate da gruppi etnici mongoli: oltre alla Buriazia, nel Territorio della Transbajkalia, a Tuva ed in Calmucchia; quest'ultima \u00e8 l'unica regione a maggioranza buddhista in Europa, ed \u00e8 situata a nord della catena del Caucaso.\nGi\u00e0 nel 1887 erano presenti ventinove case editrici e numerosi datsan (universit\u00e0-monasteri); ma a seguito della rivoluzione russa scoppiata nel 1917 tutte le datsan furono chiuse. Nel 1930 i buddhisti soffrirono particolarmente per le persecuzioni, assieme a tutte le altre comunit\u00e0 religiose in Unione Sovietica, con i lama (buddhismo) espulsi ed accusati di essere \"spie giapponesi\" e \"nemici del popolo\".\nDopo la caduta dell'Unione Sovietica nel 1991, un revival buddhista si \u00e8 verificato in Calmucchia con l'elezione del presidente Kirsan Nikolaevi\u010d Iljum\u017einov. Ha ripreso velocemente ad espandersi anche in Buriazia e a Tuva ed iniziando a diffondersi anche in altre regioni pi\u00f9 interne del territorio russo.\nNel 1992 il Dalai Lama ha fatto la sua prima visita a Tuva.\nOggi si trovano diversi monasteri universitari buddhisti tibetani, concentrati soprattutto in Siberia, riconosciuti come datsan.\nFyodor Shcherbatskoy, famoso studioso russo di indologia, che viaggi\u00f2 durante il periodo dell'impero russo tra l'India e la Mongolia, viene a tutt'oggi ampiamente considerato come uno dei maggiori responsabili d'aver gettato le basi per lo studio del buddhismo nel mondo occidentale."}
{"id": "5545591", "revid": "110157", "url": "https://it.wikipedia.org/wiki?curid=5545591", "title": "White Sewing Machine Company", "text": "La White Sewing Machine Company fu un'azienda statunitense di macchine da cucire, fondata nel 1858 e situata a Templeton.\nStoria.\nFondata da Thomas H. White come White Manufacturing Company e con stabilimento a Cleveland dal 1866, prese il nome di White Sewing Machine Company quando venne incorporata nel 1876.\nLa White Motor Company fu fondata dalla famiglia White, come entit\u00e0 separata dal gruppo, nel 1900.\nL'azienda, che cambi\u00f2 nome in White Consolidated Industries nel 1964, fu acquisita nel 1986 dalla Electrolux, che nel 2006 ne vendette la linea a marchio Husqvarna, mentre il marchio White fu utilizzato per i prodotti low-entry. Il marchio White-Westinghouse rimane di propriet\u00e0 della Electrolux ed \u00e8 l'unico rimasto della White Sewing, senza per\u00f2 marchiare nessuna macchina da cucire.\nI marchi Husqvarna Viking, Singer e Pfaff sono divenuti propriet\u00e0 della SVP Worldwide.\nNella cultura popolare.\nNel film del 1976 di Brian De Palma Carrie - Lo sguardo di Satana, la madre della protagonista usa cucire con una macchina storica White."}
{"id": "5545599", "revid": "767487", "url": "https://it.wikipedia.org/wiki?curid=5545599", "title": "The Mystery of West Sedgwick", "text": "The Mystery of West Sedgwick \u00e8 un cortometraggio muto del 1913. Non si conosce il nome del regista del film prodotto dalla Edison, basato su un soggetto di Carolyn Wells.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche degli Stati Uniti il 22 agosto 1913."}
{"id": "5545600", "revid": "599013", "url": "https://it.wikipedia.org/wiki?curid=5545600", "title": "Citi Open 2015 - Doppio femminile", "text": "Sh\u016bko Aoyama e Gabriela Dabrowski erano le detentrici del titolo ma la Dabrowski ha scelto di non partecipare. Aoyama ha fatto coppia con Eri Hozumi ma sono state sconfitte nei quarti di finale da Lara Arruabarrena e Andreja Klepa\u010d.\nBelinda Bencic e Kristina Mladenovic hanno sconfitto in finale Arruabarrena e Klepa\u010d con il punteggio di 7-5, 7-67.\nTeste di serie.\nLa prima testa di serie ricevono un bye per il secondo turno."}
{"id": "5545601", "revid": "767487", "url": "https://it.wikipedia.org/wiki?curid=5545601", "title": "Honolulu (film 2001)", "text": "Honolulu \u00e8 un film del 2001 composto di 7 episodi diretti da Uschi Ferstl, Florian Gallenberger, Saskia Jell, Vanessa Jopp, Matthias Lehmann, Beryl Schennen e Sandra Schmidt. Nel cast compaiono Daniel Br\u00fchl, Alexandra Maria Lara e Julia Hummer.\nIl nome \"Honolulu\" si riferisce alla capitale dello stato USA delle isole Hawaii ma gli episodi sono tutti ambientati in una localit\u00e0 vicino a Monaco di Baviera e rappresentano episodi della vita di alcune persone aventi come elemento comune un autobus del paese."}
{"id": "5545602", "revid": "287204", "url": "https://it.wikipedia.org/wiki?curid=5545602", "title": "Cantone di Romorantin-Lanthenay", "text": "Il Cantone di Romorantin-Lanthenay \u00e8 una divisione amministrativa dell'Arrondissement di Romorantin-Lanthenay.\n\u00c8 stato costituito a seguito della riforma approvata con decreto del 21 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i 6 comuni di:"}
{"id": "5545606", "revid": "773636", "url": "https://it.wikipedia.org/wiki?curid=5545606", "title": "Dafni e Cloe", "text": ""}
{"id": "5545608", "revid": "287204", "url": "https://it.wikipedia.org/wiki?curid=5545608", "title": "Lega Nazionale A 1992-1993 (calcio femminile)", "text": "La Lega Nazionale A 1992-1993, campionato svizzero femminile di prima serie, si concluse con la vittoria del SV Seebach.\nClassifica.\nLegenda:\nNote:"}
{"id": "5545620", "revid": "1442080", "url": "https://it.wikipedia.org/wiki?curid=5545620", "title": "Citi Open 2015 - Singolare femminile", "text": "Svetlana Kuznecova era la detentrice del titolo, ma si \u00e8 ritirata prima del suo match di secondo turno a causa di un infortunio alla gamba sinistra.\nSloane Stephens ha sconfitto in finale Anastasija Pavlju\u010denkova con il punteggio di 6-1, 6-2."}
{"id": "5545624", "revid": "287204", "url": "https://it.wikipedia.org/wiki?curid=5545624", "title": "Cantone di La Sologne", "text": "Il Cantone di La Sologne \u00e8 una divisione amministrativa dell'Arrondissement di Romorantin-Lanthenay.\n\u00c8 stato costituito a seguito della riforma approvata con decreto del 21 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i 14 comuni di:"}
{"id": "5545626", "revid": "287204", "url": "https://it.wikipedia.org/wiki?curid=5545626", "title": "Cantone di Vend\u00f4me", "text": "Il Cantone di Vend\u00f4me \u00e8 una divisione amministrativa dell'Arrondissement di Vend\u00f4me.\n\u00c8 stato costituito a seguito della riforma approvata con decreto del 21 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende gli 8 comuni di:"}
{"id": "5545627", "revid": "2201726", "url": "https://it.wikipedia.org/wiki?curid=5545627", "title": "Serena Au\u00f1\u00f3n-Chancellor", "text": "\u00c8 partita per la sua prima missione spaziale il 6 giugno 2018 a bordo della Sojuz MS-09 per le Expedition 56/57.\nVita privata.\nIl padre, Jorge Au\u00f1\u00f3n, \u00e8 un esiliato cubano arrivato negli Stati Uniti nel 1960. \u00c8 sposata con Jeff Chancellor e ha una figliastra di nome Serafina Chancellor. Au\u00f1\u00f3n-Chancellor \u00e8 un operatore radioamatoriale autorizzato con il segnale di chiamata KG5TMT.\nCarriera come medico.\nAu\u00f1\u00f3n-Chancellor ha conseguito una laurea in ingegneria elettrica alla George Washington University, a Washington nel 1997 e un dottorato in medicina all'University of Texas - Health Science Center a Houston nel 2001. Dopo aver completato tre anni di tirocinio in medicina interna all'University of Texas Medical Branch (UTMB) a Galveston, Texas, nel 2004, ha svolto un anno aggiuntivo come Capo specializzando nel Dipartimento di Medicina interna. Inoltre nel 2007 ha completato un tirocinio in medicina aerospaziale all'UTMB e un master in Salute pubblica. \u00c8 certificata sia in medicina interna che medicina aerospaziale. Au\u00f1\u00f3n-Chancellor ha iniziato a lavorare al Johnson Space Center ad agosto 2006 come Medico di volo con il contratto tra UTMB/Wyle Bioastronautics e la NASA. Ha trascorso pi\u00f9 di nove mesi in Russia a supporto delle operazioni mediche per i membri degli equipaggi della Stazione Spaziale Internazionale (ISS) nella Citt\u00e0 delle Stelle e nel Kazakistan, inclusi gli addestramenti di sopravvivenza in acqua in Ucraina. Durante la missione Shuttle STS-127 \u00e8 stata Vice medico di volo dell'equipaggio e poi vice capo nelle operazioni mediche del programma Orion. Durante la sua carriera di medico aerospaziale ha partecipato a diverse ricerche scientifiche sulle radiazioni spaziali e i rischi che causano alla salute.\nCarriera alla NASA.\nNel luglio del 2009 \u00e8 stata selezionata come candidata astronauta del Gruppo 20 degli Astronauti NASA. Durante i primi due anni ha preso parte all'addestramento di base degli ASCAN in cui ha acquisito conoscenze sui sistemi della ISS, nelle attivit\u00e0 extraveicolari (EVA) e robotiche, nel volo a bordo dei T-38, nelle esercitazioni di sopravvivenza in acqua e nei boschi. Tra il 2010 e 2011 ha partecipato a due missioni ANSMET (\"Antarctic Search for Meteorites\"). Nel giugno del 2012 \u00e8 stata assegnata a NEEMO 16 come membro della squadra a terra che manovrava il sommergibile monoposto Deep Worker. A luglio 2015 ha partecipato ad un'altra missione NEEMO, NEEMO 20, questa volta come membro dell'equipaggio permanente del modulo abitativo subacqueo Aquarius. In attesa di essere assegnata ad una missione ha lavorato anche come CAPCOM della ISS e Capo CAPCOM per le missioni cargo di rifornimento SpaceX CRS-4 e SpaceX CRS-8. Il 28 marzo 2017 la NASA ha annunciato l'assegnazione di Au\u00f1\u00f3n-Chancellor alle Expedition 58/59 ma all'inizio dell'anno successivo \u00e8 stata trasferita alle Expedition 56/57, prendendo il posto di Jeanette Epps.\nExpedition 56/57.\nIl 6 giugno 2018 \u00e8 partita dal Cosmodromo di Baikonur a bordo della Sojuz MS-09 con il comandante Sergej Prokop'ev e l'ingegnere di volo 1 Alexander Gerst ed attraccata alla ISS dopo due giorni di viaggio. Durante la sua permanenza in orbita di quasi 200 giorni ha svolto centinaia di esperimenti scientifici in vari campi, tra cui medici, biologici e fisici. Durante le EVA russe del 15 agosto e dell'11 dicembre 2018 ha ricoperto il ruolo di membro IV (Intraveicolare), aiutando i cosmonauti nelle operazioni pre e post EVA. Il rientro a Terra \u00e8 avvenuto il 20 dicembre 2018."}
{"id": "5545628", "revid": "767487", "url": "https://it.wikipedia.org/wiki?curid=5545628", "title": "Winsome Winnie's Way", "text": "Winsome Winnie's Way \u00e8 un cortometraggio muto del 1913. Non si conosce il nome del regista del film prodotto dalla Edison basato su un soggetto di Carolyn Wells.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio di 225 metri - usc\u00ec nelle sale cinematografiche degli Stati Uniti il 7 luglio 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, il documentario \"Over the Great Divide in Colorado\"."}
{"id": "5545629", "revid": "773636", "url": "https://it.wikipedia.org/wiki?curid=5545629", "title": "Revolutionshochzeit", "text": ""}
{"id": "5545632", "revid": "119232103", "url": "https://it.wikipedia.org/wiki?curid=5545632", "title": "White-Westinghouse", "text": "White-Westinghouse \u00e8 un marchio di elettrodomestici di propriet\u00e0 della CBS Corporation.\nStoria.\nWestinghouse entr\u00f2 nel settore degli elettrodomestici quando acquist\u00f2 la Copeman Electric Stove Company nel 1917; la sede di produzione fu cos\u00ec trasferita da Flint a Mansfield. La Copeman produsse la sua prima cucina elettrica nel 1914. La cucina elettrica era stata inventata da Thomas Ahearn nel 1892.\nL'azienda moderna venne fondata nel 1975 quando la White Consolidated Industries acquist\u00f2 la divisione degli elettrodomestici bianchi della Westinghouse Electric Corporation. La White Consolidated Industries fu successivamente acquisita dalla Electrolux Group nel 1986.\nA met\u00e0 degli anni novanta fu concesso l'uso del marchio White-Westinghouse alla catena statunitense Kmart. L'accordo di uso del marchio fu concesso da Windmere-Durable Holdings, Salton/Maxim Housewares e New M-Tech Corp., in licenza da Westinghouse Electric. I televisori rimarchiati furono prodotti dalla Daewoo. La concessione venne dissolta agli inizi degli anni 2000.\nDal 2006 la Electrolux fabbrica elettrodomestici a marchio White-Westinghouse."}
{"id": "5545635", "revid": "767487", "url": "https://it.wikipedia.org/wiki?curid=5545635", "title": "Over the Great Divide in Colorado", "text": "Over the Great Divide in Colorado \u00e8 un cortometraggio muto del 1913. Non si conosce il nome del regista del film, un documentario prodotto dalla Edison.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio di 75 metri - usc\u00ec nelle sale cinematografiche degli Stati Uniti il 7 luglio 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, la commedia \"Winsome Winnie's Way\"."}
{"id": "5545636", "revid": "287204", "url": "https://it.wikipedia.org/wiki?curid=5545636", "title": "Sultanato di Lahej", "text": "Il Lahej (in arabo: \u0644\u062d\u062c Lahij), ufficialmente Sultanato di Lahej (in arabo: \u0633\u0644\u0637\u0646\u0629 \u0644\u062d\u062c Saltanat Lahij), o, a volte indicato come Sultanato Abdali (in arabo: \u0633\u0644\u0637\u0646\u0629 \u0627\u0644\u0639\u0628\u062f\u0644\u064a Saltanat al-'Abdal\u012b), \u00e8 stato un sultanato dello Yemen meridionale. La monarchia \u00e8 stata ufficialmente abolita nel 1967.\nStoria.\nXVIII - XIX secolo.\nIl Lahej era il sultanato della dinastia Abdali. Nel 1740 il sultano Abdali divenne indipendente, dopo un processo iniziato nel 1728.\nIl Sultanato di Lahej perse la propria indipendenza, dopo la spedizione ad Aden della Royal Navy nel 1839. Il sultano firm\u00f2 quindi numerosi trattati con i britannici. Nel 1863, in vista dell'apertura del canale di Suez, entr\u00f2 a far parte del Protettorato di Aden.\nXX secolo.\nDurante la prima guerra mondiale, l'Impero ottomano prese il controllo della regione. Nel 1918 il paese fu riconquistato e ritorn\u00f2 ad essere un protettorato britannico. Il Lahej godeva di buone relazioni con gli inglesi, nonostante l'uccisione accidentale del sultano Fadhl ibn Ali al Abdali da parte delle truppe britanniche nel 1918, che lo avevano scambiato per un soldato nemico ottomano. Nel 1948, la zona tribale di Subeihi fu assorbita dal sultanato.\nNel 1958, il Regno Unito era preoccupato che il sultano regnante, Ali bin Abd al Karim al Abdali, un nazionalista arabo, avrebbe rifiutato di aderire alla Federazione degli Emirati Arabi del Sud, e lo depose. Il Lahej alla fine si un\u00ec alla Federazione e pi\u00f9 tardi all'entit\u00e0 che la segu\u00ec, la Federazione dell'Arabia Meridionale.\nNel 1967 il nuovo regime comunista espulse il sultano. La monarchia venne abolita alla fondazione della Repubblica Democratica Popolare dello Yemen.\nIl territorio del paese \u00e8 oggi parte dello Yemen.\nElenco dei sultani.\nI regnanti portavano il titolo di \"Sultan Lahj\".\nEconomia.\nImpero britannico.\nL'economia del Sultanato di Lahej, come tutti gli altri principati semi-indipendenti della zona, era fortemente influenzata dalla presenza del porto di Aden, scalo fondamentale nella rotta verso le Indie. La Gran Bretagna industrializzata del XIX secolo, con la sua economia in rapida espansione, aveva bisogno di una migliore e pi\u00f9 affidabile via di comunicazione con l'India britannica per le operazioni della Compagnia britannica delle Indie orientali.\nNel 1863, in vista dell'imminente apertura del canale di Suez il Regno Unito miglior\u00f2 le difese della regione e il porto di Aden. Il Sultanato faceva parte dello sforzo dell'Impero Britannico per proteggere la via di mare tra il Mediterraneo e l'India.\nRisorse.\nA partire dal 1920, la regione di Lahej produceva sale da saline di propriet\u00e0 del governo ottomano."}
{"id": "5545652", "revid": "834", "url": "https://it.wikipedia.org/wiki?curid=5545652", "title": "La Souriante Madame Beudet", "text": ""}
{"id": "5545655", "revid": "117863483", "url": "https://it.wikipedia.org/wiki?curid=5545655", "title": "Arp 220", "text": "Arp 220 \u00e8 il risultato di una collisione tra due galassie, ora nel pieno di un processo di fusione. \u00c8 situata in direzione della costellazione del Serpente alla distanza di circa 250 milioni di anni luce.\n\u00c8 inserita nell'Atlas of Peculiar Galaxies stilato dall'astronomo Halton Arp e pubblicato nel 1996 dal California Institute of Technology.\nCaratteristiche.\nArp 220 \u00e8 la galassia ultraluminosa all'infrarosso (ULIRG) pi\u00f9 vicina alla Terra. La sua emissione di energia fu scoperta da IRAS proprio in quanto collocata soprattutto nello spettro del lontano infrarosso.\nSpesso considerata come il prototipo della ULIRG, \u00e8 stata oggetto di molti studi. \nSi suppone che gran parte dell'emissione di energia sia il risultato di una massiccia attivit\u00e0 di formazione stellare (starburst), probabilmente innescata dall'interazione di due galassie pi\u00f9 piccole.\nRecenti osservazioni del Telescopio spaziale Hubble, nel 2002 e 1997, effettuate nella luce visibile con l'Advanced Camera for Surveys e nell'infrarosso con la Near Infrared Camera and Multi-Object Spectrometer, hanno rivelato la presenza di pi\u00f9 di 200 ammassi stellari nella parte centrale della galassia. \nIl pi\u00f9 massiccio di questi ammassi contiene una quantit\u00e0 di materia equivalente a circa 10 milioni di masse solari.\nLe osservazioni nello spettro dei raggi X, effettuate dai telescopi spaziali Chandra e XMM-Newton, hanno evidenziato che probabilmente Arp 220 contiene al centro un nucleo galattico attivo (AGN), il che pone l'interessante questione di nesso tra le interazioni di galassie e i nuclei galattici attivi, dal momento che si ritiene che l'interazione delle galassie sia l'innesco per la formazione stellare e pu\u00f2 contribuire alla formazione di buchi neri supermassicci alla base dei nuclei galattici attivi.\nCon grande sorpresa sono state scoperte e studiate un gran numero di galassie ultraluminose all'infrarosso come Arp 220 grazie alle campagne osservative condotte nelle lunghezze d'onda submillimetriche utilizzando strumenti come il Submillimetre Common-User Bolometer Array (SCUBA) al James Clerk Maxwell Telescope.\nGli astronomi dell'Arecibo Observatory hanno rilevato molecole organiche nella galassia.\nArp 220 contiene anche due sorgenti maser, un megamaser OH e un maser ad acqua.\nNell'ottobre 2011 gli astronomi individuarono contemporaneamente ben sette supernove all'interno di Arp 220"}
{"id": "5545657", "revid": "767487", "url": "https://it.wikipedia.org/wiki?curid=5545657", "title": "Scenes of Other Days", "text": "Scenes of Other Days \u00e8 un cortometraggio muto del 1913 diretto da Charles M. Seay.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti l'8 luglio 1913."}
{"id": "5545658", "revid": "287204", "url": "https://it.wikipedia.org/wiki?curid=5545658", "title": "L'oro del mondo (romanzo)", "text": "L'oro del mondo \u00e8 un romanzo di Sebastiano Vassalli del 1987. Il termine \"Oro\" del titolo si riferisce ai cercatori d'oro lungo il fiume Ticino attivi fino al Secondo Dopoguerra; l'autore scrive: \u00abViviamo per quelle poche pagliuzze di felicit\u00e0 che rimangono in fondo alla memoria come l'oro sul fondo della b\u00e0tea\u00bb). Nel 2014 \u00e8 uscita una nuova edizione da Interlinea, con un testo inedito in ricordo di Giulio Einaudi.\nTrama.\nSebastiano \u00e8 un giovane \"Huckleberry Finn\" padano che alla fine della Seconda guerra mondiale, quando gran parte della popolazione nel nord Italia soffre la fame, vive il passaggio verso la maturit\u00e0 con lo zio al quale un padre irresponsabile e affarista l'ha affidato. \u00c8 ambientato tra la citt\u00e0 di Novara e le rive del Ticino i cercatori d'oro sperano di scovare nel fiume un poco di fortuna e lo fanno accanto a bracconieri, ambulanti e barcaioli. Cos\u00ec, in una specie di frontiera americana alla Mark Twain, tra la citt\u00e0 di Milano e la pianura del Piemonte, tutti tentano di voltare le spalle alle macerie del conflitto appena finito. Questa narrazione picaresca (che apre squarci su epoche e piani diversi con temi come l'eccidio di Cefalonia e i compromessi dell'industria culturale e letteraria con protagonista l'editore Giulio Einaudi) va alla ricerca del carattere nazionale degli italiani individuato nelle contraddizioni di quegli anni quando il Paese \u00e8 ancora diviso e invischiato tra fascisti e antifascisti anche se \u00abil limite tra il giusto e l'ingiusto non \u00e8 mai cancellato\u00bb.\nTrasposizioni e iniziative.\nIl regista Carlo Mazzacurati ha pi\u00f9 volte manifestato il desiderio di ricavarne un film.. Il romanzo \u00e8 stato al centro dell'edizione 2014 del festival internazionale Scrittori&amp;giovani di Novara a cura di Roberto Cicala con reading, distribuzioni nelle scuole e dibattiti. Ne \u00e8 stato ricavato anche lo spettacolo teatrale \"Acquadoro\" da un progetto di Lucilla Giagnoni e Paolo Pizzimenti.\nRiconoscimenti.\nNel 1988 il romanzo ha vinto il Premio Comisso per la Narrativa."}
{"id": "5545659", "revid": "834", "url": "https://it.wikipedia.org/wiki?curid=5545659", "title": "Bulldog Drummond (personaggio)", "text": ""}
{"id": "5545662", "revid": "287204", "url": "https://it.wikipedia.org/wiki?curid=5545662", "title": "Lega Nazionale A 1994-1995 (calcio femminile)", "text": "La Lega Nazionale A 1994-1995, campionato svizzero femminile di prima serie, si concluse con la vittoria del DFC Berna.\nClassifica.\nLegenda:\nNote:"}
{"id": "5545664", "revid": "1305772", "url": "https://it.wikipedia.org/wiki?curid=5545664", "title": "Academy of Music", "text": "L'Academy of Music \u00e8 un teatro dell'opera di Filadelfia, il pi\u00f9 antico degli Stati Uniti d'America. \u00c8 sede principale del \"Pennsylvania Ballet\" e dell'\"Opera Company of Philadelphia\". Fino al 2001 era sede anche dell'Orchestra di Filadelfia.\nStoria.\nL'edificio fu progettato dall'architetto francese Napol\u00e9on Le Brun e fu terminato nel 1857. La prima opera rappresentata fu \"Il Trovatore\" di Verdi.\nFra i maggiori artisti che si sono esibiti in questo teatro, uno dei pi\u00f9 prestigiosi d'America, ci sono Marian Anderson, Maria Callas, Enrico Caruso, Aaron Copland, Vladimir Horowitz, Gustav Mahler, Pietro Mascagni, Anna Pavlova, Luciano Pavarotti, Itzhak Perlman, Leontyne Price, Sergej Rachmaninov, Artur Rubinstein, Isaac Stern, Richard Strauss, Igor' F\u00ebdorovi\u010d Stravinskij, Joan Sutherland, and P\u00ebtr Il'i\u010d \u010cajkovskij. Nel 1907 vi fu rappresentata \"Madama Butterfly\" con Enrico Caruso e Geraldine Farrar alla presenza di Giacomo Puccini.\nNel XXI secolo si sono esibiti anche artisti estranei alla musica classica, come Noel Gallagher nel 2011.\nLa sala ha circa 3.000 posti a sedere"}
{"id": "5545667", "revid": "767487", "url": "https://it.wikipedia.org/wiki?curid=5545667", "title": "The Diamond Crown", "text": "The Diamond Crown \u00e8 un cortometraggio muto del 1913 scritto e diretto da J. Searle Dawley.\nPrimo episodio della serie \"Kate Kirby's Cases\".\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 12 luglio 1913."}
{"id": "5545668", "revid": "6923", "url": "https://it.wikipedia.org/wiki?curid=5545668", "title": "TeleNav", "text": "Telenav () \u00e8 un'azienda di servizi di localizzazione senza fili statunitense che offre sistemi di navigazione GPS, ricerca locale, soluzione di navigazione per il settore automobilistico, pubblicit\u00e0 via cellulare, automatizzazione del flusso di lavoro.\nFu fondata nel 1999 a Sunnyvale, in California.\nNel 2015 ha siglato un accorto con Toyota per un sistema alternativo a Android Auto e CarPlay di navigazione satellitare per automobili."}
{"id": "5545670", "revid": "585241", "url": "https://it.wikipedia.org/wiki?curid=5545670", "title": "Monte Arayat", "text": "Il Monte Arayat \u00e8 uno stratovulcano estinto delle Filippine che si eleva per m.s.l.m. nel territorio della municipalit\u00e0 di Arayat, nella regione del Luzon Centrale, nella parte settentrionale dello Stato asiatico.\nIl vulcano, interamente coiperto di foresta e principalmente costituito di basalto e andesite, svetta sulla pianura centrale dell'isola di Luzon a nord-est di Angeles, nella provincia di Pampanga, circa 50 km a Est del vulcano Pinatubo. Un largo cratere fratturato sommitale sembrerebbe essere la sorgente di una vasta frana collinosa composta di vari materiali eruttivi a Ovest e Nord-ovest del vulcano.\nLe varie attivit\u00e0 eruttive del passato hanno creato un duomo di lava in andesite conosciuto come \"White Rocks\" (rocce bianche) che si erge sui bordi dell'anfiteatro formatosi dopo lo sprofondamento dell'edificio. Non vi sono notizie di attivit\u00e0 vulcaniche negli ultimi duemila anni, se non alcune attivit\u00e0 fumaroliche che hanno origine nei pressi del cratere.\nL'Arayat \u00e8 compreso nel territorio del Parco nazionale del Monte Arayat, area naturale protetta istituita nel 1937."}
{"id": "5545671", "revid": "6923", "url": "https://it.wikipedia.org/wiki?curid=5545671", "title": "Federazione dell'Arabia Meridionale", "text": "La Federazione dell'Arabia Meridionale (in arabo: \u0627\u062a\u062d\u0627\u062f \u0627\u0644\u062c\u0646\u0648\u0628 \u0627\u0644\u0639\u0631\u0628\u064a Ittihad al-Jan\u016bb al-'Arab\u00ee) fu un'organizzazione di stati sotto la protezione britannica in quella che sarebbe poi diventata la Repubblica Democratica Popolare dello Yemen. La Federazione fu costituita il 4 aprile 1962 dai 15 stati della Federazione degli Emirati Arabi del Sud. Il 18 gennaio 1963 venne fusa con la colonia della Corona di Aden. Nel giugno 1964 ader\u00ec anche il Sultanato di Aulaqi Superiore raggiungendo un totale di 17 stati membri. Una squadra venne inviata agli VIII Giochi dell'Impero e del Commonwealth Britannico tenutisi a Kingston, in Giamaica, nel 1966. La Federazione fu abolita dopo la caduta di tutte le monarchie dei paesi membri e la nascita della Repubblica Democratica Popolare dello Yemen il 30 novembre 1967.\nFrancobolli.\nLa Federazione emise francobolli propri dal 1963 al 1966. Fino al 1\u00ba aprile 1965, il maggior numero di questi erano parte di emissioni concordate con tutti i territori del Commonwealth. La prima emissione indipendente era composta da 14 francobolli: in cui dieci, per un valore nominale di 5-75 fils, raffiguravano lo stemma della Federazione in un unico colore e quattro, con i valori pi\u00f9 elevati (di 100, 250, 500 fils e un dinaro), raffiguravano la bandiera della Federazione.\nI francobolli di cui sopra sono quelli elencati nel Catalogo Filatelico Scott Standard. Un certo numero di altri francobolli sono stati pubblicati e sono elencati da Stanley Gibbons e da altri cataloghi di francobolli ampiamente utilizzati. \u00c8 possibile, o anche probabile, che alcuni francobolli di questo paese non siano stati emessi solo per l'uso postale, ma anche come pezzi per collezionisti."}
{"id": "5545686", "revid": "287204", "url": "https://it.wikipedia.org/wiki?curid=5545686", "title": "Il robot di Natale e altri racconti", "text": "Il robot di Natale e altri racconti \u00e8 una raccolta di racconti di Sebastiano Vassalli del 2006.\nIn cinque testi brevi lo scrittore rivela un Natale controcorrente, partendo dalla cronaca (il primo robot inviato su Marte o un uomo morto trovato davanti alla tv il 25 dicembre) o dalla tradizione (la storia di Maria di Nazareth e della nascita di Ges\u00f9 usando come fonti i vangeli apocrifi). Non manca un racconto sul cibo: \u00abNatale come festa del cibo viene certamente molto prima del natale cristiano\u00bb.\nRacconti contenuti.\n\"Il robot di Natale\".\nL'arrivo su Marte del robot Beagle 2, previsto per il Natale del 2003, e dei successivi Spirit e Opportunity, d\u00e0 spunto per delle riflessioni, da parte dell'autore, su cosa spinge l'uomo a mandare delle sonde nel cosmo. Egli giunge alla conclusione che solo la scoperta di un nemico extraterrestre potrebbe portare alla pace sulla Terra.\n\"Natale in casa Dirkcs\".\nL'amburghese Wolfgang Dircks viene ritrovato morto in casa, seduto davanti al proprio televisore, dopo cinque anni dal decesso, con ancora le luci dell'albero di Natale accese.\n\"Ges\u00f9 in tiv\u00f9\".\nGes\u00f9 viene invitato a \"Porta a Porta\", il \"talk show\" condotto da Bruno Vespa, ma le sue parole suscitano preoccupazione negli autori della trasmissione e finiscono con l'essere censurate.\n\"La festa del cibo (il santo maiale)\".\nL'autore disquisisce sulle origini precristiane delle festivit\u00e0 natalizie e sulle grandi abbuffate che le hanno sempre accompagnate, citando dei casi di morte per indigestione avvenuti nel passato e una nota scritta al riguardo dal prefetto napoleonico di Forl\u00ec nel 1811.\n\"Maria di Nazareth. Storia di una madre\".\nL'autore ripercorre la storia di Maria di Nazareth soffermandosi sul rapporto materno verso Ges\u00f9 e verso gli altri eventuali figli."}
{"id": "5545688", "revid": "110157", "url": "https://it.wikipedia.org/wiki?curid=5545688", "title": "Superliga 2015-2016 (Slovacchia)", "text": "La Superliga 2015-2016 (chiamata anche Fortuna Liga 2015-2016 per motivi di sponsorizzazione) \u00e8 stata la ventitreesima edizione del campionato slovacco di calcio. La stagione \u00e8 iniziata il 18 luglio 2015 e si \u00e8 conclusa il 20 maggio 2016. L'AS Tren\u010d\u00edn ha vinto il campionato per il secondo anno consecutivo.\nStagione.\nNovit\u00e0.\nIl Dukla Bansk\u00e1 Bystrica \u00e8 stato retrocesso dopo essersi classificato all'ultimo posto nella stagione precedente: al suo posto \u00e8 stato promosso lo Zempl\u00edn Michalovce, vincitore della seconda divisione. Fa inoltre la sua prima apparizione in Superliga lo Skalica, arrivato secondo e ripescato al posto del Ko\u0161ice che non ha ottenuto la licenza.\nRegolamento.\nLe 12 squadre si affrontano in gironi di andata-ritorno-andata, per un totale di 33 giornate.\nLa squadra campione di Slovacchia si qualificher\u00e0 per il secondo turno di qualificazione della UEFA Champions League 2016-2017.\nLa seconda e la terza classificata si qualificheranno per il primo turno della UEFA Europa League 2016-2017.\nL'ultima classificata retroceder\u00e0 direttamente in 1. Slovensk\u00e1 Futbalov\u00e1 Liga."}
{"id": "5545689", "revid": "116071095", "url": "https://it.wikipedia.org/wiki?curid=5545689", "title": "Boston Beer Company", "text": "La Boston Beer Company \u00e8 una azienda statunitense di produzione della birra fondata nel 1984 da Jim Koch.\nStoria.\nL'azienda \u00e8 stata fondata da Jim Koch, manager del Boston Consulting Group. Koch era un appassionato di birra ed inizi\u00f2 a produrre birra artigianale nel proprio garage, perfezionando la propria ricetta, fino al punto di stipulare un contratto per la produzione in larga scala con la Pittsburgh Brewing Company. Egli scelse di chiamare la sua birra \"Samuel Adams\" in onore del patriota americano omonimo. A met\u00e0 degli anni novanta Koch rilev\u00f2 il vecchio birrificio \"Hudepohl-Schoenling Brewery\" riducendo la quota prodotta da terze parti ed in seguito espandendo le sue attivit\u00e0 avviando una fabbrica di produzione di sidro chiamata Angry Orchard.\nMarchi.\nL'azienda produce circa 50 birre vendute da 4 marchi:"}
{"id": "5545693", "revid": "47767", "url": "https://it.wikipedia.org/wiki?curid=5545693", "title": "Kausar", "text": ""}
{"id": "5545700", "revid": "838137", "url": "https://it.wikipedia.org/wiki?curid=5545700", "title": "Angry Orchard", "text": "Angry Orchard \u00e8 una marca di sidro americana prodotta dalla Boston Beer Company.\nStoria.\nLa Boston Beer Company nell'intento di diversificare le proprie attivit\u00e0 avvi\u00f2 la produzione di T\u00e8 freddo (fondando la Twisted Tea) e di sidro. La fabbrica di sidro venne inaugurata nel 2012, distribuendo il prodotto inizialmente solo nella zona del New England per poi estendersi su tutto il territorio nazionale. Nonostante sia sul mercato da pochi anni ha conquistato una grande fetta di consumatori arrivando a controllare il 40% del mercato statunitense di sidro e contribuendo per il 20% al fatturato della compagnia."}
{"id": "5545703", "revid": "287204", "url": "https://it.wikipedia.org/wiki?curid=5545703", "title": "Lega Nazionale A 1995-1996 (calcio femminile)", "text": "La Lega Nazionale A 1995-1996, campionato svizzero femminile di prima serie, si concluse con la vittoria del DFC Berna.\nClassifica.\nLegenda:\nNote:"}
{"id": "5545705", "revid": "767487", "url": "https://it.wikipedia.org/wiki?curid=5545705", "title": "A Pair of Foils", "text": "A Pair of Foils \u00e8 un cortometraggio muto del 1913 diretto da C.J. Williams. Prodotto dalla Edison Company, il film aveva come interpreti William Wadsworth, Alice Washburn, Richard Neill.\nTrama.\nUn attore, essendosi stancato di provare la scena di un duello per un dramma romantico, si addormenta e sogna. Si trova in un magnifico palazzo dove, disorientato, si mette a vagare attraverso ambienti sconosciuti. Quando raggiunge la sala del trono, sente allarmato un suono di trombe che si avvicinano. Nascosto dietro il trono, vede incedere nella sala la regina preceduta dalla sua corte ossequiosa. La regina non \u00e8 particolarmente n\u00e9 giovane n\u00e9 bella, ma \u00e8 allegra e conviviale ed estremamente affettuosa. Si presentano tre principi, tre pretendenti alla mano della regina, ma lei li respinge tutti e tre. L'attore, nel frattempo, viene scoperto nel suo nascondiglio dietro al trono e trascinato davanti alla regina che si innamora subito di lui. Scelto come sposo, suscita la gelosia dei tre pretendenti che decidono di vendicarsi dell'altezzosa regina. Unendo le forze, marciano verso il castello e lo attaccano, mentre dentro \u00e8 tutto allegria e baldoria. L'attore, ormai in completa sintonia con la corte, sta insegnando ai cortigiani nuovi passi di danza e sta folleggiando con la regina. Irrompono i tre pretendenti e il loro attacco sta mettendo a dura prova le forze della regina che stanno avendo la peggio. L'intervento dell'attore ribalta la situazione, combatte contro i tre uccidendoli tutti. Le forze ostili vengono respinte e il castello \u00e8 salvo. La regina, grata, copre il suo campione di carezze. Mentre si sta godendo quel dolce momento, l'eroe vittorioso si sveglia e scopre che la testa della regina, che \u00e8 stata appoggiata affettuosamente sulla sua spalla, \u00e8 in realt\u00e0 la sua maschera da scherma.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 14 luglio 1913."}
{"id": "5545706", "revid": "287204", "url": "https://it.wikipedia.org/wiki?curid=5545706", "title": "Nuoto ai Campionati mondiali di nuoto 2015 - 100 metri dorso femminili", "text": "La gara dei 100 metri dorso femminili si \u00e8 svolta il 3 e 4 agosto 2015 presso la Kazan Arena e vi hanno preso parte 66 atleti provenienti da 56 nazioni. Le batterie e le semifinali si sono svolte, rispettivamente, la mattina e al sera del 3 agosto, mentre la finale ha avuto luogo la sera del 4 agosto.\nRecord.\nPrima della manifestazione il record del mondo (WR) e il record dei campionati (CR) erano i seguenti."}
{"id": "5545720", "revid": "21981", "url": "https://it.wikipedia.org/wiki?curid=5545720", "title": "Alna (Maine)", "text": ""}
{"id": "5545722", "revid": "578661", "url": "https://it.wikipedia.org/wiki?curid=5545722", "title": "Terza Repubblica Polacca", "text": ""}
{"id": "5545724", "revid": "297059", "url": "https://it.wikipedia.org/wiki?curid=5545724", "title": "Michael Scott Hopkins", "text": ""}
{"id": "5545727", "revid": "767487", "url": "https://it.wikipedia.org/wiki?curid=5545727", "title": "Li Jing", "text": "Gioca nel ruolo di schiacciatrice nello .\nCarriera.\nLa carriera professionistica di Li Jing inizia nella stagione 2010-11, quando debutta nella Volleyball League A cinese con lo , classificandosi al quarto posto. Dopo il terzo posto della stagione 2012-13, nella stagione seguente si aggiudica il primo scudetto della propria carriera, venendo premiata anche come MVP e miglior schiacciatrice del campionato; fa cos\u00ec il suo debutto in nazionale al Montreux Volley Masters 2014, per poi vincere la medaglia d'oro alla Coppa asiatica 2014 e quella d'argento ai XVII Giochi asiatici.\nNel campionato 2014-15, pur risultando la miglior realizzatrice del torneo, non va oltre il quarto posto; con la nazionale vince invece la medaglia d'oro alla Coppa asiatica 2016, premiata come miglior giocatrice e miglior schiacciatrice; raggiunge un'altra finale scudetto nel campionato 2016-17, uscendo questa volta sconfitta. Nella stagione 2017-18, dopo l'eliminazione del suo club alla corsa per i play-off scudetto, gioca in prestito con lo ."}
{"id": "5545728", "revid": "287204", "url": "https://it.wikipedia.org/wiki?curid=5545728", "title": "Nuoto ai Campionati mondiali di nuoto 2015 - 1500 metri stile libero femminili", "text": "La gara dei 1500 metri stile libero femminili si \u00e8 svolta il 3 e il 4 agosto 2015 presso la Kazan Arena e vi hanno preso parte 25 atlete provenienti da 21 nazioni. Le batterie si sono svolte la mattina del 3 agosto mentre la finale la sera del 4 agosto.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nDurante la competizione \u00e8 stato battuto il seguente record:"}
{"id": "5545729", "revid": "110157", "url": "https://it.wikipedia.org/wiki?curid=5545729", "title": "Servizio d'inchiesta sugli infortuni dei trasporti pubblici", "text": "Il servizio d'inchiesta sugli infortuni dei trasporti pubblici (\"SIII\", in francese \"Service d'enqu\u00eate sur les accidents des transports publics\", \"SEA\", in tedesco: \"Unfalluntersuchungsstelle f\u00fcr Bahnen und Schiffe, UUS\") \u00e8 stato un servizio del Dipartimento federale dell'ambiente, dei trasporti, dell'energia e della comunicazione svizzera.\nIl SIII ha avuto il suo quartier generale a Berna, e gli uffici a Schlieren.\nDal 1\u00ba novembre 2011, Il SIII e l'Ufficio d'inchiesta sugli infortuni aeronautici (UIIA) si unirono per formare il Servizio d'inchiesta sugli infortuni svizzera (SESA)."}
{"id": "5545731", "revid": "297059", "url": "https://it.wikipedia.org/wiki?curid=5545731", "title": "Brent W. Jett, Jr.", "text": ""}
{"id": "5545734", "revid": "767487", "url": "https://it.wikipedia.org/wiki?curid=5545734", "title": "A Proposal from the Duke", "text": "A Proposal from the Duke \u00e8 un cortometraggio muto del 1913 diretto da Walter Edwin.\n\u00c8 il primo episodio della serie \"Who Will Marry Mary?\".\nProduzione.\nIl film fu prodotto dalla Edison Company e dalla McClure Publishing Co..\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 26 luglio 1913."}
{"id": "5545736", "revid": "21981", "url": "https://it.wikipedia.org/wiki?curid=5545736", "title": "Arsin (Turchia)", "text": ""}
{"id": "5545740", "revid": "767487", "url": "https://it.wikipedia.org/wiki?curid=5545740", "title": "A Great Metropolitan Newspaper", "text": "A Great Metropolitan Newspaper \u00e8 un cortometraggio muto del 1913 \nNon si conosce il nome del regista del film, un documentario prodotto dalla Edison.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 22 luglio 1913."}
{"id": "5545752", "revid": "767487", "url": "https://it.wikipedia.org/wiki?curid=5545752", "title": "A Knife of Fire", "text": "A Knife of Fire \u00e8 un cortometraggio muto del 1913. Non si conosce il nome del regista del film, un documentario prodotto dalla Edison.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un documentario di 100 metri - usc\u00ec nelle sale cinematografiche degli Stati Uniti il 23 luglio 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, la commedia \"At Midnight\"."}
{"id": "5545761", "revid": "838137", "url": "https://it.wikipedia.org/wiki?curid=5545761", "title": "Jaroslava Pencov\u00e1", "text": "Gioca nel ruolo di centrale nel .\nCarriera.\nLa carriera di Jaroslava Pencov\u00e1 inizia a livello giovanile nella formazione del , dove gioca fino al 2006. Nella stagione 2006-07 fa il suo esordio da professionista nella Extraliga slovacca vestendo la maglia del : resta legata al club per ben sette annate, nel corso delle quali si aggiudica due scudetti e quattro edizioni della Coppa di Slovacchia; nello stesso periodo, inoltre, riceve le prime convocazioni della nazionale slovacca, debuttando precisamente nel 2009.\nNella stagione 2013-14 gioca per la prima volta all'estero, approdando nella 1. Bundesliga tedesca, dove difende per due annate i colori del , aggiudicandosi due scudetti consecutivi. Nel campionato 2015-16 approda nella Superliqa azera, ingaggiata dalla ; con la nazionale vince la medaglia d'argento all'European League 2016.\nTorna in campo nel gennaio 2017, dopo qualche mese di inattivit\u00e0, per giocare la seconda parte della stagione 2016-17 nella ORLEN Liga polacca col , mentre per la stagione seguente approda nella Serie A1 italiana con la di Legnano. Nel campionato 2018-19 ritorna in Polonia, nell'ora rinominata Liga Siatk\u00f3wki Kobiet, per difendere i colori del con cui si aggiudica la supercoppa."}
{"id": "5545764", "revid": "767487", "url": "https://it.wikipedia.org/wiki?curid=5545764", "title": "As the Tooth Came Out", "text": "As the Tooth Came Out \u00e8 un cortometraggio muto del 1913 diretto da C. Jay Williams. Di genere comico, il film che fu prodotto dalla Edison, aveva come interpreti William Wadsworth, Dan Mason, Mrs. C. Jay Williams, Alice Washburn, Patrick Walshe.\nTrama.\nTerrorizzato dagli arnesi del dentista, il signor Aik prende il gas e sogna di essere nelle grinfie dei demoni. Il dente estratto cresce mentre lui lo guarda. Aik fugge, inseguito dall'enorme dente risvegliandosi appena in tempo per sfuggire al dente.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio di 180 metri - usc\u00ec nelle sale cinematografiche statunitensi il 26 luglio 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, il documentario \"Grand Canyon of Arizona\"."}
{"id": "5545765", "revid": "2056951", "url": "https://it.wikipedia.org/wiki?curid=5545765", "title": "Ecumenopoli", "text": "Nell'universo della fantascienza, per ecumenopoli, si indica una citt\u00e0 che copre un intero pianeta, sviluppandosi su tutta la sua superficie. \nGli esempi pi\u00f9 celebri di tale insediamento planetario sono la citt\u00e0-mondo di Trantor, pianeta capitale del Impero Galattico nei libri di fantascienza dello scrittore statunitense Isaac Asimov e il pianeta di Coruscant nell'universo di Guerre stellari, capitale della Repubblica e successivamente dell'Impero."}
{"id": "5545767", "revid": "158913", "url": "https://it.wikipedia.org/wiki?curid=5545767", "title": "Fungo porcino", "text": ""}
{"id": "5545775", "revid": "110157", "url": "https://it.wikipedia.org/wiki?curid=5545775", "title": "Cerinto (Eubea)", "text": "Cerinto () era una citt\u00e0 dell'antica Grecia ubicata in Eubea\nStoria.\nVenne menzionata da Omero nel catalogo delle navi dell'Iliade.\nSecondo Strabone era una piccola cittadina di mare sulla riva del fiume Budoro. Il geografo racconta anche una tradizione secondo la quale un personaggio mitico chiamato Elope aveva fondato Elopia e aveva aggiunto ai suoi domini altre citt\u00e0 tra cui Cerinto. Viene citata anche da Plinio il Vecchio come una delle citt\u00e0 dell'Eubea che erano state importanti in tempi passati, ma che ai suoi tempi non lo era pi\u00f9.\nAi tempi di Plinio il Vecchio esisteva una localit\u00e0 che portava lo stesso nome, dove si trovano delle rovine della vecchia citt\u00e0, nei pressi della localit\u00e0 di Mandoulion."}
{"id": "5545778", "revid": "107831", "url": "https://it.wikipedia.org/wiki?curid=5545778", "title": "Nuoto ai Campionati mondiali di nuoto 2015 - 100 metri dorso maschili", "text": "La gara dei 100 metri dorso maschili si \u00e8 svolta il 3 e 4 agosto 2015 presso la Kazan Arena e vi hanno preso parte 70 atleti provenienti da 60 nazioni. Le batterie e le semifinali si sono svolte, rispettivamente, la mattina e al sera del 3 agosto, mentre la finale ha avuto luogo la sera del 4 agosto.\nRecord.\nPrima della manifestazione il record del mondo (WR) e il record dei campionati (CR) erano i seguenti."}
{"id": "5545780", "revid": "767487", "url": "https://it.wikipedia.org/wiki?curid=5545780", "title": "Who Will Marry Mary?", "text": "Who Will Marry Mary? \u00e8 un serial muto del 1913 diretto da Walter Edwin, sequel di \"What Happened to Mary?\".\nProduzione.\nIl film fu prodotto dalla Edison Company e dalla McClure Publishing Co..\nDistribuzione.\nDistribuito dalla General Film Company, il primo episodio del serial fu presentato nelle sale cinematografiche statunitensi il 26 luglio 1913. Gli altri episodi uscirono a cadenza mensile: l'ultimo della serie fu proiettato in prima il 17 dicembre 1913.\nViene considerato un film perduto: una copia incompleta del solo primo episodio viene conservata negli archivi dell'EYE Film Instituut Nederland; un'altra con solo il quinto episodio, \u00e8 conservata al Keene Stage College (New Hampshire)."}
{"id": "5545794", "revid": "287204", "url": "https://it.wikipedia.org/wiki?curid=5545794", "title": "Cantone di Andr\u00e9zieux-Bouth\u00e9on", "text": "Il Cantone di Andr\u00e9zieux-Bouth\u00e9on \u00e8 un cantone francese dell'Arrondissement di Montbrison.\n\u00c8 stato costituito a seguito della riforma approvata con decreto del 26 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i 15 comuni di:"}
{"id": "5545798", "revid": "297059", "url": "https://it.wikipedia.org/wiki?curid=5545798", "title": "Kent Vernon Rominger", "text": ""}
{"id": "5545800", "revid": "287204", "url": "https://it.wikipedia.org/wiki?curid=5545800", "title": "Alexandra (film)", "text": ""}
{"id": "5545803", "revid": "767487", "url": "https://it.wikipedia.org/wiki?curid=5545803", "title": "Attenta", "text": "Attenta \u00e8 un singolo del gruppo musicale italiano Negramaro, il secondo estratto dal loro sesto album in studio \"La rivoluzione sta arrivando\", pubblicato il 7 agosto 2015.\nLa canzone.\nIl brano \u00e8 una ballata il cui testo orbita intorno alla concezione di bacio come l'inizio di una strada senza ritorno per due innamorati. La sua pubblicazione \u00e8 stata anticipata da un video di un minuto in cui \u00e8 possibile sentire le prime parti strumentali della canzone e dal suo testo, condiviso dai Negramaro sulla loro pagina Facebook.\nVideo musicale.\nIl video ufficiale del brano, diretto da Piero Messina e prodotto dalla Indigo Film, \u00e8 stato mostrato parzialmente in anteprima da Vincenzo Mollica durante il TG1 delle 20:00 nello stesso giorno della pubblicazione del singolo. Il giorno dopo il video viene pubblicato su YouTube."}
{"id": "5545805", "revid": "767487", "url": "https://it.wikipedia.org/wiki?curid=5545805", "title": "Har Hevron", "text": "Il consiglio regionale di Har Hevron (, \"Mo'atza Azorit Har Hevron\") \u00e8 un consiglio regionale israeliano nell'area meridionale delle colline della Giudea del monte Hebron, nella parte meridionale della Cisgiordania, che gestisce gli insediamenti israeliani. La sede centrale si trova adiacente a Otniel. Il consiglio \u00e8 stato istituito nel 1983. Il presidente del consiglio \u00e8 Yochay Damri.\nAnche se Kiryat Arba si trova fisicamente nel territorio del consiglio regionale di Har Hevron, \u00e8 una citt\u00e0 indipendente.\nTre degli insediamenti - Eshkolot, Sansana e Beit Yatir - sono dalla parte israeliana della barriera di separazione israeliana.\nIl consiglio fornisce vari servizi municipali ad Adora, Abigail, Beit Hagai, Beit Yatir, Carmel, Eshkolot, Livne, Ma'ale Hever, Ma'on, Mitzpe Asa'el, Negohot, Otniel, Sansana, Shim'a, Susya, Telem e Teneh Omarim."}
{"id": "5545806", "revid": "633110", "url": "https://it.wikipedia.org/wiki?curid=5545806", "title": "Parco nazionale del Monte Arayat", "text": "Il parco nazionale del Monte Arayat (in lingua inglese: \"Mount Arayat National Park\") \u00e8 un'area naturale protetta e parco nazionale delle Filippine situata sulla grande isola di Luzon nella parte pi\u00f9 settentrionale dell'arcipelago asiatico, nella provincia di Pampanga. L'area protetta venne istituita il 16 settembre 1937 con decreto No. 203, s. 1937 dell'allora presidente delle Filippine Manuel Quez\u00f3n e occupa una superficie di ettari.\nL'area copre le pendici del Monte Arayat, stratovulcano spento alto m.s.l.m. ed \u00e8 una delle ventiquattro aree protette e uno dei sei parchi nazionali della regione iscritti nella lista rilasciata dal DENR, il Ministero filippino dell'Ambiente e delle Risorse Naturali."}
{"id": "5545807", "revid": "247222", "url": "https://it.wikipedia.org/wiki?curid=5545807", "title": "Blues for Lou", "text": "Blues for Lou \u00e8 un album di Grant Green, pubblicato dalla Blue Note Records nel 1999.\nPubblicato a vent'anni dalla morte del chitarrista, il CD contiene materiale fino a quel momento rimasto inedito (registrazioni effettuate dal trio nel 1963).\nTra i brani dell'album da segnalare una versione dell'hit di rhythm and blues del 1959: \"Personality\" di Lloyd Price (di cui Big John Patton fu il pianista per cinque anni)."}
{"id": "5545813", "revid": "2208340", "url": "https://it.wikipedia.org/wiki?curid=5545813", "title": "Dominio di Aizu", "text": "Il era un feudo del periodo Edo e faceva parte della provincia di Mutsu. Corrisponderebbe alla parte occidentale dell'attuale Fukushima.\nGuerra Boshin.\nIl dominio di Aizu gioc\u00f2 un ruolo importante durante la guerra Boshin. I samurai del clan di Aizu, insieme ad alcuni altri clan dei domini settentrionali, vollero resistere alle truppe imperiali. La coalizione settentrionale era composta in maggioranza dai clan dei domini di Sendai, Yonezawa, Aizu, Sh\u014dnai e Nagaoka."}
{"id": "5545831", "revid": "767487", "url": "https://it.wikipedia.org/wiki?curid=5545831", "title": "Arsen Ghazikian", "text": "Biografia.\nMonaco della Congregazione Mechitarista con sede all'Isola di San Lazzaro degli Armeni, presso Venezia, si distinse quale traduttore in lingua armena di autori classici della letteratura europea (soprattutto italiani): tra essi, Omero, Virgilio, Dante, Torquato Tasso, Giacomo Leopardi, Byron, John Milton, Arrigo Boito. Profondo conoscitore della lettura di ogni tempo, oper\u00f2 insieme ad altri autori a lui contemporanei per la rinascita della letteratura armena fino ai contemporanei quali Vittoria Aganoor e Ada Negri di cui fu traduttore. Tra coloro che lo seguirono in quest'opera possiamo ricordare l'intellettuale armeno esule in Puglia Hrand Nazariantz e Costan Zarian."}
{"id": "5545836", "revid": "490715", "url": "https://it.wikipedia.org/wiki?curid=5545836", "title": "Gostan Zarian", "text": ""}
{"id": "5545842", "revid": "767487", "url": "https://it.wikipedia.org/wiki?curid=5545842", "title": "The Bells (film 1913 Lessey)", "text": "The Bells \u00e8 un cortometraggio muto del 1913 diretto da George Lessey.\nTrama.\nUn assassino \u00e8 terrorizzato dallo spirito della sua vittima.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 26 luglio 1913."}
{"id": "5545847", "revid": "287204", "url": "https://it.wikipedia.org/wiki?curid=5545847", "title": "Torneo Rio-San Paolo 1940", "text": "Il Torneo Rio-San Paolo 1940 (ufficialmente in portoghese Torneio Rio-S\u00e3o Paulo 1940) \u00e8 stato la seconda edizione del Torneo Rio-San Paolo.\nLa competizione \u00e8 stata interrotta dopo che erano state disputate la met\u00e0 delle partite previste e pertanto nessuna squadra \u00e8 stata decretata vincitrice del torneo.\nFormula.\nLe 9 squadre partecipanti si affrontano in partite di andata e ritorno. Vince il torneo la squadra che totalizza pi\u00f9 punti.\nLe partite disputate tra squadre dello stesso stato sono valide anche per i rispettivi campionati statali (Campionato Carioca per le squadre di Rio de Janeiro e Campionato Paulista per quelle di San Paolo)."}
{"id": "5545849", "revid": "767487", "url": "https://it.wikipedia.org/wiki?curid=5545849", "title": "Aki no kanade", "text": " \u00e8 un film d'animazione giapponese prodotto dallo studio J.C. Staff per il progetto \"Anime Mirai\" 2015. Diretto da Youhei Suzuki, l'anime si inserisce nelle lista di titoli appositamente animati grazie ai fondi dell'Agenzia per gli Affari Culturali del governo giapponese nel 2014 e che prevedono di essere impiegati per l'allenamento di giovani animatori. Assieme agli altri tre titoli prodotti nello stesso anno, il film \u00e8 stato trasmesso per la prima volta al \"Tokyo Anime Award Festival\" il 22 marzo 2015.\nTrama.\nAki suona il tamburo tradizionale \"taiko\", sua grande passione. Un giorno riceve una chiamata dal suo vecchio professore Yoshioka, che le chiede se pu\u00f2 tornare al suo paese d'origine ed insegnare il \"taiko\" ai suoi alunni in vista del festival locale. La ragazza, sebbene indecisa perch\u00e9 non reputandosi capace di insegnare, accetta e torna a Kariyama. Trova il paese molto cambiato: pi\u00f9 popolato e pi\u00f9 grande e soprattutto inglobato dalla citt\u00e0 vicina Mitomi; il fatto sta via via facendo perdere l'identit\u00e0 culturale del paese e perci\u00f2 gli alunni della scuola superiore tengono ad esibirsi in uno spettacolo prima della chiusura dell'istituto a favore di quello di Mitomi.\nL'incontro con i volonterosi studenti riporta Aki ai suoi anni di scuola, il suo primo incontro col \"taiko\", l'amore per la musica che la accompagna da una vita e la lotta col padre che non l'ha mai sostenuta nei suoi studi musicali. Il giorno della manifestazione durante il festival \"matsuri\" di Kariyama, assieme ad Aki e gli studenti si esibiscono il professore Yoshioka, gli amici Naoto, Megumi e Akane; ma la sorpresa pi\u00f9 grande \u00e8 per Aki scorgere tra il pubblico proprio suo padre."}
{"id": "5545850", "revid": "74325880", "url": "https://it.wikipedia.org/wiki?curid=5545850", "title": "Torneio Rio-S\u00e3o Paulo 1940", "text": ""}
{"id": "5545855", "revid": "287204", "url": "https://it.wikipedia.org/wiki?curid=5545855", "title": "Lega Nazionale A 1996-1997 (calcio femminile)", "text": "La Lega Nazionale A 1996-1997, campionato svizzero femminile di prima serie, si concluse con la vittoria del DFC Berna.\nClassifica.\nLegenda:\nNote:"}
{"id": "5545858", "revid": "1022464", "url": "https://it.wikipedia.org/wiki?curid=5545858", "title": "Ongaku sh\u014djo", "text": " \u00e8 un film d'animazione giapponese prodotto dallo Studio Deen per il progetto \"Anime Mirai\" 2015. Diretto da Ken'ichi Ishikura, l'anime si inserisce nelle lista di titoli appositamente animati grazie ai fondi dell'Agenzia per gli Affari Culturali del governo giapponese e che prevedono di essere impiegati per l'allenamento di giovani animatori. Assieme agli altri tre titoli prodotti nello stesso anno, il film \u00e8 stato trasmesso per la prima volta al \"Tokyo Anime Award Festival\" il 22 marzo 2015.\nDa questo film \u00e8 derivata nel 2018 una serie televisiva con pochi punti di contatto.\nFilm.\nTrama.\nUn giorno, mentre sta andando a scuola, Eri si imbatte in una ragazza che canta tra se e se. Poco dopo la reincontra a scuola: \u00e8 la nuova studentessa Haru Chitose e sua nuova coinquilina di camera del collegio scolastico.\nQuando l'impicciona Haru scopre la passione per la musica di Eri e che proprio lei ha composto la canzone che sta spopolando su NocoNoco (parodia di Nico Nico), la convince a partecipare al concorso del sito per giovani talenti. Le due, anche assieme all'aiuto della compagna di classe ed amica Sakura, si allenano duramente, compongono la canzone per il concorso e scelgono gli abiti per l'esibizione live.\nUna sera per caso Eri scopre che presto l'amica cambier\u00e0 scuola e si trasferir\u00e0. Ferita dal fatto di essere stata tenuta all'oscuro di ci\u00f2, la ragazza si allontana bruscamente da Haru e il giorno del concerto lascia sola sul palco l'amica. Solo le parole di Haru e un piccolo scherzetto ai danni della ritrosa Eri, riescono infine a riunire il duo sul palco.\nSerie televisiva.\nLa serie televisiva anime di 12 episodi \u00e8 andata in onda tra il 6 luglio e il 21 settembre 2018. La sigla di apertura \u00e8 \"Eien Shonen\" (Ragazzo Eterno), cantata da Yui Ogura. La sigla finale \u00e8 \"Shining Peace\", cantata dalle doppiatrici delle Music Girls, come gruppo omonimo. \nTrama.\nHanako Yamadaki torna in Giappone coi suoi genitori, musicisti affermati, coi quali ha finora vissuto negli Stati Uniti. Al suo arrivo in aeroporto incontra un semisconosciuto gruppo musicale di undici idol, le Ragazze in Musica, ed \u00e8 amore a prima vista. Il manager delle Ragazze in Musica, Ikehashi, fa fare un provino ad Hanako durante le libere audizioni dell'evento, nella speranza che possa entrarne a far parte e rivitalizzare il gruppo, che sta attraversando un periodo di stallo, visto il talento per la danza che lei ha mostrato di avere. Sfortunatamente, Hanako risulta essere stonata come una campana. Tuttavia, Hanako decide di aiutarle comunque, diventando la segretaria delle Ragazze in Musica, aiutandole dietro le scene a risolvere i piccoli e grandi problemi che incontreranno. "}
{"id": "5545860", "revid": "767487", "url": "https://it.wikipedia.org/wiki?curid=5545860", "title": "Circumstances Make Heroes", "text": "Circumstances Make Heroes \u00e8 un cortometraggio muto del 1913 diretto da Charles M. Seay.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio di 180 metri - usc\u00ec nelle sale cinematografiche degli Stati Uniti il 28 giugno 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, il documentario \"The Fly\"."}
{"id": "5545864", "revid": "484362", "url": "https://it.wikipedia.org/wiki?curid=5545864", "title": "Osservatorio di Parkes", "text": "L'osservatorio di Parkes (\"Parkes Observatory\") \u00e8 un osservatorio astronomico situato circa 20\u00a0km a nord della citt\u00e0 di Parkes, nel Nuovo Galles del Sud, in Australia. Il principale strumento \u00e8 un radiotelescopio di 64 metri di diametro, chiamato per anni informalmente \"The Dish\" o \"the Big Dish,\" sino al 2020 a cui \u00e8 stato dato il nome di Murriyang, parola che nella lingua del locale popolo aborigeno Wiradjuri significa \"il mondo del cielo, l\u00e0 dove vive lo spirito Biyaami\"\".\"\nInaugurato nel 1961 ed entrato pienamente in funzione nel 1963, \u00e8 stato impiegato dalla NASA per le missioni Apollo verso la Luna, in particolare per la ricezione delle trasmissioni televisive in diretta della passeggiata sulla Luna degli astronauti dell'Apollo 11, il 20 luglio 1969. Il ruolo dell'osservatorio di Parkes nella storica missione dell'Apollo 11 \u00e8 raccontato nel film del 2000 \"The Dish\".\nIl radiotelescopio ha svolto un ruolo importante nella ricezione dei segnali inviati da diverse sonde interplanetarie della NASA, tra cui quelli della sonda Galileo, che nel 1995 fu la prima ad entrare in orbita attorno a Giove.\nNel 2010, dopo 40 anni di attivit\u00e0 dell'osservatorio, la rete televisiva australiana ABC lo ha definito \"lo strumento scientifico di maggior successo mai costruito in Australia\".\nAssieme al radiotelescopio di Green Bank, il radiotelescopio di Parkes sar\u00e0 impiegato nel progetto Breakthrough Listen, annunciato il 20 luglio 2015 e finanziato dal miliardario russo Yuri Milner. La \"prima luce\" del progetto \"Breakthrough Listen at Parkes\" \u00e8 avvenuta l'8 novembre 2016 focalizzando l'obiettivo verso Proxima b.\nAd oggi il radiotelescopio di Parkes, pur avendo un limitato campo visivo \u00e8 anche lo strumento migliore per rilevare i fast radio burst."}
{"id": "5545874", "revid": "22475", "url": "https://it.wikipedia.org/wiki?curid=5545874", "title": "Dormi mentre canto", "text": "Dormi mentre canto (\"Sleep While I Sing\") \u00e8 un romanzo poliziesco scritto nel 1986 dalla scrittrice canadese L. R. Wright, secondo nella serie in cui indaga il sergente maggiore Karl Alberg della RCMP (\"Royal Canadian Mounted Police\").\nIl romanzo \u00e8 stato pubblicato in Italia nel 1987 col numero 2010 della collana Il Giallo Mondadori.\nTrama.\nUna donna che viaggia sola, in autostop, in una serata autunnale di pioggia chiede un passaggio in macchina a uno sconosciuto, ma trova una morte orribile in un boschetto nei pressi di Sechelt.\nAdesso \u00e8 compito del sergente maggiore Alberg della locale stazione della RCMP scoprire l'identit\u00e0 della vittima sconosciuta - abbandonata con la gola squarciata, ma con la schiena appoggiata al tronco di un albero - per poter poi trovare l'assassino.\nNon potendo far pubblicare sui periodici locali foto del cadavere, Alberg si rivolge all'amica Cassandra, la bibliotecaria con la quale ha avuto un rapporto sentimentale, per avere il nome di un pittore che possa fare un ritratto fedele della vittima."}
{"id": "5545875", "revid": "297059", "url": "https://it.wikipedia.org/wiki?curid=5545875", "title": "Joseph Richard Tanner", "text": ""}
{"id": "5545876", "revid": "287204", "url": "https://it.wikipedia.org/wiki?curid=5545876", "title": "Sunshine Coast", "text": ""}
{"id": "5545879", "revid": "203463", "url": "https://it.wikipedia.org/wiki?curid=5545879", "title": "Parkes Observatory", "text": ""}
{"id": "5545880", "revid": "834", "url": "https://it.wikipedia.org/wiki?curid=5545880", "title": "Alice Adams (film 1935)", "text": ""}
{"id": "5545882", "revid": "834", "url": "https://it.wikipedia.org/wiki?curid=5545882", "title": "Triade chiama canale 6", "text": ""}
{"id": "5545883", "revid": "785863", "url": "https://it.wikipedia.org/wiki?curid=5545883", "title": "Blackbeard's Ghost", "text": ""}
{"id": "5545886", "revid": "767487", "url": "https://it.wikipedia.org/wiki?curid=5545886", "title": "The Fly (film 1913)", "text": "The Fly \u00e8 un cortometraggio muto del 1913. Non si conosce il nome del regista del film, un documentario prodotto dalla Edison.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio di 120 metri - usc\u00ec nelle sale cinematografiche degli Stati Uniti il 28 giugno 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, \"Circumstances Make Heroes\"."}
{"id": "5545887", "revid": "767487", "url": "https://it.wikipedia.org/wiki?curid=5545887", "title": "Let Me Take You Dancing", "text": "Let Me Take You Dancing \u00e8 un brano musicale del cantante rock canadese Bryan Adams, pubblicato come singolo nel 1978.\nLa canzone.\nNel 1978 Bryan Adams, ex membro del gruppo rock Sweeney Todd incontra il compositore e produttore Jim Vallance, con il quale inizia una lunga e proficua collaborazione. Insieme scrivono \"Let Me Take You Dancing\" nel gennaio - febbraio 1978. La melodia, un riff di pianoforte ispirato da Robbie King, \u00e8 stata composta da Vallance al pianoforte dei suoi genitori durante le vacanze di Natale nel 1977; Adams, nel frattempo, ha contribuito a trasformare il riff in una canzone .\nIl singolo viene successivamente registrato presso i Pinewood Studios a Vancouver, con Geoff Turner come tecnico del suono.\nUscite discografiche.\nLa canzone \u00e8 stata pubblicata dapprima in Canada nel 1978:\nNel 1979 il singolo \u00e8 stato pubblicato in altri paesi:\nIl remix di John Luongo 12 \"Let Me Take You Dancing\" \u00e8 stato pubblicato su CD nel 2002 come parte della compilation Disco Box Vol. 2: Disco Heat"}
{"id": "5545888", "revid": "287204", "url": "https://it.wikipedia.org/wiki?curid=5545888", "title": "Danuta Kozak", "text": ""}
{"id": "5545892", "revid": "640277", "url": "https://it.wikipedia.org/wiki?curid=5545892", "title": "Jelena La\u0161manova", "text": ""}
{"id": "5545896", "revid": "767487", "url": "https://it.wikipedia.org/wiki?curid=5545896", "title": "In the Garden (film 1913)", "text": "In the Garden \u00e8 un cortometraggio muto del 1913 diretto da George A. Lessey.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 15 luglio 1913."}
{"id": "5545897", "revid": "253269", "url": "https://it.wikipedia.org/wiki?curid=5545897", "title": "Joanna Barnes", "text": "Biografia.\nSi \u00e8 sposata tre volte: prima nel 1955 con Richard Edward Herndon; poi dal 1961 al 1967 con l'attore Lawrence Dobkin; poi nel 1980 con Jack Lionel Warner con cui rimase fino alla morte di lui avvenuta nel 2012. Non ha avuto figli.\nNon \u00e8 pi\u00f9 attiva dal 2002."}
{"id": "5545898", "revid": "640277", "url": "https://it.wikipedia.org/wiki?curid=5545898", "title": "Arsen Galstjan", "text": ""}
{"id": "5545899", "revid": "203463", "url": "https://it.wikipedia.org/wiki?curid=5545899", "title": "Breakthrough Listen", "text": ""}
{"id": "5545901", "revid": "203463", "url": "https://it.wikipedia.org/wiki?curid=5545901", "title": "Osservatorio Parkes", "text": ""}
{"id": "5545903", "revid": "767487", "url": "https://it.wikipedia.org/wiki?curid=5545903", "title": "At Midnight (film 1913 Williams)", "text": "At Midnight \u00e8 un cortometraggio muto del 1913 diretto da C. Jay Williams. Sceneggiato da Mark Swan, aveva come interpreti Alice Washburn, Edward Boulden, William Wadsworth, Mrs. C. Jay Williams.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio di 180 metri - usc\u00ec nelle sale cinematografiche statunitensi il 23 luglio 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, il documentario \"A Knife of Fire\"."}
{"id": "5545914", "revid": "287204", "url": "https://it.wikipedia.org/wiki?curid=5545914", "title": "Steve Williams (musicista)", "text": ""}
{"id": "5545919", "revid": "1373059", "url": "https://it.wikipedia.org/wiki?curid=5545919", "title": "Torneo Quattro Nazioni Under-20 2015-2016", "text": "Il Torneo Quattro Nazioni Under-20 2015-2016 \u00e8 la 15\u00aa edizione di questa manifestazione. \u00c8 iniziato il 3 settembre 2015 e si \u00e8 concluso il 26 marzo 2016. Il detentore \u00e8 la Polonia."}
{"id": "5545922", "revid": "481666", "url": "https://it.wikipedia.org/wiki?curid=5545922", "title": "Dolly Varden", "text": ""}
{"id": "5545924", "revid": "110157", "url": "https://it.wikipedia.org/wiki?curid=5545924", "title": "Coppa Italia 2015-2016 (pallavolo maschile)", "text": "La Coppa Italia di pallavolo maschile 2015-2016 si \u00e8 svolta dal 22 dicembre 2015 al 7 febbraio 2016: al torneo hanno partecipato otto squadre di club italiane e la vittoria finale \u00e8 andata per la dodicesima volta, la seconda consecutiva, al Modena Volley.\nRegolamento.\nLe squadre hanno disputato quarti di finale, con gare di andata e ritorno (viene disputato un golden set nella gara di ritorno nel caso in cui le squadre abbiano ottenuto una vittoria a testa per 3-0 o 3-1 nella gara di andata e ritorno o entrambe una vittoria per 3-2 nella gara di andata e ritorno), semifinali e finale."}
{"id": "5545927", "revid": "180559", "url": "https://it.wikipedia.org/wiki?curid=5545927", "title": "Campionato europeo di football americano femminile", "text": "Il Campionato europeo di football americano femminile \u00e8 una competizione continentale di football americano, per squadre nazionali femminili, organizzata dalla IFAF Europe.\nIl vincitore \u00e8 nominato campione d'Europa."}
{"id": "5545930", "revid": "657000", "url": "https://it.wikipedia.org/wiki?curid=5545930", "title": "Cobra (Fairy Tail)", "text": ""}
{"id": "5545931", "revid": "247222", "url": "https://it.wikipedia.org/wiki?curid=5545931", "title": "Am I Blue", "text": "Am I Blue \u00e8 un album di Grant Green, pubblicato dalla Blue Note Records nel giugno del 1964."}
{"id": "5545933", "revid": "287204", "url": "https://it.wikipedia.org/wiki?curid=5545933", "title": "Nuoto ai Campionati mondiali di nuoto 2015 - 200 metri stile libero maschili", "text": "La gara dei 200 metri stile libero maschili si \u00e8 svolta il 3 e 4 agosto 2015 presso la Kazan Arena e vi hanno preso parte 80 atleti provenienti da 69 nazioni. Le batterie e le semifinali si sono svolte, rispettivamente, la mattina e al sera del 3 agosto, mentre la finale ha avuto luogo la sera del 4 agosto.\nRecord.\nPrima della manifestazione il record del mondo (WR) e il record dei campionati (CR) erano i seguenti."}
{"id": "5545934", "revid": "254401", "url": "https://it.wikipedia.org/wiki?curid=5545934", "title": "Filippo Falco", "text": "Caratteristiche tecniche.\nConsiderato una delle pi\u00f9 grandi promesse del calcio salentino ai tempi della Primavera del Lecce, Falco veniva accostato a Lionel Messi in seguito a un gol dopo una progressione con dribbling in slalom (da qui il soprannome \"Il Messi del Salento\").\n\u00c8 un attaccante esterno che ama partire da destra, soluzione a lui congeniale per giungere al tiro col piede mancino. Come ha spiegato egli stesso, pu\u00f2 agire dietro le punte oppure da esterno offensivo, a destra, in un 4-3-3. Pu\u00f2 giocare anche come centrocampista avanzato, soprattutto da trequartista, anche se il ruolo naturale \u00e8 ala destra. Di piede sinistro, si pu\u00f2 adattare a giocare anche da ala sinistra e da seconda punta.\nNonostante la statura modesta, \u00e8 caratterizzato da una notevole velocit\u00e0, rapidit\u00e0 e reattivit\u00e0 muscolare. Dotato di buona tecnica e inventiva, si distingue per corsa, controllo di palla e capacit\u00e0 nel dribblare, qualit\u00e0 che gli permettono di essere molto efficace negli ultimi 30-35 metri del campo. \u00c8 inoltre abile nel calciare le punizioni. In fase offensiva cerca spesso di giocare tra le linee, dove riesce a sfruttare al meglio la propria rapidit\u00e0, per saltare l\u2019avversario e tirare in porta o servire assist per i compagni; in fase difensiva cerca di essere di aiuto ai compagni andando a pressare il portatore di palla.\nCarriera.\nClub.\nInizi e Pavia.\nOriginario di Pulsano, in provincia di Taranto, muove i primi passi all'et\u00e0 di 6 anni nella locale scuola calcio: l'allenatore lo schiera inizialmente come terzino, per poi spostarlo a centrocampo e infine dietro le punte. All'et\u00e0 di 12 anni entra nelle giovanili del , in cui milita dal 2004 al 2008.\nDopo un provino con la (il trasferimento salta per via di un cambio ai vertici del settore giovanile del club romano), nell'estate del 2008 Falco approda nel settore giovanile del Lecce. Viene aggregato alla prima squadra nella stagione 2010-2011. Il 24 novembre 2010 viene convocato per la gara di Coppa Italia contro l'Udinese, durante la quale esordisce subentrando nel corso del secondo tempo.\nL'11 agosto 2011 si trasferisce in prestito al , club militante in Lega Pro. Chiude la propria esperienza con la maglia dei lombardi con 8 reti in 29 presenze.\nLecce e vari prestiti.\nAl termine del prestito con il Pavia, fa ritorno al Lecce, nel frattempo retrocesso in Lega Pro in seguito allo scandalo del calcioscommesse. Il suo esordio ufficiale con la maglia dei salentini risale alla prima giornata di campionato, il 2 settembre 2012, nella gara casalinga vinta per 3-2 contro la Cremonese. Vive una stagione da titolare con i salentini, superati dal nella finale dei play-off.\nCeduto in prestito alla , dopo una prima parte di stagione in Serie B con i calabresi (3 le presenze) passa, a gennaio, alla . Il 1\u00ba febbraio 2014, contro lo Spezia, realizza il suo primo gol in Serie B nella gara terminata poi 1-1. L'11 luglio dello stesso anno passa a titolo temporaneo al Trapani, dove gioca da titolare e totalizza 34 presenze, 2 reti e 12 assist nel campionato di Serie B 2014-2015.\nDopo la positiva esperienza in Serie B con il club siciliano, il 26 giugno 2015 fa ritorno al Lecce. Il Trapani riscatta l'intero cartellino del giocatore, ma a sua volta i salentini esercitano il diritto di controriscatto. Viene inserito, il 16 luglio, nella lista dei convocati del Lecce che prende parte al ritiro pre-campionato a Castel di Sangro. Il 1\u00ba agosto viene convocato per il primo impegno stagionale, del giorno seguente, contro il in Coppa Italia. Poche ore prima della partita, per\u00f2, Falco abbandona senza alcun preavviso il ritiro della squadra, inducendo la societ\u00e0 a prendere provvedimenti in merito: il giocatore non viene inserito nella lista dei convocati del 7 agosto per il secondo turno di Coppa contro il , questa volta per scelta dell'allenatore Antonino Asta.\nBologna e vari prestiti.\nIl 18 agosto 2015 passa in prestito con obbligo di riscatto, per una cifra vicina al milione di euro, al Bologna, in Serie A. L'esordio in maglia rossobl\u00f9, e in massima divisione, arriva il 29 agosto, quando, da titolare, prende parte alla partita interna contro il Sassuolo, persa dai bolognesi con il punteggio di 0-1. Il 1\u00ba febbraio 2016 il Bologna riscatta la propriet\u00e0 del giocatore, acquisendola interamente dal Lecce.\nIl 1\u00ba febbraio 2016 viene ufficializzato il suo ingaggio a titolo temporaneo da parte del club romagnolo del , con diritto di riscatto e controriscatto. Esordisce sei giorni dopo contro il . La settimana successiva, il 13 febbraio, realizza il suo primo gol per i romagnoli contro il Perugia, rete che fissa temporaneamente il risultato sull'1-1 (la gara terminer\u00e0 2-1 a favore dei romagnoli). Il 20 maggio sigla la sua prima doppietta in Serie B nella gara esterna contro l'Avellino, consentendo alla squadra cesenate di vincere per 2-1.\nIl 12 luglio 2016 viene ceduto in prestito gratuito al Benevento, che si assicura le prestazioni dell'attaccante pugliese fino al 30 giugno 2017. Chiude la sua esperienza con i giallorossi con 31 presenze e 6 gol, contribuendo alla storica promozione del in Serie A.\nIl 28 agosto 2017 viene ceduto in prestito con obbligo di riscatto in caso di promozione in Serie A al .\nDopo una prima parte di stagione con 9 presenze totali, il 22 gennaio 2018 passa, sempre a titolo temporaneo, al Pescara, squadra con cui colleziona solo 7 presenze per via dei numerosi infortuni.\nRitorno a Lecce.\nIl 4 luglio 2018 \u00e8 ufficializzato il suo nuovo ritorno al Lecce, squadra neo-promossa in Serie B, a titolo definitivo, col Bologna che mantiene una percentuale sulla rivendita del giocatore. Torna a segnare con la maglia del Lecce gi\u00e0 alla prima giornata di campionato, in trasferta contro la sua ex squadra, il (3-3). Con 31 presenze e 7 gol \u00e8 tra i protagonisti della promozione dei giallorossi in Serie A. Il 3 novembre 2019 realizza su calcio di punizione il suo primo gol in Serie A, nella partita casalinga contro il Sassuolo (2-2). Conclude la stagione di Serie A 2019-2020 con 30 partite giocate, 4 gol e 6 assist. Nella stagione seguente, dopo la mancata cessione nel calciomercato estivo, colleziona solo 10 presenze (di cui 7 da subentrante) e 2 reti in Serie B, oltre a una presenza in Coppa Italia. Avendo ripetutamente manifestato la volont\u00e0 di essere ceduto, non viene convocato per le quattro partite di campionato giocate dal Lecce a gennaio e viene messo sul mercato.\nStella Rossa.\nIl 29 gennaio 2021 si accasa alla a titolo definitivo. Il suo esordio con la nuova squadra avviene il 13 febbraio, quando subentra nei minuti conclusivi della sfida di campionato vinta per 1-0 in casa del . Cinque giorni pi\u00f9 tardi esordisce in UEFA Europa League, subentrando nel secondo tempo della partita casalinga pareggiata per 2-2 contro il . Il 30 marzo, all'esordio in Coppa di Serbia, realizza il suo primo gol con la maglia della Stella Rossa, nella partita dei quarti di finale vinta per 3-0 in casa contro l'. In stagione si aggiudica il campionato e la Coppa di Serbia.\nNazionale.\nHa esordito con la nazionale italiana U-20 il 18 aprile 2012 nell'amichevole contro la Danimarca vinta per 3-1 dagli azzurrini al Gentofte Sportspark di Copenaghen.\nStatistiche.\nPresenze e reti nei club.\n\"Statistiche aggiornate al 12 gennaio 2022.\""}
{"id": "5545950", "revid": "198277", "url": "https://it.wikipedia.org/wiki?curid=5545950", "title": "Societ\u00e0 Sportiva Campobasso 1980-1981", "text": "Questa voce raccoglie le informazioni riguardanti la Societ\u00e0 Sportiva Campobasso nelle competizioni ufficiali della stagione 1980-1981.\nRosa.\n "}
{"id": "5545952", "revid": "287204", "url": "https://it.wikipedia.org/wiki?curid=5545952", "title": "Nuoto ai Campionati mondiali di nuoto 2015 - 100 metri rana femminili", "text": "La gara dei 100 metri dorso femminili si \u00e8 svolta il 3 e 4 agosto 2015 presso la Kazan Arena e vi hanno preso parte 70 atleti provenienti da 61 nazioni. Le batterie e le semifinali si sono svolte, rispettivamente, la mattina e al sera del 3 agosto, mentre la finale ha avuto luogo la sera del 4 agosto.\nRecord.\nPrima della manifestazione il record del mondo (WR) e il record dei campionati (CR) erano i seguenti."}
{"id": "5545956", "revid": "767487", "url": "https://it.wikipedia.org/wiki?curid=5545956", "title": "Isotta Fraschini Gamma", "text": "L'Isotta Fraschini Gamma o Isotta Fraschini RC35-IDS era un motore aeronautico 12 cilindri a V di 60\u00b0 raffreddato ad aria prodotto dall'azienda italiana Isotta Fraschini all'inizio degli anni quaranta del secolo scorso.\nSecondo le fonti pi\u00f9 accreditate ne risultano realizzate due versioni, differenti per la quota di taratura del compressore e la potenza risultante: RC15 da 540 CV a 1.500 metri di quota ed RC35 da 515 CV a 3.500 metri di quota.\nDato l'interesse pressoch\u00e9 nullo dei costruttori per questo modello e il conseguente scarso utilizzo (venne impiegato solo su alcuni prototipi) vi \u00e8 molta confusione sulle sue reali caratteristiche: alcune fonti dell'epoca parlano di potenze nell'ordine dei 1.600 CV a 2 200 giri /min, o di 550 hp a 4 000m s.l.m. e anche di 700 hp, mentre sembra certa solo la potenza dell'esemplare montato sul SAI Ambrosini 107 (515 hp)."}
{"id": "5545958", "revid": "124334077", "url": "https://it.wikipedia.org/wiki?curid=5545958", "title": "Societ\u00e0 Sportiva Cavese 1980-1981", "text": "Questa voce raccoglie le informazioni riguardanti la Societ\u00e0 Sportiva Cavese nelle competizioni ufficiali della stagione 1980-1981."}
{"id": "5545960", "revid": "110157", "url": "https://it.wikipedia.org/wiki?curid=5545960", "title": "Coppa Italia 2015-2016 (pallavolo femminile)", "text": "La Coppa Italia 2015-2016 si \u00e8 svolta dal 17 febbraio al 20 marzo 2016: al torneo hanno partecipato otto squadre di club italiane e la vittoria finale \u00e8 andata per la sesta volta al .\nRegolamento.\nLe squadre hanno disputato quarti di finale, semifinali e finale."}
{"id": "5545961", "revid": "122662507", "url": "https://it.wikipedia.org/wiki?curid=5545961", "title": "Te Atairangikaahu", "text": "Biografia.\nTe Atairangikaahu nacque nel \"Marae\" di Waahi Marae il 23 luglio 1931 ed era l'unica figlia di Korok\u012b Mahuta e Te Atairangikaahu H\u0113rangi. Suo padre aveva generato due figlie pi\u00f9 grandi in una precedente relazione. Aveva un fratello adottivo, sir Robert Mahuta, la cui figlia Nanaia Mahuta \u00e8 membro del Parlamento. Te Atairangikaahu discendeva dal primo re dei M\u0101ori, P\u014dtatau Te Wherowhero.\nFrequent\u00f2 la scuola elementare di Rakaumanga e la Waikato Diocesan School for Girls.\nNel 1952 si spos\u00f2 con Whatumoana Paki. Suo padre apparteneva alla trib\u00f9 Waikato Ngati Whawhakia e sua madre della trib\u00f9 settentrionale di Te Aup\u014duri. Ebbero sette figli:T\u016bheitia Paki, Heeni Katipa (nata Paki), Tomairangi Paki, Kiki Solomon (nata Paki), Mihi Gabrielle Paki, Maharaia Paki e Te Manawanui Clarkson (nata Paki).\nIl 23 maggio 1966, qualche giorno dopo la morte del padre, gli succedette come regina dei M\u0101ori. Sebbene il titolare di questo ufficio non abbia alcuna funzione costituzionale, egli \u00e8 il capo supremo della federazione tribale di Waikato e del suo parlamento. Oltre a ci\u00f2, Te Atairangikaahu fu un'accanita sostenitrice di eventi culturali e sportivi e svolse un ruolo attivo in eventi politici locali e globali che coinvolgevano le questioni indigene.\nLa regina, aiutata dalle sue innate qualit\u00e0 e da un forte temperamento, divenne uno dei pi\u00f9 accreditati e rispettati leader politici neozelandesi: assai benvoluta dal popolo, riceveva importanti personaggi stranieri e incontr\u00f2 varie volte la regina Elisabetta II che in una di queste occasioni present\u00f2 le scuse formali del Regno Unito per i danni morali e materiali subiti dai M\u0101ori durante il periodo coloniale.\nLa coppia reale risiedeva ufficialmente nel T\u016brangawaewae (complesso formato dal palazzo reale di Turongo, dal Mahinarangi - sala per il ricevimento dei visitatori - e da altri edifici), nella citt\u00e0 di Ngaruawahia, ma la dimora abituale si trovava a Waahi Marae, a Huntly.\nNel dicembre del 1969 fu la prima M\u0101ori ad essere nominata dama comandante dell'Ordine dell'Impero Britannico. Il 6 febbraio 1987 fu insignita dell'Ordine della Nuova Zelanda. Il suo distintivo dell'ordine portava il numero 1. Venne insignita del dottorato \"honoris causa\" dall'Universit\u00e0 del Waikato nel 1973 e di una laurea \"honoris causa\" in giurisprudenza dall'Universit\u00e0 Victoria di Wellington nel 1999. Nel 1986 venne nominata ufficiale del Venerabile Ordine di San Giovanni. Fu insignita della New Zealand 1990 Commemoration Medal e della New Zealand Suffrage Centennial Medal.\nNel dicembre del 2005 l'anziana regina fu ricoverata in clinica per un trattamento di dialisi e seri problemi al cuore. L'11 luglio 2006 fu colpita da quello che sembr\u00f2 essere un attacco di cuore e venne ricoverata nel reparto di terapia intensiva nell'ospedale di Waikato a Hamilton. Fu dimessa pi\u00f9 tardi, quello stesso mese, in tempo per festeggiare il suo 75\u00ba compleanno.\nMor\u00ec nel \"marae\" T\u016brangawaewae a Ngaruawahia il 15 agosto 2006 all'et\u00e0 di 75 anni. Sei dei suoi sette figli erano presenti, una figlia era invece in viaggio dall'Australia. Le esequie si tennero il 21 agosto. \u00c8 sepolta sul monte Taupiri in una tomba anonima, come i suoi antenati, in segno di uguaglianza con la loro gente. Il suo vedovo, Whatumoana Paki, avrebbe voluto una pietra tombale per sua moglie, ma i membri della famiglia reale non lo concessero. Paki rese omaggio a sua moglie piantando una razza di rose viola attorno a un cippo fuori dalla loro casa. La regina Elisabetta II invi\u00f2 le sue condoglianze. Il principe consorte la raggiunger\u00e0 nel 2011. Il suo popolo, onorandola con una settimana di lutto e di danze, la ricorder\u00e0 soprattutto per la sua generosit\u00e0, per aver stimolato la cultura e il mantenimento della lingua m\u0101ori, ora insegnata nelle scuole unitamente all'inglese, e per aver fortemente favorito l'unit\u00e0 con i bianchi.\nT\u016bheitia Paki, il suo figlio maggiore, fu scelto durante il periodo di lutto come suo successore con l'aiuto di un \"kingmaker\", dopo che fu richiesto il consenso dei capi di tutte le trib\u00f9 principali. La figlia maggiore, Heeni Katipa, era la prossima contendente. In contrasto con la monarchia della Nuova Zelanda, la monarchia Maori \u00e8 elettiva e opera al di fuori delle strutture costituzionali della Nuova Zelanda. Di conseguenza, l'ufficio non viene automaticamente ereditato dal primogenito. Te Atairangikaahu stessa era la seconda figlia di suo padre, anche se il primogenito era nato da una relazione precedente il matrimonio. Anche altri suoi figli o una figura di spicco di un altro iwi avrebbero potuto essere chiamati a succederle."}
{"id": "5545966", "revid": "300067", "url": "https://it.wikipedia.org/wiki?curid=5545966", "title": "San Diego Wildfire", "text": ""}
{"id": "5545969", "revid": "339392", "url": "https://it.wikipedia.org/wiki?curid=5545969", "title": "Alfio di Lentini", "text": ""}
{"id": "5545980", "revid": "436907", "url": "https://it.wikipedia.org/wiki?curid=5545980", "title": "Outside (Foo Fighters)", "text": "Outside \u00e8 un singolo del gruppo musicale statunitense Foo Fighters, pubblicato il 4 agosto 2015 negli Stati Uniti d'America e il 18 settembre dello stesso anno in Italia come quarto estratto dall'ottavo album in studio \"Sonic Highways\".\nDescrizione.\nQuinta traccia di \"Sonic Highways\", il brano vanta la partecipazione del chitarrista degli Eagles Joe Walsh, che ha curato l'assolo di chitarra."}
{"id": "5545983", "revid": "767487", "url": "https://it.wikipedia.org/wiki?curid=5545983", "title": "Associazione Sportiva Cosenza 1980-1981", "text": "Questa pagina raccoglie le informazioni riguardanti l'Associazione Sportiva Cosenza nelle competizioni ufficiali della stagione 1980-1981."}
{"id": "5545985", "revid": "124629101", "url": "https://it.wikipedia.org/wiki?curid=5545985", "title": "Alan Lascelles", "text": "Biografia.\nEra il figlio del comandante Frederick Canning Lascelles Bau, e di sua moglie, Frederica Maria Liddell. Era il nipote di Henry Lascelles, IV conte di Harewood e un cugino di Henry Lascelles, VI conte di Harewood, che spos\u00f2 Mary, principessa reale, sorella di Edoardo VIII e Giorgio VI.\nCarriera.\nDopo aver concluso gli studi a Marlborough College e al Trinity College (Oxford), Lascelles serv\u00ec in Francia con il Bedfordshire Yeomanry durante la Prima guerra mondiale, dopo di che \u00e8 diventato l'aiutante di campo di suo cognato Lord Lloyd, governatore di Bombay (1919\u20131920).\nRientrato in Inghilterra \u00e8 stato nominato assistente segretario privato del Principe di Galles. Dal 1931 al 1935 \u00e8 stato segretario del Governatore Generale del Canada. Divenne il vicesegretario privato di Giorgio V e poi di Giorgio VI nel 1936, e nel 1943 \u00e8 salito a segretario privato di re Giorgio VI. Nel 1952 \u00e8 diventato segretario privato della regina Elisabetta II, incarico che ha ricoperto fino al 1953.\n\u00c8 stato anche custode dei Royal Archives (1943\u20131953).\nMatrimonio.\nSpos\u00f2, il 16 marzo 1920, Joan Frances Vere Thesiger (1\u00ba agosto 1895\u201315 maggio 1971), figlia di Frederick Thesiger, I visconte Chelmsford. Ebbero tre figli:"}
{"id": "5545986", "revid": "287204", "url": "https://it.wikipedia.org/wiki?curid=5545986", "title": "Torneio In\u00edcio do Rio-S\u00e3o Paulo 1951", "text": "Il Torneio In\u00edcio do Rio-S\u00e3o Paulo 1951 \u00e8 stato la prima e unica edizione dell'omonimo torneo.\nIl torneo fu organizzato dalla Prefettura di Rio de Janeiro per inaugurare il nuovo impianto di illuminazione del Maracan\u00e3 e fu la prima competizione interstatuale di calcio disputata in quello stadio.\nFormula.\nTorneo ad eliminazione diretta con partite di sola andata. In caso di parit\u00e0 passa il turno la squadra che ha battuto il maggior numero di angoli.\nCome per il Torneio In\u00edcio do Rio de Janeiro e il Torneio In\u00edcio Paulista tutte le partite si svolgono in un solo stadio, il Maracan\u00e3, e nello stesso giorno, il 30 gennaio 1951.\nPartecipanti.\nAl torneo prendono parte le stesse 8 squadre che poi disputeranno il Torneo Rio-San Paolo 1951."}
{"id": "5545988", "revid": "74327931", "url": "https://it.wikipedia.org/wiki?curid=5545988", "title": "Torneio In\u00edcio do Rio-S\u00e3o Paulo", "text": ""}
{"id": "5545997", "revid": "287204", "url": "https://it.wikipedia.org/wiki?curid=5545997", "title": "Centro Tennis di Fonte dell'Ovo", "text": "Il Centro Tennis di Fonte dell'Ovo, noto anche come Centro Tennis Cassa di Risparmio per ragioni di sponsorizzazione, \u00e8 il principale impianto per il tennis nella Repubblica di San Marino.\nIl centro \u00e8 dotato di un centrale in terra battuta (44 x 22 metri) con tribuna da 3000 posti e otto palchi VIP, sei ulteriori campi in terra battuta e due con superficie veloce \"play-it\". Tutti i campi sono regolarmente illuminati e, ad eccezione del centrale, coperti durante la stagione invernale. Il complesso ospita inoltre gli uffici della Federazione Sammarinese Tennis, una palestra, un centro di fisioterapia e un ristorante. A fianco della struttura sorge un impianto calcistico in erba sintetica.\nSui campi di Fonte dell'Ovo si sono disputati annualmente gli Internazionali di San Marino (circuito challenger nel 1988 e dal 2001 al 2014 e ATP International Series dal 1989 al 2000), tornei OPEN del panorama italiano, un torneo ITF under 18, incontri di Coppa Davis e l'edizione 2001 dei Giochi dei piccoli stati d'Europa. Nel 2017 ospiter\u00e0 nuovamente gli incontri tennistici della 17\u00aa edizione dei Giochi dei piccoli stati.\nDal 2009 il centro \u00e8 inoltre sede della San Marino Tennis Academy, diretta da Giorgio Galimberti."}
{"id": "5546012", "revid": "212348", "url": "https://it.wikipedia.org/wiki?curid=5546012", "title": "Jimmy Forrest's Night Train", "text": "Jimmy Forrest's Night Train \u00e8 un album del sassofonista jazz statunitense Jimmy Forrest, pubblicato dalla United Records nel 1955.\nL'album fu ristampato (su vinile con il titolo di \"Night Train\") dalla Delmark Records nel 1978, nel 1990 la stessa Delmark Records fece uscire il disco su CD, contenente 17 brani.\nMusicisti.\nNight Train / Swinging and Rocking / Bolo Blues / Coach 13\nCalling Dr. Jazz / Flight 3-D\nSophisticated Lady / Hey, Mrs. Jones / My Buddy / Song of the Wanderer / Blue Groove / Big Dip / There Will Never Be Another You\nMister Goodbeat / Begin the Beguine / Dig Those Feet / Mrs. Jones' Daughter "}
{"id": "5546013", "revid": "1573940", "url": "https://it.wikipedia.org/wiki?curid=5546013", "title": "Ptilinopus eugeniae", "text": "La colomba frugivora di Eugenia, anche nota come colomba frugivora testabianca (\"Ptilinopus eugeniae \" ), \u00e8 un uccello della famiglia dei columbidi, endemico delle Isole Salomone.\nDistribuzione e habitat.\n\u00c8 una specie endemica delle Isole Salomone diffusa nell'isola Makira e negli vicini isolotti Ugi e Malaupaina. Abita le foreste primarie dai 60 ai 700 metri e spesso \u00e8 vista in aree adiacenti coltivate.\nDescrizione.\nDimensioni.\n\u00c8 una colomba frugivora di medie dimensioni con lunghezza variabile fra i 20-22 centimetri l'esemplare maschio e fra i 18,5-20 centimetri l'esemplare femmina. Ha un corpo tozzo e la coda \u00e8 lunga 6 centimetri circa.\nAspetto.\nHa la testa e la nuca bianco-neve. Sulla nuca ha una sfumatura giallo chiaro. Il mento e una parte del petto sono rossastro con i bordi viola. La parte inferiore del petto e l'addome sono verde-grigio con sfumature blu. Sotto l'addome \u00e8 giallo con macchie verdi. La parte superiore del corpo \u00e8 verde oliva scuro con macchie grigie.\nEtimologia.\nDeve il suo nome all'Imperatrice francese Eugenia de Montijo.\nSistematica.\nNon ha sottospecie \u00e8 una specie monotipica.\nBiologia.\n\u00c8 vista spesso da sola o in coppia, a volte anche in piccoli gruppi specialmente su grandi alberi da frutta dove \u00e8 stata avvistata mentre mangiava insieme ad altre specie come la colomba frugivora corona argentata(\"Ptilinopus richardsii\") e il piccione imperiale panciacastana(\"Ducula brenchleyi\").\nAlimentazione.\nSi nutre di frutta in particolare di piccoli frutti con semi e bacche.\nConservazione.\nLa colomba frugivora di Eugenia \u00e8 relativamente comune nel suo piccolo areale, ma ha una piccola popolazione e una parte delle foreste di pianura di Makira sono state disboscate. Di conseguenza la popolazione sta diminuendo ed \u00e8 classificata dalla IUCN come specie \"prossima alla minaccia\" (NT)."}
{"id": "5546014", "revid": "1564499", "url": "https://it.wikipedia.org/wiki?curid=5546014", "title": "Storia delle ferrovie nel Regno delle Due Sicilie", "text": "La storia delle ferrovie nel Regno delle Due Sicilie ebbe inizio con l'apertura di un primo breve tratto di linea di 7,25 chilometri a doppio binario, tra Napoli e Granatello di Portici, che venne inaugurato in pompa magna il 3 ottobre 1839.\nStoria.\nIl primo tronco ferroviario, a doppio binario da Napoli a Granatello di Portici (in totale km 7,640 al completamento della stazione di Napoli) che venne inaugurato il 3 ottobre 1839 dal re Ferdinando II di Borbone fu anche la prima ferrovia costruita nel territorio italiano. Non era una ferrovia fine a se stessa ma parte di un pi\u00f9 ampio progetto finanziato con capitali privati per lo pi\u00f9 francesi.\nIl 1\u00ba agosto 1842 la ferrovia aveva raggiunto Castellammare di Stabia e due anni dopo Pompei e Nocera; lo sviluppo successivo fu ostacolato da numerosi fattori, politici ed economici; la via ferrata in esercizio non riusc\u00ec a raggiungere, come programmato, il confine pontificio in direzione Nord, fermandosi all'altezza di Sparanise e in direzione Sud, alle porte di Salerno; e tale rimase fino all'unit\u00e0 d'Italia.\nNel 1846 il governo borbonico aveva rilasciato anche la concessione per il prolungamento della ferrovia da Nocera fino a San Severino e ad Avellino e all'epoca si proponevano gi\u00e0 collegamenti verso Foggia e per Bari, con diramazioni per Brindisi, Taranto e a Nord verso le Marche.\nAlla caduta del regime borbonico, nel 1860, viene in genere calcolato a poco pi\u00f9 di 120\u00a0km il totale della rete ferroviaria in esercizio nel Regno delle Due Sicilie. Tuttavia \u00e8 bene precisare che nella relazione del Ministro dei lavori pubblici Ubaldino Peruzzi allegata al suo progetto di legge per la \"Costruzione delle strade ferrate da Napoli all'Adriatico\" del 15 maggio 1861 viene indicata la cifra di 140\u00a0km in esercizio precisata in 139,420\u00a0km nella relazione fatta al Ministro e al parlamento del regno dal Commissario straordinario per le ferrovie (ex borboniche) onorevole ingegnere Luigi Ranco.\nNegli ultimi anni di vita del Regno furono approvati dal governo borbonico, prima sotto Ferdinando II poi sotto Francesco II, vari progetti di ampliamento della rete ferroviaria: al momento dell'annessione al Regno d'Italia erano state costruite diverse tratte, complessivamente circa 60 miglia (circa 110\u00a0km), ma nella massima parte dei casi tali nuovi tratti non erano ancora, per varie motivazioni, utilizzati.\nPremesse.\nFerdinando II adott\u00f2 un modello politico-economico di tipo protezionistico, ispirandosi in gran parte al modello francese di Jean-Baptiste Colbert. La sua politica propendeva decisamente verso un intervento diretto dello Stato nella vita economica del paese ma limitava gli investimenti ai surplus di cassa provenienti dalle esportazioni agricole e dall'industria mineraria evitando l'indebitamento pubblico e l'aggravio della pressione fiscale mantenuta fra le pi\u00f9 basse d'Europa. Non fu quindi caratterizzata da una particolare predisposizione agli investimenti in opere pubbliche nonostante le migliorate condizioni delle finanze tra gli anni 30 e 40 (del XIX secolo). Ferdinando II rimase sempre incerto tra un sistema ferroviario \"chiuso\", al servizio di Napoli e uno \"aperto\", sollecitato dagli investitori privati francesi e inglesi: non seppe o non volle vedere nel treno un portentoso strumento di sviluppo. La sua visione ricalcava quella corrente negli stati continentali d'Europa per cui le ferrovie sembravano essere solo uno strumento di razionalizzazione della circolazione di uomini e di cose tra la capitale ed il suo hinterland.\nA causa del suo temperamento conservatore e del contrasto con la borghesia liberale, che culmin\u00f2 nei moti rivoluzionari del 1848, Ferdinando II, dopo il breve esperimento costituzionale mise in atto una progressiva stretta in senso assolutista, accentrando fortemente su di s\u00e9 il peso dello Stato. Anche come conseguenza dei vari moti insurrezionali e autonomisti concep\u00ec come prioritarie le spese per l'esercito, oltre 7.000.000 di ducati l'anno, in media circa un quarto del bilancio. La Real marina, dopo la crisi degli zolfi che caus\u00f2 il blocco navale da parte dell'Inghilterra, fu potenziata con l'immissione di navi a vapore assorbendo nel quinquennio 1841-1846 pi\u00f9 di 16.500.000 ducati. Molto meno fu impiegato negli investimenti per le ferrovie, poco pi\u00f9 di 2.500.000 di ducati.\nGi\u00e0 negli anni trenta la notizia della realizzazione di strade ferrate in Inghilterra, aveva acceso gli animi della borghesia liberale del regno con idee e proposte, e nascevano iniziative perch\u00e9 si realizzassero linee ferrate ritenute necessarie per lo sviluppo dei commerci.\nL'inaugurazione della ferrovia Napoli-Portici e il suo prolungamento fino a Nocera Inferiore del 1844, avevano alimentato idee e progetti di ampliamento per realizzare l'aspirazione maggiore del tempo: il raggiungimento dell'Adriatico, considerato porta dei traffici per l'oriente. Il professore Ferdinando De Luca aveva caldeggiato un progetto di ferrovia che, da Salerno, raggiungesse Taranto e i porti di Brindisi e Otranto attraverso la valle del Basento. La proposta fu condivisa da Carlo Ilarione Petitti di Roreto in un suo famoso scritto del 1845.\nNel 1845 il napoletano Francesco Lattari cos\u00ec magnificava le sorti delle strade ferrate: \"Per esse in venticinque anni \u00e8 cominciata a cangiare la faccia del globo: il tempo e lo spazio sono spariti, il cammino \u00e8 ridotto a volo; la vita \u00e8 computata a momenti. Il volere e l'atto han raggiunto la stessa celerit\u00e0\".\nIl Regno borbonico ebbe la prima strada ferrata italiana, tronco iniziale della linea Napoli-Castellammare, il 3 ottobre 1839, ma con investimento di capitale privato e non per iniziativa reale.\nNon \u00e8 corretta l'affermazione piuttosto diffusa che la Napoli-Portici fosse nient'altro che \"un trastullo di regnanti\": si trattava infatti del primo tronco di un progetto pi\u00f9 ampio per raggiungere Salerno e proseguire oltre. La linea puntava nella direzione delle aree produttive e pi\u00f9 ricche di Castellammare, Nocera e Salerno dove si sarebbe potuto ricavare un consistente utile.\nNon era comunque solo il fattore economico l'ostacolo alla realizzazione di ferrovie attraverso il reame; c'era anche quello costituito dalla difficile orografia. La catena appenninica lo divideva interamente in due per tutta la lunghezza e rendeva oltremodo difficoltoso l'invio dei prodotti agricoli e commerciali dalle \"Puglie\" e dalle \"Calabrie\" verso la capitale; il traffico commerciale si svolgeva prevalentemente via mare con il lungo periplo dello stivale tra le due sponde adriatica e tirrenica. Grandi perplessit\u00e0 sorgevano circa il reperimento dei capitali e la redditivit\u00e0 di un'opera cos\u00ec impegnativa qual era la traversata degli Appennini. Le prime realizzazioni riguardarono dunque la linea costiera occidentale tra Napoli e Salerno e il percorso a nord per raggiungere gradualmente il confine pontificio.\nLe direttrici proposte e progettate, \"Terra di lavoro\" e \"degli Abruzzi\", miravano al congiungimento con la \"ferrovia pontificia\" Ancona-Bologna (quando realizzata) per connettersi ai commerci con il nord della penisola e con gli stati confinanti europei.\nFerdinando non era propenso tuttavia a favorire l'ulteriore espansione delle ferrovie ad iniziativa e capitale privato estero; lo prova il comportamento ondivago ai limiti dell'ostruzionismo nei confronti delle iniziative del Melisurgo e del De Riseis; e cerc\u00f2 sempre di limitare ogni forma di garanzia del governo sui rendimenti dei capitali investiti. Fu invece diretto fautore dell'intervento dello Stato nei riguardi della costruzione tra il 1840 ed il 1843 della Napoli-Caserta-Capua, che diresse personalmente, in quanto tronco di importanza strategica diretto verso la fortezza di Capua e verso il confine con lo Stato pontificio.\nLa rete ferroviaria si estese di fatto intorno alla capitale e furono accolte solo con difficolt\u00e0 le richieste di linee verso i centri pi\u00f9 importanti del paese, mentre nessuna linea ferroviaria fu costruita in Sicilia.\nLa prima ferrovia del regno.\nNel gennaio del 1836 l'ingegnere francese Armando Bayard de la Vingtrie espose un progetto ferroviario per la costruzione, a proprie spese, di una \"Strada Ferrata Napoli-Nocera con una diramazione per a Castellammare\" al marchese Nicola Santangelo, ministro degli Affari Interni del regno; il progetto prevedeva la costruzione della linea ferrata in cambio della concessione dell'esercizio e dei ricavi per la durata di 99 anni. Il promotore dell'iniziativa, ingegnere Armando Giuseppe Bayard de La Vingtrie operava per conto di una Societ\u00e0 composta da lui stesso, dai suoi due fratelli Ferdinando Giovanni e Carlo e da Fortunato de Verg\u00e9s.\nIl ministro Santangelo sottopose la proposta al Re, Ferdinando II; questi approv\u00f2 la concessione con decreto del 19 giugno 1836, stabilendo che i lavori sarebbero stati compiuti entro il termine di 6 anni previo versamento di una cauzione di 100.000 ducati che sarebbe stata perduta in caso di mancato rispetto dei termini. Un successivo decreto del 3 febbraio 1838 ridusse la durata della concessione a 80 anni. Il successivo del 19 aprile 1838 prefiss\u00f2 il diritto di propriet\u00e0 dello Stato alla scadenza e le tariffe per il trasporto.\nI lavori iniziarono l'8 agosto 1838 sotto la direzione dall'ingegnere francese; dopo tredici mesi era pronto il primo tratto a un solo binario da Napoli fino al Granatello di Portici, mentre erano in corso quelli del secondo binario e della stazione di Napoli.\nIl terreno scelto a Napoli per la dislocazione degli impianti ferroviari era in gran parte paludoso ed apparteneva a diversi proprietari e cost\u00f2 alla Societ\u00e0 6.074 ducati e 44 grana.\nLa scelta avrebbe permesso di erigere la stazione molto vicino alla piazza del Mercato, luogo di stazionamento di tutte le diligenze che conducevano alle province del Sud in modo da non variare le abitudini dei cittadini che erano soliti servirsi di quei mezzi.\nPur lontana dal centro della citt\u00e0 era raggiungibile da due omnibus a cavallo che, partendo dal largo del Castello, percorrevano la strada di Piliero e via Marina e giungevano alla via dei fossi. Il costo del biglietto era di 5 grana. Erano questi gli unici mezzi autorizzati alla sosta dinanzi ai cancelli della stazione.\nIl tratto fu inaugurato il 3 ottobre del 1839 con grande solennit\u00e0 nel rispetto di un programma che prevedeva, dato che la stazione di Napoli al Carmine non era ancora pronta, che il viaggio inaugurale avvenisse con partenza da Portici. Il re pertanto si rec\u00f2 (in carrozza) nella villa del Carrione al Granatello di Portici dove era stato approntato il padiglione reale decorato all'occorrenza con accanto un altare mentre il treno percorreva a vuoto la tratta e raggiungeva Portici. Verso le ore undici il re ricevette il Bayard e la squadra di ingegneri prendendo poi posto sul convoglio inaugurale per tornare a Napoli. I vari discorsi di circostanza furono conclusi dal Re il quale, in francese, espresse l'augurio di veder realizzata la ferrovia fino al mare Adriatico e a mezzogiorno ordin\u00f2 la partenza davanti alle autorit\u00e0. \nIl primo convoglio ferroviario in territorio italiano portava nelle vetture 48 personalit\u00e0, una rappresentanza militare costituita da 60 ufficiali, 30 fanti, 30 artiglieri e 60 marinai. Nell'ultima vettura prese posto la banda della guardia reale.\nLa stazione di Napoli costruita poco fuori delle mura aragonesi ancora esistenti al tempo, tra Porta del Carmine e Porta Nolana, aveva un salone d'aspetto per passeggeri, uffici, magazzini, rimesse per le vetture e le macchine e un'attrezzata officina di riparazione.\nLa linea ferrata attraversava la reale strada delle Calabrie giungendo nei pressi della spiaggia di Portici, al Granatello. All'intersezione con la strada delle Calabrie fu costruito un ponte a due archi per permettere il passaggio dei mezzi stradali e in tutto realizzati 33 ponti, circa 3.000\u00a0m di muri di sostegno e oltre 500\u00a0m di ringhiere in ferro a protezione lato mare e lato strada\nNel 1840 la via ferrata arriv\u00f2 a Torre del Greco, nel 1842 a Castellammare di Stabia. I lavori furono continuati per portare la ferrovia fino a Nocera e terminarono il 18 maggio del 1844. Fu necessario ordinare altre locomotive che vennero dall'Inghilterra con macchinisti inglesi.\nIl successo della pur breve ferrovia fu immediato e nel 1839 il numero di viaggiatori giornaliero si era attestato sulle mille unit\u00e0 trasportate. Il rapporto consuntivo della societ\u00e0 dichiarava essere stati trasportati 131.116 viaggiatori tra il 3 ottobre e il 31 dicembre 1839.\nLa compagnia ritenne allora di poter ribassare i prezzi e nel 1840 furono previsti biglietti ridotti per i cittadini meno abbienti, vale a dire \"alle persone di giacca e coppola, alle donne senza cappello, ai domestici in livrea ed ai soldati e bassi ufficiali del real esercito\".\nNel mese di marzo del 1844 vennero complessivamente trasportati 72.751 viaggiatori e 28.256,73 cantaia di merci.\nLa relazione economica fatta al \"Real governo\" dall'ingegnere Bayard per il 1853 riportava, tra l'altro, una frequentazione mensile di viaggiatori (complessiva per Nocera e per Castellammare) di 95.000 persone e di 40.000 cantaia di merci; in tutto, per l'anno, 1.140.000 viaggiatori e 480.000 cantaia di merci\nProseguono le costruzioni.\nIl 2 giugno 1846 Ferdinando II accord\u00f2 la concessione al Bayard con il decreto n. 10138 a prolungare, a sue spese, rischi e pericoli la strada di ferro da Napoli a Nocera, proseguendola con un nuovo tronco da Nocera stessa per Sanseverino ad Avellino a condizione che lo terminasse entro 4 anni.\nIn seguito alla concessione integrativa la compagnia prosegu\u00ec i lavori intenzionata a raggiungere Salerno. Il 31 luglio 1858 la ferrovia raggiunse La Cava (Cava dei Tirreni). Due anni dopo, il 29 luglio 1860, venne completato e collaudato il tratto fino a Vietri sul Mare; ma il regno era gi\u00e0 nel caos, poco tempo dopo Garibaldi giungeva a Salerno e i lavori subirono una lunga fase di arresto. In tutto erano stati realizzati, dalla societ\u00e0 privata del Bayard, 50,285\u00a0km (49 secondo il Sachs), compreso la diramazione per Castellammare.\nLa ferrovia \"Regia\" verso nord e le diramazioni verso sud.\nMentre la prima linea, verso sud, venne costruita con capitale privato il secondo tronco ferroviario fu finanziato dallo Stato\nLa linea fu progettata dall'ingegnere Clemente Fonseca dietro ordine diretto del Re che scavalc\u00f2 di fatto il collegio degli ingegneri e la costruzione che ebbe inizio nel 1840 fu seguita personalmente dal re. Costruita ad un solo \"binario di ruotaie\" (ma tutto il percorso era predisposto per la stesura del doppio binario) raggiunse Caserta nel 1843; fu aperta al pubblico nel mese di dicembre con le stazioni di Casal Nuovo, Acerra, Cancello e Maddaloni. Nel giugno successivo (1844) fu aperta la tratta fino a Santa Maria di Capua. La costruzione e l'esercizio furono affidati a personale militare; l'effettuazione dei treni venne stabilita in 4 o 5 coppie giornaliere con una subordinazione alle esigenze dei treni di corte. La stazione di Napoli della societ\u00e0 Regia venne costruita affiancata a quella del Bayard. Il traffico viaggiatori dei mesi di settembre, ottobre e novembre del 1844 fu rispettivamente di 76.216, 77.807, 71685 persone trasportate. La trazione dei treni era assicurata da sei locomotive Stephenson-Longridge e una Norris con carrozze viaggiatori di tre classi, delle quali le prime due chiuse e la terza aperta con sole panche di legno. Sulle tratte realizzate, a titolo di esempio, il \"Giornale del Regno delle Due Sicilie\" riporta che, nel novembre 1856, i passeggeri che nelle diverse classi di viaggio adoperarono la linea Napoli-Capua furono 115.151.\nUn progetto del 1847 del Lefebvre ne prevedeva il prolungamento fino a Ceprano, al confine con lo Stato Pontificio\nDalla stazione di Cancello nel 1845 era in costruzione una diramazione per Nola (di interesse militare).\nLa linea Cancello-Nola venne completata il 30 maggio 1846; i lavori proseguirono lentamente per Palma Campania giungendo a gennaio 1856 a Sarno\nIl 31 maggio del 1858 fu completata e inaugurata dopo circa 20 mesi di lavori la galleria dell'Orco (lunga 442,55\u00a0m) primo tunnel ferroviario del Regno delle Due Sicilie; alla presenza di autorit\u00e0 religiose, del ministro delle Finanze e di autorit\u00e0 militari \"Sua Eccellenza l'Egregio Ministro delle Finanze e de' Lavori Pubblici muoveva dalla stazione della strada ferrata di Napoli alle 9 a m con numeroso ed eletto seguito. All'ingresso, del tunnel si trovarono il Vescovo di Nocera, l'Intendente della Provincia ed il comandante della Brigata Eventuale di Nocera con un drappello di soldati in grande divisa, e bande musicali.\". Per l'occasione, la galleria fu rischiarata da cinquemila lumini e alcuni carri furono tirati a mano sulle rotaie. L'evento fu in seguito immortalato in una litografia del \"Giornale del Regno delle due Sicilie\".\nLa galleria era stata costruita per collegare la linea Capua-Cancello-Sarno a Mercato San Severino, tra le stazioni di Sarno e di Codola, lungo la direttrice per Avellino. La galleria prendeva nome dal passo dell'Orco che mette in comunicazione la valle del Sarno con quella di Mercato San Severino. Entr\u00f2 in esercizio solo dopo la caduta dei Borboni, il 17 febbraio 1861 assieme all'ultima tratta ferroviaria.\nIl proseguimento verso nord, da Capua a Ceprano (confine pontificio) di 52 miglia era in avanzato stato di costruzione ma mancava del collegamento essenziale, il ponte sul fiume Volturno della lunghezza di 600 palmi.\nIl difficile percorso per le Puglie.\nNel 1836 durante le trattative per la concessione della ferrovia per Nocera l'ingegnere Bayard aveva, ma invano, prospettato al re Ferdinando la possibilit\u00e0 di studiare anche una ferrovia che unisse i due porti di Napoli e di Manfredonia\nIl 15 agosto 1845, Emmanuele Melisurgo dopo aver costituita una societ\u00e0 a capitale misto, in parte inglese, rappresentato da John Pook e da David Nu\u00f1es Carvalho, present\u00f2 al governo napoletano un progetto per costruire una ferrovia, di collegamento tra le sponde tirrenica e adriatica del regno; partendo da Napoli, avrebbe toccato Avellino, Ariano, Lucera, Foggia, Canosa, Barletta e Bari giungendo infine a Brindisi. Da Brindisi si sarebbero staccate delle diramazioni. Il piano molto ambiziosamente prevedeva anche collegamenti con gli Abruzzi e le Calabrie. Il progetto non prevedeva alcun onere finanziario per lo Stato.\nIl re Ferdinando II di Borbone aggiunse altre richieste quali, tariffe pi\u00f9 basse di quelle proposte, trasporto gratuito dei militari ma accord\u00f2 la concessione per la sola linea per le Puglie riservandosi il diritto di rilasciare concessioni anche ad altri soggetti su percorsi confluenti e con diritto di passaggio. Il 2 marzo 1846 fu rilasciato al Melisurgo il decreto di concessione della Napoli-Barletta che prevedeva la possibilit\u00e0 di prolungamento a Otranto; prevedeva anche il deposito di una cauzione di trecentomila ducati dei quali 50.000 gi\u00e0 versati e il resto da versare entro 8 mesi dalla data.\nI moti del 1848 uniti alla difficolt\u00e0 di reperire i finanziamenti in Inghilterra, provocarono per\u00f2 il blocco dell'opera. Inoltre Melisurgo schieratosi tra coloro che richiedevano la costituzione venne considerato un sovversivo, fu ferito, arrestato e condannato al carcere ma riusc\u00ec a salvarsi fuggendo poi in Inghilterra.\nNel 1853 Ferdinando II decise la costruzione della linea ferroviaria delle Puglie proposta dal Melisurgo ma a spese dello Stato con possibilit\u00e0 di compartecipazione dei privati: l'inizio dei lavori concessi in appalto per la costruzione del tronco Nola-Sarno-Sanseverino (che avrebbe dovuto poi proseguire per Avellino) era fissato per il 1\u00ba marzo 1853.\nNonostante l'onerosit\u00e0 del progetto, il Melisurgo (tornato per un'amnistia) si propose allora come costruttore della tratta Foggia-Bari con finanziamento a carico di una societ\u00e0 privata.\nL'offerta fu al momento respinta ma un successivo decreto reale del 7 aprile 1855, gli concesse la costruzione e l'esercizio della intera ferrovia da Napoli a Brindisi\nMelisurgo costitu\u00ec quindi, il 26 maggio 1855, la \"Societ\u00e0 in Commandita E. Melisurgo e compagni per la ferrovie delle Puglie da Napoli a Brindisi\" con sede a Napoli, prevedendo l'emissione di 220.000 azioni da 100 ducati ciascuna. Il consiglio di amministrazione della societ\u00e0 stipul\u00f2 poi un accordo con i Rothschild per la vendita delle azioni all'estero. L'inaugurazione dei lavori avvenne l'11 marzo 1856.\nL'8 ottobre 1855, con Decreto legge n. 2589, si \"permetteva\" inoltre al Melisurgo, \"concessionario della ferrovia delle Puglie\", di costruire una traversa tra Mercato San Severino e Salerno.\nSul tronco accordato al Melisurgo vi furono molte interferenze governative che ritardarono l'inizio effettivo dei lavori anche perch\u00e9 vi erano interessi privati concorrenti. Nel 1859 furono rilasciate concessioni a una societ\u00e0 costituita da Gustave Delahante e altri soci per la costruzione di una ferrovia costiera adriatica che congiungesse il Tronto, via Foggia, con Taranto e Napoli; da Foggia partiva la diramazione per Bari (gi\u00e0 concessa al Melisurgo) e si prevedeva un proseguimento per Lecce e Otranto. \nLe proteste di Melisurgo furono ignorate da Ferdinando II che dispose anzi che i lavori a lui affidati iniziassero da Bari verso Foggia, anzich\u00e9 come preventivato, rimandando inoltre la realizzazione dei collegamenti tra Napoli e Sanseverino. Il 15 novembre 1856 Melisurgo aveva versato allo Stato la seconda rata della cauzione per non decadere dalla concessione ma molti azionisti non pagarono le rate successive provocando lo stallo dei lavori fino al 1860 mentre rimanevano inutilizzati molti materiali giunti via mare dall'Inghilterra e stoccati nei magazzini a Napoli. \nIl Melisurgo prosegu\u00ec invano nel tentativo di riprendere almeno in parte quanto era stato oggetto dei suoi diritti di concessione; fu anche costretto a difendersi dall'accusa di avere realizzato solo in minima parte quanto previsto.\nCon l'avvento di Francesco II la concessione venne trasferita al gruppo (a capitale prevalentemente francese) di Pauline Talabot, ma l'arrivo di Garibaldi a Napoli comport\u00f2 la riassegnazione al gruppo Adami e Lemmi.\nNel 1861 in seguito alle conclusioni di una commissione d'inchiesta la linea delle Puglie venne riassegnata al Talabot (assieme ad altre linee) questi per reperire i fondi sufficienti si era associato ad un gruppo eterogeneo di investitori. Tuttavia la valutazione delle condizioni poste (non ultima la considerazione che quasi tutta la rete in essere o in divenire sarebbe stata in mano ai Rotschild) fecero s\u00ec che il parlamento riconsiderasse il tutto in favore del gruppo Bastogi\nLa rete concessa.\nIl percorso studiato e concesso della rete ferroviaria della \"Societ\u00e0 in Commandita E. Melisurgo e compagni per la ferrovie delle Puglie da Napoli a Brindisi\" era strutturato su una linea principale con le sue diramazioni. La linea partiva da Napoli verso Casoria, Pomigliano, Marigliano e poi volgeva in direzione di Sarno e San Severino; affrontava in una serie di gallerie i rilievi montuosi per raggiungere Avellino. Proseguiva quindi verso nord-est raggiungendo Ariano, Bovino, Lucera e Foggia. Da Foggia puntava invece a sud-est verso Barletta, Bari e proseguiva in direzione di Brindisi, Lecce e Otranto. Una diramazione era prevista per Taranto.\nIl piano della societ\u00e0 del Melisurgo conteneva le premesse per l'estensione verso le Calabrie, sul versante ionico, fino a raggiungere lo Stretto di Messina, ma tale concessioni non venne mai esaminata anche se Francesco II ne fece oggetto della concessione \"estesa\" (ma inutile) al gruppo Talabot.\nIl Melisurgo ottenne anche la concessione della \"traversa\" da Salerno a Mercato San Severino e l'incarico di appaltante della prima parte della Salerno-Taranto, concessa al D'Agiout, fino ad Eboli.\nLa linea degli Abruzzi.\nIl ministro dei Lavori Pubblici del Regno, Giuseppe De Vincenzi, fu il primo, nel 1846, a delineare la necessit\u00e0 di linee ferroviarie in Abruzzo. \nIn una seduta del consiglio provinciale a Chieti, nel maggio del 1853, il barone Panfilo De Riseis, presidente del Consiglio provinciale di Abruzzo Citeriore propose al consesso il progetto di una ferrovia da Napoli per Ceprano, Popoli, Teramo e San Severo che giungesse fino ai confini dello Stato romano al Tronto Tra gli scopi previsti, quello di collegare Napoli e i porti di Ortona e Pescara e, al completamento delle ferrovie previste negli stati confinanti, il collegamento a quelle pontificie e all'\"Italia superiore per la via delle Marche\". Ottenuto il pieno consenso chiese la concessione al governo e ne ottenne un rescritto di approvazione il 17 gennaio del 1854; il 24 marzo un ulteriore real rescritto autorizz\u00f2 la diramazione per Ceprano e il 2 aprile fu accordato un \"annuo incoraggiamento\" e incaricata la Commissione per le Strade Ferrate di approntare una bozza di concessione.\nIl 16 aprile 1855 Ferdinando II firm\u00f2 la concessione con un ulteriore decreto con firma congiunta del Direttore del Ministero e Real segreteria di Stato dei Lavori Pubblici, Salvatore Murena e del ministro segretario di Stato, presidente del Consiglio dei Ministri, Ferdinando Troya: \"Accordiamo concessione al Barone D. Panfilo de Riseis, di costruire a sue spese, rischi e pericoli una ferrovia da Napoli agli Abruzzi fino al Tronto, con una diramazione per Ceprano, una per Popoli, una per Teramo ed un'altra per Sansevero...ai patti e condizioni contenute nei 23 articoli...annessi.. \". Negli articoli annessi veniva specificato che la ferrovia sarebbe dovuta essere a \"doppio corso di rotaie\", che il De Riseis avrebbe potuto formare una o pi\u00f9 societ\u00e0 con la precisa condizione che avrebbero dovuto avere sede a Napoli e che il rappresentante avrebbe dovuto essere esclusivamente un suddito di S.M. Si specificava l'estensione di 116 miglia pi\u00f9 circa 35 miglia di diramazione per Ceprano e il percorso previsto. Veniva inoltre richiesto il deposito di 300.000 ducati da versare in misura di 50.000 entro 8 mesi e la restante somma entro i 4 mesi successivi. Il De Riseis avrebbe dovuto presentare entro un anno il progetto generale ed esecutivo. Le \"traverse\" per Teramo, Popoli e San Severo sarebbero state realizzate entro i due anni successivi agli otto previsti per la linea. La linea non doveva avere passaggi a livello per non condizionare le strade ma ponti su di esse e i ponti sui fiumi avrebbero dovuto essere di tipo fisso e mai girevole. Non si dovevano danneggiare ne monumenti e neanche antichit\u00e0 per eseguire i lavori. La concessione valeva per 80 anni scaduti i quali la propriet\u00e0 sarebbe tornata allo Stato a titolo interamente gratuito.\nPer approntare il progetto esecutivo il De Riseis impieg\u00f2 capitali propri, deposit\u00f2 la somma richiesta per cauzione e stipul\u00f2 un contratto con la societ\u00e0 parigina Labot &amp; C.\nUn altro real rescritto, pubblicato il 12 maggio, ingiungeva che si procedesse alla stipula del contratto che venne rogato in Napoli, il 16 maggio 1855, davanti al notaio Ferdinando Cacace tra le parti rappresentate, da Panfilo De Riseis per la societ\u00e0 che prendeva il nome di Ferrovia Abruzzese-Romana e da Giovanni Rocco, avvocato generale della Corte dei Conti in nome e per conto del Real Governo. In esso si stabiliva tra l'altro che la societ\u00e0 avrebbe avuta la durata della concessione (80 anni), che il capitale sociale sarebbe stato di 12 milioni di ducati suddiviso in 120.000 azioni da 100 ducati, che la societ\u00e0 avrebbe potuto aumentarlo fino a 26 milioni di ducati e 140.000 azioni e infine si stabiliva la somma accordata dal Regio Governo, a titolo di \"incoraggiamento\", di 1.687.000 ducati, cui si sarebbero in seguito aggiunti 3.750.000 ducati per la realizzazione delle diramate per Popoli, Teramo e San Severo.\nIl progetto della rete ferroviaria venne presentato al governo del regno e pubblicato nel 1856; la relazione, molto dettagliata analizzava tutti gli aspetti tecnici ed economici, la redditivit\u00e0 prevista e le possibilit\u00e0 dettagliate di incremento dei traffici. Era accompagnata dalle relazioni degli ingegneri Vincenzo Antonio Rossi e Giustino Fiocca sulle prospezioni relative al percorso e alla fattibilit\u00e0.\nIl progetto tuttavia incontr\u00f2 tutta una serie di ostacoli burocratici e pretesti ultimo dei quali una controversia sull'illuminazione degli impianti (ci\u00f2 era dovuto anche alla diffidenza di Ferdinando II verso le comunicazioni non direttamente controllate, verso i soci e i capitali francesi e si aren\u00f2.nonostante le proteste e le azioni legali intraprese da De Riseis per le quali giunse a rischiare l'arresto).\nIl De Riseis cerc\u00f2 di far valere i suoi diritti per la costruzione della rete ferroviaria degli Abruzzi presentando richiesta al Parlamento italiano nel 1861. La Commissione parlamentare incaricata di inventariale e valutare le infrastrutture dei nuovi territori tuttavia non ritenne di dover prendere in considerazione le richieste del De Riseis circa il riconoscimento del suo diritto alla concessione della ferrovie degli Abruzzi; il relatore infatti tenne come valida la pregiudiziale di nullit\u00e0 di tutti i contratti stipulati tra il 1848 e il 1860 dal decaduto Regno delle Due Sicilie.\nIl nuovo Parlamento italiano non tenne conto delle rimostranze e decise, con legge n. 134 del 21 luglio 1861, di approvare la convenzione in data 12 maggio 1861, con annesso capitolato, tra i ministri dei Lavori pubblici Ubaldino Peruzzi e delle Finanze, Pietro Bastogi, e Paulin Talabot quale rappresentante dei signori, Duca di Galliera, Edoardo Blount, Jos\u00e8 di Salamanca, Tommaso Brassey, Basilio Parent, Gustave Delahante, U.B. Buddicom e Antonio Chatelus per la costruzione delle strade ferrate da Napoli all'Adriatico.\nIl tracciato accordato con la concessione del 16 maggio 1855.\nLa rete della ferrovia abruzzese-romana concessa al Barone De Riseis si basava su un tracciato principale che sfruttava la vallata del fiume Volturno, sul versante tirrenico; puntava poi verso Isernia e Castel di Sangro, proseguendo per la vallata del Sangro fino Villa Santa Maria poi per la valle dell'Aventino per Casoli e attraverso una \"galleria di San Rocco\" passava alla Valle del Feltrino sotto Lanciano verso l'Adriatico, volgendo infine a sinistra fino ad Ortona. Il percorso fu sfruttato in seguito per le costruzioni rispettivamente della Alifana e della Sangritana). Dal termine adriatico di Ortona la linea giungeva, a nord fino al confine pontificio del Tronto, mentre a sud raggiungeva San Severo, in Puglia. Dalla costa adriatica si dipartivano, a Giulianova un ramo per Teramo, a Pescara un ramo per Popoli. Da Piedimonte di Alife si dipartiva un ramo in direzione di Cassino e Ceprano.\nConcessioni senza futuro.\nDurante gli ultimi anni del regno furono accordate alcune concessioni ferroviarie sia da Ferdinando II che, dopo la sua morte dal successore Francesco II, anch'esso tendenzialmente poco propenso a concederle. Di alcune vennero iniziati i lavori e alcune tratta anche realizzate ma la caduta del regno e l'annessione al Regno d'Italia oltre a provocare il fermo dei lavori port\u00f2 per tutte la decadenza delle concessioni, la perdita dei capitali investiti e la riassegnazione di buona parte degli stessi a nuovi concessionari.\nQuesti furono anche gli anni in cui si affacciarono alla ribalta del regno i potenti gruppi Rothschild - Talabot e De-la-Hante - Salamanca con mire per le linee tra Napoli e l'Adriatico.\nIl 30 settembre 1856 il governo, con decreto reale n. 3491, concesse al faccendiere Tommaso D'Agiout la facolt\u00e0 di costruire una ferrovia a doppio binario che partendo da Salerno per Eboli e attraverso il territorio lucano (Calabritto, Rionero, Spinazzola, Gravina e Altamura) avrebbe raggiunto Taranto. La costruzione sarebbe stata effettuata interamente a rischio e pericolo del concessionario previo versamento di una cauzione di 200.000 ducati dei quali un terzo da versare all'atto e i restanti due terzi entro gli otto mesi successivi. Il D'Agiout affid\u00f2 l'esecuzione dei lavori all'impresa del Melisurgo che li inizi\u00f2 da Salerno procedendo verso Eboli. L'aggravarsi della situazione politica nel Regno delle Due Sicilie port\u00f2 tuttavia al fermo dei lavori e alla revoca unilaterale delle precedenti autorizzazioni. \nDopo la proclamazione dell'Unit\u00e0 d'Italia, i lavori furono riaffidati per la sola parte tra Salerno ed Eboli alla Societ\u00e0 per le Strade Ferrate Meridionali che il 14 giugno 1863 apr\u00ec al traffico la tratta di poco pi\u00f9 di 6\u00a0km fra Battipaglia ed Eboli.\nAlla fine di aprile 1860 Francesco II nomin\u00f2 Giacomo Savarese presidente della commissione per le concessioni ferroviarie, incarico di grande importanza politica nel turbolento periodo in questione.\nCon il Decreto Reale del 28 aprile 1860 (\"Decreto contenente de' provvedimenti per la costruzione di tre grandi linee di strade ferrate ne' dominii continentali, e di altrettante nei dominii di l\u00e0 del Faro\"), Francesco II tracci\u00f2 un piano di prolungamento delle ferrovie esistenti, il quale si sarebbe poggiato sia sull'affidamento dei lavori in concessione a privati, che sull'iniziativa governativa; e che avrebbe interessato sia la parte continentale, che quella insulare del Regno:\nEra convinzione del Re e di vari dei suoi ministri, tra i quali quello degli Esteri Giacomo De Martino, che l'affidamento di importanti concessioni ferroviarie nel regno agli investitori francesi avrebbe comportato un sostanziale motivo di pressione su Napoleone III affinch\u00e9 sostenesse la causa del Regno delle Due Sicilie; la concessioni al Delahante avrebbe, si riteneva, comportato l'appoggio della Francia. \nIl 24 agosto 1860 il governo napoletano concesse alla societ\u00e0 Gustave Delahante &amp; C (della quale facevano parte anche il Talabot, Blount, Salamanca, Chatellon, Buddicom e Parent) molte delle tratte ferroviarie previste, comprese quelle richieste inutilmente dal De Riseis e dal Melisurgo.\nMa la caduta dei Borbone comport\u00f2 anche la riconsiderazione della convenzione con la societ\u00e0 del Delahante.\nLe linee ferroviarie proposte avevano una reale valenza per i commerci ma, dato il momento difficile per il futuro del regno, non risultavano al momento fattibili. Per quanto riguardava i domini continentali veniva indicata la costruzione di tre linee ferroviarie aventi lo scopo di mettere in comunicazione il Tirreno con l'Adriatico e lo Jonio. Partendo da Napoli si sarebbero dirette, rispettivamente, a Brindisi e Lecce (via Foggia), a Reggio Calabria attraverso la Basilicata e al Tronto attraverso gli Abruzzi. In Sicilia erano previste tre linee dipartentisi da Palermo, e dirette a Catania, a Messina e a Terranova via Girgenti. Francesco II avrebbe presieduto personalmente ai progetti, attraverso una commissione composta dai pi\u00f9 alti gradi del governo. Il progetto venne ripreso quasi integralmente dai decreti dittatoriali di Garibaldi e affidato in concessione alla Adami e Lemmi. Anche queste concessioni non ebbero seguito in quanto il parlamento italiano tra 1861 e 1862 dopo aspro dibattito decret\u00f2 la decadenza delle pregresse autorizzazioni e concessioni fatte al Melisurgo e al De Riseis e in ultima fase ai gruppi facenti capo a Delahante, Rotschild e a Talabot; vennero preferite le societ\u00e0 a capitale nazionale, la \"piemontese\" Societ\u00e0 Vittorio Emanuele e il \"toscano\" gruppo Bastogi.\nLe ferrovie \"delle Due Sicilie\" passano di mano.\nFrancesco II di Borbone, ultimo re delle Due Sicilie, sal\u00ec al trono il 22 maggio 1859 e fu deposto il 13 febbraio 1861 dopo l'annessione al Regno d'Italia. In Sicilia, ma solo mentre era in corso la conquista garibaldina, furono previste le linee Palermo-Catania-Messina, e Palermo-Girgenti-Terranova.\nIl 6 settembre 1860, Giuseppe Garibaldi, con tutto il suo stato maggiore, utilizz\u00f2 il treno da Salerno per raggiungere Napoli ove arriv\u00f2 a mezzogiorno.\nInsediatosi quale prodittatore a Napoli dispose che tutto il programma di costruzioni fosse affidato alla societ\u00e0 Adami e Lemmi di Livorno; il 13 ottobre eman\u00f2 il relativo decreto annullando di fatto la concessione alla Melisurgo e C. anche se molti lavori erano a buon punto e tutte le gallerie e i ponti erano gi\u00e0 stati costruiti e lasciando aperta di facolt\u00e0 di subconcessione alla societ\u00e0 Delahante \"...della linea delle Apulie e degli Abruzzi co' relativi passagli degli Appennini, come risulta dall'Atto del Governo Borbonico in loro favore...\".\nIl 17 febbraio 1861 veniva aperta all'esercizio la tratta Mercato San Severino-Sarno, di 16,140\u00a0km.\nAlla data del 14 aprile 1861 risultavano concluse le trattative per la cessione della intera ferrovia Napoli-Vietri con diramazione per Castellammare al gruppo rappresentato da Pauline Talabot (il tutto subordinato alla nuova concessione governativa)\nLa Societ\u00e0 delle strade ferrate meridionali con la legge 21 agosto 1862, n. 763, divenne la concessionaria di buona parte delle tratte ferroviarie concesse in precedenza dal governo borbonico.\nIl 14 giugno 1863 veniva aperta al traffico ferroviario la tratta Pastena-Battipaglia-Eboli di 24,690\u00a0km gi\u00e0 in parte realizzata in precedenza dall'impresa Melisurgo ma rimasta in abbandono in seguito al crollo del regno e infine affidata alla Societ\u00e0 Italiana per le Strade Ferrate Meridionali del gruppo Bastogi e da questa inaugurata.\nSolo il 20 maggio 1866 venivano aperte, la tratta ferroviaria Vietri sul Mare-Salerno di 4,7\u00a0km e quella di 1,3\u00a0km tra Salerno e Pastena ambedue subordinate all'acquisto dalla proprietaria, societ\u00e0 Bayard.\nInfrastrutture.\nOltre alla costruzione delle strade ferrate nel Regno vi fu lo sviluppo di iniziative private e la realizzazione, da parte dello Stato, di un complesso industriale in grado di fornire rotaie, accessori infrastrutturali, materiale rotabile e di trazione.\nNel 1840 fu promossa la realizzazione dell'opificio di Pietrarsa, pi\u00f9 ampio e in posizione pi\u00f9 felice del preesistente Opificio Meccanico, ubicato nel Castel Nuovo (meglio noto come Maschio Angioino). Nel 1845 inizi\u00f2 la costruzione di locomotive (all'inizio ne furono fabbricate sette utilizzando componenti inglesi del medesimo modello della locomotiva inglese acquistata nel 1843).\nVenne avviata, nello stesso stabilimento, anche una scuola per macchinisti ferroviari e navali.\nIniziative private come quella della societ\u00e0 Zino ed Henry, produttrice di macchine tessili si cimentarono nelle costruzioni ferroviarie; nel 1842 durante la costruzione della Regia Strada Ferrata le fabbrica costru\u00ec la carrozza ferroviaria reale per il viaggio di Ferdinando II sul tratto Napoli-Acerra gi\u00e0 completato. La fabbrica aveva gi\u00e0 operato nel campo delle costruzioni ferroviario per conto della ferrovia Napoli-Nocera del Bayard. Nel 1855 Gregorio Macry, rilev\u00f2 la partecipazione dello Zino: la ragione sociale cambi\u00f2 in Macry ed Henry dal 1\u00ba luglio.\nNegli ultimi anni di governo borbonico lo stabilimento occupava 12.000\u00a0m\u00b2 di superficie e 550 operai nelle costruzioni meccaniche tra le quali, macchine, locomotive, ponti, tettoie e carpenteria metallica in genere.\nNel 1856, per affrancarsi dalla dipendenza estera, venne impiantata nella \"Ferriera di Ischitella\" una linea di laminatoi dei quali uno dedicato alla produzione di rotaie, al tempo denominate con un termine mutuato dalla lingua inglese, \"raili\". La produzione venne avviata per l'armamento della linea ferroviaria da Capua a Sarno e per quella avviata verso Ceprano; la fornitura complessiva fu di 51.390 elementi di rotaia e dei relativi cuscinetti di montaggio. Venne usata la ghisa prodotta a Mongiana ma si ricorse al carbon fossile importato dall'Inghilterra.\nA Napoli vennero costruite due stazioni di testa affiancate, una per societ\u00e0, ma interconnesse dal lato binari; la stazione di Napoli (Bayard) (detta anche Al Carmine) e la stazione della Societ\u00e0 Regia.\nConsiderazioni finali.\nAnche se l'argomento e i numerosi testi cartacei e digitali disponibili differiscono tra loro \u00e8 possibile una stima delle ferrovie realizzate in esercizio e in grado di funzionare; la tratta Vietri-Nocera pur solo collaudata dalla Bayard non era in esercizio ma fu utilizzata per il trasferimento veloce di Giuseppe Garibaldi e del suo stato maggiore a Napoli il 6 settembre 1860. Alcuni testi continuano a sostenere il totale di 99\u00a0km di ferrovie costruite ma tale dato non \u00e8 confermato dalla semplice somma dei km alla luce di una semplice ricerca; alcuni testi si contraddicono al proprio interno come, ad es. il citato in bibliografia, di Isidore Sachs, che fornisce nelle diverse pagine ambedue i valori 99/128. La maggior parte delle fonti d\u00e0 per verosimile un totale, tra 126 e 128\u00a0km, in esercizio. Dalla tabella riassuntiva \u00e8 possibile ricavare come esistenti e completi circa 142\u00a0km di linee; i dati tra parentesi si riferiscono a fonti pi\u00f9 restrittive che non comprendono le tratte realizzate, Nocera-Vietri (funzionante) e la Codola-Galleria dell'Orco inaugurata. Nel totale indicato non si tiene conto del tratto Pastena-Eboli rilevato e aperto successivamente dalla SFM.\nLa relazione presentata al Parlamento italiano, indirizzata al ministro dal commissario straordinario, deputato al Parlamento, Luigi Ranco, datata 14 aprile 1861, evidenzia come \"in esercizio\" (alla data suddetta) le ferrovie Napoli-Vietri con diramazione per Castellammare, per complessivi 51\u00a0km, e Napoli-Capua con diramazione Cancello-San Severino, per complessivi 88,420\u00a0km.\nIl 14 ottobre 1861 venne aperta anche la Tora Presenzano-Capua di 41,950 (la data \"troppo\" vicina alla caduta del regno indica quantomeno un avanzato stato dei lavori precedenti). Ceprano venne raggiunta il 25 febbraio 1863 con ulteriori 51,946\u00a0km di percorso attivato. L'intera tratta Capua-Ceprano risultava in avanzato stato di costruzione il 14 aprile 1861 come da relazione al ministro dei lavori pubblici del commissario straordinario Luigi Ranco\n. La relazione al parlamento dell'ingegnere Sebastiano Grandis (con data 18 maggio 1861) indicava il costo presunto dei lavori ancora da realizzare in lire 8.077.835 di fronte a 20.400.000 di costo totale della linea."}
{"id": "5546018", "revid": "767487", "url": "https://it.wikipedia.org/wiki?curid=5546018", "title": "Grande raccordo animale", "text": "Grande raccordo animale \u00e8 il secondo album in studio da solista del cantautore Appino, noto anche come frontman del gruppo toscano Zen Circus. Il disco \u00e8 uscito nel maggio 2015."}
{"id": "5546022", "revid": "228587", "url": "https://it.wikipedia.org/wiki?curid=5546022", "title": "Francesca Farnese", "text": "Biografia.\nFiglia del duca Mario I Farnese, del ramo farnesiano di Latera e di Camilla Meli Lupi dei marchesi di Soragna.\nVenne educata alla stregua delle nobili di XVI secolo e impar\u00f2 danza, musica e recitazione. A otto anni impar\u00f2 le opere di Torquato Tasso e si innamor\u00f2 della letteratura. Colpita e sfigurata dal vaiolo, si racchiuse in se stessa.\nNel 1602 entr\u00f2 nel monastero delle di San Lorenzo in Panisperna di Roma. Nel 1607 usc\u00ec temporaneamente dal convento e ritorn\u00f2 alla corte del padre, che lasci\u00f2 a dicembre dello stesso anno per fare rientro definitivo nel convento e l'8 gennaio 1609 profess\u00f2 gli ultimi voti e prese il nome di suor Francesca. Nel 1618 il padre le costru\u00ec un convento, nel quale entr\u00f2 come badessa assieme ad altre due sorelle (Virginia e Margherita) e alla zia Violante, ormai settantenne. Suor Francesca scrisse i nuovi statuti secondo l'Ordine di Santa Chiara.\nNel 1618 fond\u00f2 il suo primo Monastero \"S. Maria delle Grazie\" a Farnese, e dopo aver fondato i monasteri di Albano, Palestrina (1639) e della Concezione a Roma, progett\u00f2 la fondazione delle Clarisse Eremite di Fara Sabina, che non riusc\u00ec mai a realizzarlo perch\u00e9 mor\u00ec, e fu costruito dal Cardinale Barberini.\nMor\u00ec a Roma nell'ottobre 1651 con fama di santit\u00e0.\nCulto.\nGodendo fama di santit\u00e0 ancora vivente - tanto che diverse personalit\u00e0 quali il cardinale Francesco Angelo Rapaccioli andavano da lei per consigli -, la sua morte fu una grande manifestazione di venerazione."}
{"id": "5546024", "revid": "729019", "url": "https://it.wikipedia.org/wiki?curid=5546024", "title": "Campionato europeo di football americano femminile 2015", "text": "Il campionato europeo di football americano femminile 2015 (in lingua inglese 2015 Women's American Football European Championship), noto anche come Spagna 2015 in quanto disputato in tale Stato, \u00e8 la prima edizione del campionato europeo di football americano per squadre nazionali maggiori femminili organizzato dalla IFAF Europe.\nHa avuto inizio il 2 agosto 2015, e si concluder\u00e0 l'8 agosto 2015 allo Stadio Maracena di Granada.\nStadi.\nDistribuzione degli stadi del campionato europeo di football americano femminile 2015"}
{"id": "5546026", "revid": "1265762", "url": "https://it.wikipedia.org/wiki?curid=5546026", "title": "La Tebaide o i fratelli nemici", "text": "La Tebaide o i fratelli nemici (\"La Th\u00e9ba\u00efde ou les Fr\u00e8res ennemis\") \u00e8 la prima tragedia di Jean Racine, scritta nel 1664 e rappresentata lo stesso anno.\nTrama.\nAtto primo.\nDopo essere stato cacciato da Tebe, Polinice guida una spedizione di argolidi con l'intenzione di ascendere a un trono che gli spetta in compropriet\u00e0 con il fratello Eteocle. Questi, pur disposto a ricevere Polinice e a trattare con lui la pace, gode del favore popolare e del sostegno dello zio Creonte, la cui ambizione \u00e8 di accrescere l'odio tra i fratelli e diventare re.\nAtto secondo.\nDopo che \u00e8 stata definita una tregua tra i due schieramenti, Emone confida tutto il suo amore ad Antigone. Per lei si \u00e8 aggregato al campo di Polinice, ed \u00e8 disposto ad assecondare ogni sua volont\u00e0, pur di vedersi ricambiato. Sopraggiunge poi Olimpia, rendendo noto il vaticinio dell'oracolo, secondo cui non ci sar\u00e0 pace prima che l'ultimo sangue reale abbia insanguinato la terra tebana. Polinice, infuriato contro l'ingiustizia divina, \u00e8 deciso a riprendere le ostilit\u00e0, nonostante la madre e la sorella tentino di dissuaderlo. Poco dopo, un soldato greco reca la notizia del ripreso combattimento: Creonte ed Eteocle hanno rotto la tregua.\nAtto terzo.\nMeneceo, figlio di Creonte, si \u00e8 immolato sul campo di battaglia per salvare la citt\u00e0. Convinto di realizzare la profezia dell'oracolo, si \u00e8 trafitto con la spada sotto gli occhi dei due fratelli nemici e del padre. Creonte allora si oppone a Eteocle, deciso a vendicare Meneceo, invocando la pace e spingendo il re ad accettare l'incontro che Polinice gli ha chiesto. Rimasto solo con Attalo, Creonte rivela che le sue ambizioni non sono mutate, ma ha deciso di cambiare strategia. La guerra ha causato la morte di Meneceo e l'allontanamento dell'altro suo figlio Emone, passato al nemico: conscio dell'odio che divide Eteocle da Polinice, confida si possano distruggere vicendevolmente.\nAtto quarto.\nGiocasta \u00e8 felice di vedere i figli parlare assieme, fiduciosa in un'intesa tra loro. Nell'incontro tra i due fratelli erompe per\u00f2 l'odio reciproco, e l'immutabilit\u00e0 della rispettiva posizione. Eteocle \u00e8 il sovrano amato dal popolo, Polinice si vale di prerogative divine e giuridiche. Quand'\u00e8 ormai chiaro che non potr\u00e0 esserci un accordo di pace, Eteocle e Polinice si sfidano a duello - chi vincer\u00e0 avr\u00e0 il regno -, mentre Giocasta, disperata, annuncia il proprio suicidio.\nAtto quinto.\nAntigone non vive ormai che per Emone: la madre si \u00e8 uccisa, e le \u00e8 giunta voce che Polinice ha vinto il duello, trafiggendo il fratello. La realt\u00e0 \u00e8 ben peggiore, come le racconta poco dopo Creonte. Anche Polinice \u00e8 morto, colpito dal nemico mentre esalava l'ultimo respiro, e persino Emone, gettatosi in mezzo al loro per soddisfare il compito di pace assegnatogli da Antigone, \u00e8 stato trucidato da Eteocle. Creonte, destinato ormai al trono, dispone che la giovane amante del figlio diventi sua sposa, ma successivamente rimane sconvolto, perch\u00e9 anche Antigone si suicida. In preda al dolore e ai rimorsi, Creonte pone fine ai suoi giorni.\nL'opera.\nPochissimo \u00e8 noto circa la genesi della prima tragedia raciniana; l'autore ne fa parola solo privatamente, in tre lettere inviate tra il novembre e il dicembre 1663 all'abate Le Vasseur. Da queste missive apprendiamo che la composizione procedette in maniera spedita, nonostante le molte modifiche apportate dal drammaturgo - in particolare tagli e variazioni suggerite da coloro cui sottopose il testo. Fu la troupe di Moli\u00e8re a portare \"La Th\u00e9ba\u00efde\" sulla scena venerd\u00ec 20 giugno 1664 al Palais-Royal di Parigi. La rappresentazione ebbe poco successo, come testimonia il registro tenuto da La Grange. Data la scarsa affluenza di pubblico, dopo le prime serate Moli\u00e8re affianc\u00f2 alla \"pi\u00e8ce\" una sua farsa.\n\"La Th\u00e9ba\u00efde\" fu rappresentata quattordici volte al Palais Royal, e il disinteresse generale \u00e8 testimoniato, oltre che dall'indifferenza del pubblico, dal silenzio della critica: nessuna delle gazzette letterarie dell'epoca parl\u00f2 dell'opera. Anche nel XVIII secolo, quando il repertorio raciniano era ormai affermato, la \"pi\u00e8ce\" venne messa assai di rado in scena, sottoposta piuttosto alla curiosit\u00e0 e alla fantasia di biografi e critici i quali, considerato il mistero che avvolgeva le origini della tragedia, ne arricchirono di aneddoti la genesi.\nTra le ipotesi che godettero di maggior fortuna figura quella di Grimarest, biografo di Moli\u00e8re: secondo lui il commediografo, dovendo al pi\u00f9 presto opporre una tragedia che rivaleggiasse con l'H\u00f4tel de Bourgogne, forn\u00ec al giovane Racine il piano dell'opera e in seguito la emend\u00f2. Tuttavia, le succitate lettere a Le Vasseur suggeriscono una conoscenza molto sommaria tra Moli\u00e8re e Racine al momento della composizione della tragedia. Inoltre, la missiva raciniana del dicembre afferma che la \"Th\u00e9ba\u00efde\" \u00e8 prevista, in un prossimo futuro, all'H\u00f4tel, da cui si pu\u00f2 dedurre come la \"pi\u00e8ce\" fosse stata redatta con la supervisione della Grande-Compagnie che vi operava. Solo successivamente, quindi, Racine si sarebbe rivolto alla troupe del Palais Royal.\nRacine si premur\u00f2 soprattutto di mantenere l'unit\u00e0 di azione; nella prefazione del 1675 rimprover\u00f2 infatti all'\"Antigone\" (1637) di Rotrou - che pure tenne presente per la composizione dell'opera - l'\u00ab aver messo assieme due azioni diverse in un'unica pi\u00e8ce \u00bb, caratteristica sempre meno tollerata dopo la met\u00e0 del secolo. Tra le altre fonti della \"Tebaide\" figurano \"Le fenicie\" di Euripide e, in misura minore, l'\"Antigone\" di Sofocle.\nCollegamenti esterni.\n "}
{"id": "5546037", "revid": "163662", "url": "https://it.wikipedia.org/wiki?curid=5546037", "title": "Tebaide o i fratelli nemici", "text": ""}
{"id": "5546045", "revid": "729019", "url": "https://it.wikipedia.org/wiki?curid=5546045", "title": "Operazione Kozara", "text": "L'operazione Kozara fu un intervento militare da parte dell'Asse nel 1942 intorno al e sul massiccio del Kozara, nella Bosnia del nord-ovest. Si tratt\u00f2 di un'importante battaglia combattuta dal movimento di resistenza antinazista dei partigiani jugoslavi durante la seconda guerra mondiale. Successivamente essa divenne parte integrale dei miti postbellici della Jugoslavia, che celebrava il coraggio ed il martirio di numerosissimi civili e partigiani, contro forze preponderanti. Alcune fonti identificano erroneamente l'Operazione Kozara come parte dell'Operazione Trio.\nSvolgimento.\nNella primavera del 1942 i partigiani jugoslavi occuparono, nella zona centrale e occidentale della Bosnia, Bosanski Petrovac, Drvar, Glamo\u010d e Prijedor.\nIl 20 maggio venne fondata la 1\u00aa Brigata di Assalto Krajina ed il giorno successivo ottenne carri armati ed una modesta forza aerea. Il territorio occupato si estendeva dal fiume Sava verso sud, attraverso i monti Kozara e Grme\u010d.\nDurante l'inverno i partigiani avevano inflitto considerevoli perdite ai tedeschi. Ma essi subirono una grave perdita con la morte di un loro capace e distinto comandante, Mladen Stojanovi\u0107, noto con il nome di \"Comandante Mladen\", che nel marzo 1942 fu ucciso dai Cetnici di Rade Radi\u0107.\nI comandanti tedeschi e ustascia si resero conto che la citt\u00e0 di Banja Luka e le miniere di ferro di Ljubija erano in pericolo ed organizzarono un'offensiva per distruggere il movimento.\nI tedeschi impiegarono 15.000 soldati, lo Stato Indipendente di Croazia (ustascia) circa 22.000 soldati, i cetnici 2.000 soldati e gli ungheresi cinque imbarcazioni da ricognizione.\nIl gruppo di partigiani disponeva di circa 3.000 soldati, ma reclut\u00f2 riserve tra i 60.000 civili del territorio occupato.\nDopo un'intensa battaglia nella notte del 3 luglio, alcune unit\u00e0 partigiane ruppero l'assedio, ma il nucleo principale rimase sotto assedio la notte successiva e fu massicciamente distrutto.\nA \u0160iroka Luka circa 500 partigiani feriti vennero uccisi. Si stima che durante la battaglia i partigiani uccisi in combattimento siano stati 1.700, contro i 7.000 perduti dalle forze dell'Asse.\nDurante e dopo il combattimento alcune migliaia di civili serbi di Kozara furono inviati nel Campo di concentramento ustascia di Jasenovac.\nCirca 900 soldati partigiani sopravvissero e fondarono la 5\u00aa Brigata Krajina.\nNello stesso periodo il principale gruppo partigiano con Josip Broz Tito si sposto' dalla Bosnia Orientale verso quella Occidentale. Dopo il ritiro delle forze dell'Asse, alcune parti della zona perduta furono riconquistate nel settembre del 1942.\nApprossimativamente 25.000 Serbi vennero uccisi, in gran parte nei campi di concentramento."}
{"id": "5546046", "revid": "123589526", "url": "https://it.wikipedia.org/wiki?curid=5546046", "title": "Federazione Sammarinese Tiro a Volo", "text": "La Federazione Sammarinese Tiro a Volo \u00e8 la federazione sportiva sammarinese, riconosciuta dal Comitato Olimpico Nazionale Sammarinese ed affiliata agli organismi internazionali dell'International Shooting Sport Federation e dell'European Shooting Confederation, che governa lo sport del tiro a volo, storicamente tra i pi\u00f9 vincenti della Repubblica.\nHa sede nello stand di tiro a volo di Ciarulla, nel castello di Serravalle."}
{"id": "5546049", "revid": "110157", "url": "https://it.wikipedia.org/wiki?curid=5546049", "title": "Chiesa nuova dei Santi Apostoli Pietro e Paolo", "text": "La chiesa dei Santi Apostoli Pietro e Paolo \u00e8 una delle due chiese situate al centro del quartiere di Sacconago, a Busto Arsizio. \u00c8 detta \"chiesa nuova\" in contrapposizione all'omonima chiesa di pi\u00f9 antica costruzione collocata a poche decine di metri di distanza.\nStoria.\nLa necessit\u00e0 di costruire una nuova chiesa a Sacconago risale ai primi anni del XX secolo quando la vecchia chiesa sinaghina non era pi\u00f9 sufficiente per ospitare tutti i fedeli del quartiere in crescita. Cos\u00ec, nel 1904 don Antonio Marelli, parroco di Sacconago, chiese al cardinale Andrea Carlo Ferrari, arcivescovo di Milano, di poter costruire una nuova chiesa pi\u00f9 grande. La risposta dell'altro prelato fu negativa, in quanto consigli\u00f2 di dare la precedenza alla costruzione dell'oratorio maschile. Il progetto rimase dunque in sospeso per circa vent'anni, fino al febbraio 1928, quando lo stesso parroco ripropose la questione all'arcivescovo Eugenio Tosi.\nLa richiesta fu accolta e in un primo momento si pens\u00f2 di ampliare la chiesa vecchia: ci\u00f2 implicava l'acquisto di alcuni terreni circostanti, ma dato il loro prezzo troppo elevato, si opt\u00f2 per una nuova soluzione. Si decise di costruire una chiesa \"ex novo\" nell'area occupata dal vecchio cimitero di Sacconago. Il progetto fu affidato all'ingegner Azzimonti e i lavori alla ditta Carimati e Castiglioni di Busto Arsizio. La prima pietra fu posata il 13 agosto 1928 e la prima messa fu celebrata da don Antonio Marelli nel 1932. La consacrazione ufficiale della chiesa fu impartita dal cardinale Alfredo Ildefonso Schuster il 24 settembre 1933, come ricorda una targa posta sulla facciata della chiesa. Come segno di continuit\u00e0 tra la chiesa vecchia e quella nuova, le campane e le reliquie furono trasferite dalla prima alla seconda, la quale venne intitolata a Pietro apostolo e Paolo di Tarso, esattamente come la chiesa vecchia.\nArchitettura.\nLa chiesa e il campanile sono realizzati con mattoni a vista e alcuni blocchi di pietra disposti in modo irregolare. La copertura \u00e8 a capanna e la facciata presenta tre ingressi: sopra il portale principale \u00e8 presente un grosso rosone con mosaico in vetro, mentre le due porte laterali sono sormontate da due trifore cieche a tutto sesto. All'interno l'aula \u00e8 suddivisa in tre navate e presenta un'abside semicircolare con cripta.\nA partire dal 1937 furono completati l'altare maggiore in marmo, le cappelle degli altari laterali, il battistero presso l'ingresso e la casa parrocchiale adiacente alla chiesa.\nIl campanile, che venne completato solo nel 1946, \u00e8 a base quadrata, e alto 50 metri e presenta celle a trifore e una lunga copertura conica, che lo fa sembrare molto simile a quello quattrocentesco della basilica di San Giovanni Battista di Busto Arsizio.\nGli elementi decorativi pi\u00f9 importanti vennero introdotti dopo la seconda guerra mondiale: il grande mosaico raffigurante il Cristo Re che adorna l'abside, l'affresco sopra l'altare raffigurante episodi di Caino e Abele, Melchisedech, Abramo e l'affresco sopra l'arco raffigurante il \"Trionfo della Croce\", la \"Redenzione dei buoni\" e il \"Castigo dei malvagi\". Alle spalle dell'altare \u00e8 collocato un organo Mascioni.\nDalla chiesa vecchia di Sacconago provengono un dipinto ad olio su tela raffigurante il \"Martirio di Sant'Orsola\" e il crocifisso trecentesco."}
{"id": "5546063", "revid": "729019", "url": "https://it.wikipedia.org/wiki?curid=5546063", "title": "Pasquale Prestisimone", "text": "Biografia.\nOrigini e formazione.\nNasce a Cefal\u00f9 da Salvatore e Maria Cavallaro. Dopo i primi anni di scuola presso il Collegio dei Salesiani ad Acireale, termina gli studi diplomandosi all'Istituto Tecnico. Appena compiuti i 18 anni si arruola come volontario nell'esercito ed \u00e8 allievo ufficiale presso l'81\u00ba Reggimento fanteria.\nPrima Guerra Mondiale.\nPochi mesi dopo il congedo del periodo di leva volontario, nell'aprile 1915, viene richiamato in servizio per l'entrata dell'Italia in guerra.\nNel 1918, da capitano, al comando della III compagnia del 5\u00ba Reggimento fanteria della Brigata Aosta, si distingue per atti di coraggio al Col della Beretta e al Monte Valderoa (Monte Grappa) che gli valgono una medaglia d'argento al valor militare.\nTerminata la guerra, presta servizio in Tripolitania tra il 1921 e il 1923 rientrando poi in Italia.\nSeconda Guerra Mondiale.\nPromosso nel frattempo tenente colonnello, chiede di essere trasferito alla specialit\u00e0 carristi e dal gennaio 1942 \u00e8 al comando del IX Battaglione carri M13/40 del 132\u00ba Reggimento carri della Divisione \"Ariete\" gi\u00e0 schierata in Africa Settentrionale.\nNel maggio del 1942, ordina il primo assalto al caposaldo di Bir Hacheim difeso dalla 1\u00aa Brigata della Francia Libera (Forces Fran\u00e7aises Libres, FFL) episodio della battaglia di Ain el-Gazala nel corso dell'offensiva dell'Afrikakorps (DAK) diretta alla conquista del Canale di Suez. Nel corso dell'assalto, Prestisimone cambia tre volte carro pur di continuare l'assalto e ustionato abbastanza seriamente alle gambe viene fatto prigioniero quando \u00e8 ormai a 80 metri da una batteria francese, ricevendo le congratulazioni personali del generale Koenig per il coraggio dimostrato nell'azione. Per questo fatto d'arme ottiene il conferimento della medaglia d'oro al valor militare.\nRientrato dopo la prigionia, nel 1946 viene collocato a riposo e nominato generale di brigata.\nUltimi anni.\nSi dedica all'attivit\u00e0 pubblica, \u00e8 consigliere comunale e assessore nella natia Cefal\u00f9. Nel 1953 \u00e8 candidato alle elezioni politiche nelle liste del Movimento Sociale Italiano ed \u00e8 eletto al Senato.\nIn Senato fa parte della commissione Difesa per tutta la legislatura e della commissione Igiene e sanit\u00e0 dal 1953 al 1955.\nIl 25 maggio 1958 muore a Cefal\u00f9. A lui sono intitolate una via di Cefal\u00f9 e una di Palermo."}
{"id": "5546065", "revid": "474175", "url": "https://it.wikipedia.org/wiki?curid=5546065", "title": "Devoli (fiume)", "text": "Il Devoli (in albanese \"Devoll\", in greco \"Eordaikos\", in latino \"Eorda\u00efcus\") \u00e8 un fiume che attraversa la parte meridionale dell'Albania. Dalla sua confluenza con il fiume Osum origina il fiume Seman."}
{"id": "5546066", "revid": "729019", "url": "https://it.wikipedia.org/wiki?curid=5546066", "title": "I Was a Fool", "text": "I Was a Fool \u00e8 un singolo del duo canadese Tegan and Sara, pubblicato nel 2013 ed estratto dall'album \"Heartthrob\". "}
{"id": "5546069", "revid": "311148", "url": "https://it.wikipedia.org/wiki?curid=5546069", "title": "Ermland", "text": ""}
{"id": "5546070", "revid": "122522573", "url": "https://it.wikipedia.org/wiki?curid=5546070", "title": "Keiran Lee", "text": "Carriera.\nAdam Diksa \u00e8 nato il 15 gennaio 1984 a Derby (in Inghilterra) e nel 2006 \u00e8 entrato nell'industria del porno all'et\u00e0 di ventidue anni.\nNel 2012 l'azienda e casa di produzione pornografica canadese Brazzers per cui lavorava (all'aprile 2017 ha girato 1.230 scene) ha assicurato il suo pene per un milione di dollari (645.000 sterline) con il Lloyd's di Londra e ha prodotto un cartellone pubblicitario con una foto di lui sul viale del tramonto (nel 2013 il cartellone \u00e8 stato nominato agli XBIZ Awards per la campagna di commercializzazione dell'anno).\nNell'ottobre 2013 ha fatto il suo debutto alla regia cinematografica con \"Hot Chicks Big Zanne\" di Digital Playground.\nNel 2016 ha condotto il \"reality show\" \"Sex Factor\" insieme a Asa Akira, Lexi Belle, Remy LaCroix e Tori Black.\nVita privata.\nHa sposato la collega svedese Puma Swede, da cui ha divorziato nel 2009, per poi iniziare una relazione con la collega statunitense Kirsten Price."}
{"id": "5546087", "revid": "228587", "url": "https://it.wikipedia.org/wiki?curid=5546087", "title": "Universo (singolo Lodovica Comello)", "text": "Universo \u00e8 un singolo discografico della cantante italiana Lodovica Comello, pubblicato nel 2013 da Sony Music, MAS e Poltronissima.\nIl singolo.\nDurante il mese di ottobre 2013 viene annunciata la messa in vendita del primo album della cantante, \"Universo\" e il lancio del primo singolo omonimo al disco che esce nelle stazioni radiofoniche il 31 ottobre. La pubblicazione viene confermata tramite un video della stessa Comello pubblicato sulla piattaforma YouTube. Il video \u00e8 stato girato nel settembre e vede la partecipazione di due fan della cantante.\nNel disco sono presenti quattro versioni di Universo: due versioni unplugged una in italiano e una in spagnolo, una originale in spagnolo e una strumentale. Il testo prende spunto dal film \"Flashdance\", in quanto parla di soddisfare i propri desideri e sogni.\nLa canzone viene presentata il 24 novembre durante la trasmissione di Rai 2 \"Quelli che il calcio\" e nel 2015 con il Lodovica World Tour. Viene anche inserita nella compilation \"Bravo Hits\", pubblicata in Portogallo."}
{"id": "5546088", "revid": "731511", "url": "https://it.wikipedia.org/wiki?curid=5546088", "title": "Teodoro Lonfernini", "text": "Biografia.\nMembro del Partito Democratico Cristiano Sammarinese, di cui \u00e8 presidente del Consiglio Centrale, \u00e8 stato eletto in Consiglio Grande e Generale per la prima volta nel 2008. Viene nuovamente eletto nel 2012, grazie a 712 preferenze.\n\u00c8 stato nominato Capitano Reggente per il semestre 1\u00ba ottobre 2012 - 1\u00ba aprile 2013, con Denise Bronzetti.\nAttualmente ricopre la carica di Segretario di Stato per il turismo, con deleghe per lo sport, le telecomunicazioni, i trasporti e la cooperazione economica.\nSposato e padre di tre figli, lavora per lo studio notarile di famiglia."}
{"id": "5546089", "revid": "991694", "url": "https://it.wikipedia.org/wiki?curid=5546089", "title": "Fenilioduro", "text": ""}
{"id": "5546090", "revid": "660552", "url": "https://it.wikipedia.org/wiki?curid=5546090", "title": "Taylor-Schechter 12.182", "text": "La sigla Taylor-Schechter 12.182 (T-S 12.182, anche denominato TM nr. 62326 e LDAB id: 3490) designa un antico manoscritto scritto in pergamena in forma codex. Si tratta di un palinsesto di una copia di lavoro del Origene chiama exapla, risalente al VII secolo E.V. Exapla \u00e8 stata completata prima della fine dell'anno 240 E.V.\nStoria.\nI frammenti proviene dall'Egitto, sono stati pubblicati da C. Taylor nella sua opera Ebraico greci Cairo Genizah palinsesti, Cambridge, 1900, pp.\u00a054\u201365.\nDescrizione.\ncontiene il Libro dei Salmi 22 (LXX 21): 15-18 fol. A recto,19-24 e 25-28 fol. B verso. Il manoscritto \u00e8 scritto in koin\u00e8 greca, e il nome divino \u00e8 notevole, contiene il tetragramma in caratteri greci \"Pipi\" (\u03a0\u0399\u03a0\u0399).\nLuogo attuale.\nOggi \u00e8 conservato presso Biblioteca dell'Universit\u00e0 di Cambridge come parte della Taylor-Schechter Collection (Inv. Cambridge, University Library Taylor-Schechter 12.182)"}
{"id": "5546091", "revid": "991694", "url": "https://it.wikipedia.org/wiki?curid=5546091", "title": "Tetrabromuro di carbonio", "text": ""}
{"id": "5546092", "revid": "122486488", "url": "https://it.wikipedia.org/wiki?curid=5546092", "title": "Karen Harup", "text": "Biografia.\nKaren Harup fu campionessa olimpica nei 100\u00a0m dorso nel 1948, edizione nella quale vinse anche la medaglia d'argento nei 400 sl e nella staffetta 4x100 sl. Sulle stesse distanza, l'anno precedente aveva vinto tre ori ai campionati europei di Montecarlo. Nel 1975 fu inclusa nella International Swimming Hall of Fame\n\u00c8 deceduta a Copenaghen nel 2019 e le sue spoglie sono tumulate nel cimitero di Hvidovre."}
{"id": "5546093", "revid": "1788047", "url": "https://it.wikipedia.org/wiki?curid=5546093", "title": "Live at the Barrel", "text": "Live at the Barrel \u00e8 un album Live a nome di Jimmy Forrest e Miles Davis, pubblicato dalla Prestige Records nel 1983.\nNel 1984 la Prestige Records pubblic\u00f2 \"Live at the Barrel, Volume Two\", ossia i brani rimanenti dello stesso concerto di \"Live at the Barrel\"; nel 1996, su CD usc\u00ec, sempre a cura della stessa label, il concerto integrale."}
{"id": "5546094", "revid": "729019", "url": "https://it.wikipedia.org/wiki?curid=5546094", "title": "Wilhelm Marschall", "text": "Biografia.\nNacque ad Augusta, Regno di Baviera, il 30 settembre 1886, e nel 1906 entr\u00f2 come seekadett nella Kaiserliche Marine. Durante la prima guerra mondiale prest\u00f2 inizialmente servizio come ufficiale di guardia sulla nave da battaglia \"Kronprinz Wilhelm\", passando nel corso del 1916 alla specialit\u00e0 sommergibili. In quell'anno effettu\u00f2 il corso di addestramento come comandante di U-boat, assumendo in successione il comando dei sommergibili \"UC-74\" e \"UB-105\", mantenendolo per quest'ultimo, fino alla fine della guerra. Partecip\u00f2 anche a una breve missione nell'Impero ottomano, alleato della Germania durante la Grande Guerra. Coordin\u00f2 una serie di attacchi da parte degli U-Boot contro la flotta russa del Mar Nero e quella britannica nel Mediterraneo orientale, in appoggio alla Osmanl\u0131 Donanmas\u0131, la marina da guerra turca. In Turchia fu insignito, per il suo aiuto alle truppe ottomane, della Stella di Gallipoli o Mezzaluna di Ferro dal sultano Mehmet V. Dopo la fine del conflitto transit\u00f2 nella Reichsmarine, prestando servizio principalmente come Vermessungsoffizier, in diverse posizioni.\nCon la salita al potere di Adolf Hitler la sua carriera militare riprese, e nel 1934 assunse il comando della nuova corazzata tascabile \"Admiral Scheer\", Promosso konteadmiral nel 1936, entr\u00f2 a far parte dell'Alto Comando della \"Kriegsmarine\" (\"Oberkommando der Marine\"), come direttore delle operazioni navali. Durante il corso della guerra civile spagnola comand\u00f2 la Squadra navale che incroci\u00f2 a lungo al largo della costa spagnola. Promosso al rango di \"vizeradmiral\" il 1 novembre 1938, assunse il comando della flotta (\"Flottenchef\") nell'ottobre 1939.\nAllo scoppio della seconda guerra mondiale alz\u00f2 la sua insegna sull'incrociatore da battaglia \"Gneisenau\", e il 23 novembre 1939 condusse la squadra navale nello scontro con l'incrociatore ausiliario inglese \"Rawalpindi\", che stava pattugliando il tratto di mare al largo delle Isole Faroe. In conseguenza dei successi ottenuti il 1 dicembre 1939 fu promosso al grado di \"admiral\".\nIn seguito prese parte all'invasione della Norvegia e della Danimarca.\nIl 4 giugno 1940, durante la fase finale della campagna di Norvegia, guid\u00f2 una formazione navale, composta dagli incrociatori da battaglia \"Scharnhorst\" e \"Gneisenau\", dall'incrociatore pesante \"Admiral Hipper\" e da quattro cacciatorpediniere, in mare aperto. Tale missione coincise con l'inizio dell'evacuazione delle forze alleate dalla Norvegia (Operazione Alphabet), che aveva come base di partenza il porto di Harstad. Resosi conto di ci\u00f2 che stava avvenendo chiese inutilmente all'ammiraglio Erich Raeder il permesso di intercettare le formazioni navali inglesi che si stavano dirigendo in Gran Bretagna. Tale permesso gli fu rifiutato, ma egli riusc\u00ec ad intercettare, 280 miglia a ovest di Harstad, una squadra inglese composta dalla portaerei \"Glorious\", al comando del capitano di vascello Guy D'Oyly-Hughes e da due cacciatorpediniere di scorta, \"Ardent\" e \"Acasta\". \nLa battaglia contro la formazione inglese si concluse rapidamente con l'affondamento sia della portaerei sia dei due cacciatorpediniere, ma un siluro lanciato dall'\"Acasta\" danneggi\u00f2 lo \"Scharnhorst\". Nonostante la vittoria riportata, egli aveva impegnato combattimento contravvenendo agli ordini ricevuti, e questo fatto, unito al danneggiamento dello \"Scharnhost\", gli cost\u00f2 la rimozione dal comando della flotta, e la sua sostituzione con il viceammiraglio G\u00fcnther L\u00fctjens il 7 luglio 1940. A partire da quel momento, e per due anni, divenne ispettore presso le scuole di addestramento della marina\nIl 12 agosto 1942 fu nominato comandante delle forze navali tedesche presenti nella Francia occupata (\"Marinegruppenkommando West\"), in sostituzione di Alfred Saalw\u00e4chter. Il 1 febbraio 1943 fu elevato al rango di \"generaladmiral\", ma fu sostituito come comandante del settore occidentale da Theodor Krancke e passato alla riserva durante il corso della primavera. Durante il resto della guerra fu richiamato in servizio attivo due volte, una come \"Sonderbevollm\u00e4chtigter\" (consulente speciale) per il Danubio (4 giugno\u201323 novembre 1944) e una come comandante del \"Marineoberkommando West\" poco prima della fine dalla guerra (19 aprile\u20138 maggio 1945). Rimase detenuto come prigioniero di guerra tra il maggio 1945 e il 1947. Si spense a M\u00f6lln, nell'allora Germania Occidentale, il 20 marzo 1976.\nOnorificenze.\nOnorificenze tedesche.\n "}
{"id": "5546095", "revid": "869710", "url": "https://it.wikipedia.org/wiki?curid=5546095", "title": "Nota scolastica", "text": ""}
{"id": "5546097", "revid": "991694", "url": "https://it.wikipedia.org/wiki?curid=5546097", "title": "1,2-etendiolo", "text": ""}
{"id": "5546098", "revid": "991694", "url": "https://it.wikipedia.org/wiki?curid=5546098", "title": "Eten-1,2-diolo", "text": ""}
{"id": "5546099", "revid": "991694", "url": "https://it.wikipedia.org/wiki?curid=5546099", "title": "1,2-diidrossietene", "text": ""}
{"id": "5546103", "revid": "991694", "url": "https://it.wikipedia.org/wiki?curid=5546103", "title": "Benzen-1,2,3,4,5,6-esolo", "text": ""}
{"id": "5546106", "revid": "767487", "url": "https://it.wikipedia.org/wiki?curid=5546106", "title": "Slavko Luki\u0107", "text": "Carriera.\nClub.\nIl 23 agosto 2015 sottoscrive un contratto annuale con la squadra albanese del ."}
{"id": "5546112", "revid": "1543377", "url": "https://it.wikipedia.org/wiki?curid=5546112", "title": "Tuffi ai campionati mondiali di nuoto 2015 - Trampolino 3 metri sincro misti", "text": "La competizione di tuffi dal trampolino 3 metri sincro misti dei campionati mondiali di nuoto 2015 si \u00e8 disputata il 2 agosto 2015 nella Aquatics Palace a Kazan'. Hanno preso parte al concorso 26 atleti provenienti da 13 differenti nazioni.\nRisultati.\nLa finale \u00e8 stata disputata alle ore 15:00 locali."}
{"id": "5546113", "revid": "103356859", "url": "https://it.wikipedia.org/wiki?curid=5546113", "title": "L'Orchestra di Augusto Martelli dal vivo", "text": "L'orchestra di Augusto Martelli dal vivo \u00e8 un album dal vivo della formazione italiana L'orchestra di Augusto Martelli, pubblicato nel 1969.\nDescrizione.\nL'album venne registrato in occasione dei concerti tenuti da Augusto Martelli con la sua orchestra durante un tour estivo in diverse localit\u00e0 balneari italiane nell'estate 1968. La formazione era costituita da apprezzati session men, che militavano abitualmente negli studi di registrazione milanesi. \nL'album venne pubblicato dalla casa discografica PDU in formato LP con numero di catalogo PLD A 5008.\nFormazione.\nNon appaiono nei crediti del disco, ma erano presenti nel tour: "}
{"id": "5546114", "revid": "363629", "url": "https://it.wikipedia.org/wiki?curid=5546114", "title": "Elezioni federali nella Confederazione Tedesca del Nord del 1867", "text": "Le elezioni per il Reichstag costituente della Confederazione Tedesca del Nord si tennero il 12 febbraio 1867, con ballottaggio nelle settimane successive. Il partito Nazionale Liberale emerse come predominante, ottenendo 80 seggi e ricevendo forte sostegno da Hannover, Kassel e Nassau. L'affluenza alle urne fu del 65% nelle circoscrizioni prussiane. Dopo che il Reichstag costituente ebbe redatto e approvato la costituzione, nuove elezioni si svolsero ad agosto 1867.\nSistema elettorale.\nLa confederazione venne suddivisa in 297 circoscrizioni elettorali uninominali, di cui 236 in Prussia. Tutti gli uomini di et\u00e0 superiore ai 25 anni e che non beneficiassero di aiuti pubblici poterono votare."}
{"id": "5546115", "revid": "1821847", "url": "https://it.wikipedia.org/wiki?curid=5546115", "title": "Pasquale Borrelli", "text": "Biografia.\nNacque dal medico Gaudenzio e da Concetta D'Antonio. Dal 1796 studi\u00f2 nel collegio degli Scolopi di Chieti. Nel novembre 1798 si trasfer\u00ec a Napoli dove studi\u00f2 fisica e medicina. Quindi inizi\u00f2 gli studi di giurisprudenza diventando avvocato.\nAder\u00ec alla Repubblica Napoletana e per questo nel 1799 fu esiliato.\nNel 1803 pubblic\u00f2 \"Principia zoognosiae\". Nello stesso anno divenne professore di Scienze Naturali nell'ospedale di S. Giacomo degli Spagnoli a Napoli.\nNel 1809 fu nominato segretario generale della Commissione Feudale per le cause relative alla legge che abol\u00ec il feudalesimo. Fu giudice di appello dal 1813 al 1817.\nNel 1820 fu eletto nel collegio di Chieti deputato al Parlamento nazionale del Regno delle Due Sicilie. Dopo la restaurazione, fu arrestato il 20 aprile 1821 e fu esiliato nell'agosto dello stesso anno.\nDurante i tre anni di esilio visse a Graz, Baden, Trieste e Firenze. Studi\u00f2 filosofia e pubblic\u00f2 alcune opere filosofiche, sotto l'anagramma di \"Pirro Lallebasque\". Impar\u00f2 altre lingue che gli consentirono di conoscere direttamente gli scritti di importanti filosofi europei.\nNel 1825 pot\u00e9 tornare dall'esilio a Napoli ma per due anni fu sorvegliato dalla polizia politica. Torn\u00f2 agli studi e all'attivit\u00e0 forense.\nFu membro dell'Accademia italiana di Livorno, dell'Accademia delle Scienze della Societ\u00e0 Reale di Napoli, dell'Istituto Storico di Francia e dell'Accademia Pontaniana. Scrisse per vari giornali \"Lucifero\", \"Progresso delle scienze delle Lettere e delle Arti\", \"Museo\", \"Giornale abruzzese\".\nDopo la sua morte, il foro napoletano il 5 marzo del 1882 scopr\u00ec in sua memoria un busto in marmo nel Castel Capuano, oggi sede del Tribunale Civile di Napoli."}
{"id": "5546119", "revid": "83081748", "url": "https://it.wikipedia.org/wiki?curid=5546119", "title": "Yang Hao", "text": ""}
{"id": "5546121", "revid": "991694", "url": "https://it.wikipedia.org/wiki?curid=5546121", "title": "Spettroscopia a microonde", "text": ""}
{"id": "5546122", "revid": "363629", "url": "https://it.wikipedia.org/wiki?curid=5546122", "title": "Elezioni federali nella Confederazione Tedesca del Nord dell'agosto 1867", "text": "Le elezioni federali per il Reichstag della Confederazione Tedesca del Nord si tennero il 31 agosto 1867, con ballottaggio nelle settimane successive. Il partito Nazionale Liberale si conferm\u00f2 come partito principale, ottenendo 81 seggi. Queste furono le prime e ultime elezioni della confederazione. Nel luglio 1870 i membri del Reichstag decisero di non indire nuove elezioni durante la guerra franco-prussiana, nonostante il mandato di 3 anni.\nSistema elettorale.\nLa confederazione venne suddivisa in 297 circoscrizioni elettorali uninominali, di cui 236 in Prussia. Tutti gli uomini di et\u00e0 superiore ai 35 anni e che non beneficiassero di aiuti pubblici poterono votare."}
{"id": "5546124", "revid": "599013", "url": "https://it.wikipedia.org/wiki?curid=5546124", "title": "Yang Hao (tuffatore)", "text": "Biografia.\nHa vinto la medaglia d'oro ai campionati mondiali di nuoto di Kazan' 2015 nel trampolino 3 metri sincro misti."}
{"id": "5546128", "revid": "73843", "url": "https://it.wikipedia.org/wiki?curid=5546128", "title": "Giro di Danimarca 2015", "text": "Il Giro di Danimarca 2015, venticinquesima edizione della corsa, si svolse in sei tappe dal 4 all'8 agosto 2015, per un percorso totale di 883,6 km, con partenza da Struer e arrivo a Frederiksberg. La competizione era valida come evento dell'UCI Europe Tour 2015 di classe 2.HC. Fu vinto dal danese Christopher Juul Jensen della Tinkoff-Saxo.\nSquadre e corridori partecipanti.\nAll'edizione 2015 della competizione hanno preso parte diciotto squadre, composte al massimo da 8 corridori. Dei 144 partenti da Struer, 117 corridori tagliarono il traguardo conclusivo di Frederiksberg."}
{"id": "5546130", "revid": "767487", "url": "https://it.wikipedia.org/wiki?curid=5546130", "title": "Dolly Varden (film 1913)", "text": "Dolly Varden (o \"Barnaby Rudge\") \u00e8 un cortometraggio muto del 1913 diretto da Richard Ridgely.\nProduzione.\nIl film fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 5 agosto 1913."}
{"id": "5546132", "revid": "188116", "url": "https://it.wikipedia.org/wiki?curid=5546132", "title": "Sicilia film commission", "text": ""}
{"id": "5546133", "revid": "716642", "url": "https://it.wikipedia.org/wiki?curid=5546133", "title": "Bruno Artuso", "text": "Caratteristiche tecniche.\nGiocava come mediano.\nCarriera.\nGiocatore.\nNella stagione 1940-1941 esordisce nel Treviso, con cui disputa 6 partite in Serie C; nella stagione 1941-1942 gioca invece 2 partite, mentre nella stagione 1942-1943 diventa uno dei punti fermi della squadra veneta, con cui gioca tutte e 22 le partite di campionato. Nella stagione 1943-1944 gioca 11 partite in Divisione Nazionale, sempre nel Treviso, squadra con cui milita anche alla ripresa dei campionati dopo la Seconda guerra mondiale: disputa infatti 17 partite in Serie B-C Alta Italia nella stagione 1945-1946.\nNella stagione 1946-1947 gioca 20 partite in Serie C con la maglia del Conegliano, mentre nella stagione 1947-1948 e nella stagione 1948-1949 veste la maglia del Montebelluna, sempre in terza serie. Continua a giocare in questa categoria anche nel corso della stagione 1949-1950 e della stagione 1950-1951, con il Brindisi; gioca nella squadra pugliese anche nella stagione 1952-1953, in IV Serie.\nAllenatore.\nHa allenato l'."}
{"id": "5546136", "revid": "642594", "url": "https://it.wikipedia.org/wiki?curid=5546136", "title": "EuroChallenge 2015-2016", "text": ""}
{"id": "5546137", "revid": "1851848", "url": "https://it.wikipedia.org/wiki?curid=5546137", "title": "Wang Han", "text": "Biografia.\nIn carriera ha vinto nove medaglie ai campionati mondiali di nuoto: tre d'oro, quattro d'argento e due di bronzo."}
{"id": "5546140", "revid": "599013", "url": "https://it.wikipedia.org/wiki?curid=5546140", "title": "Carlo Bettin", "text": "Caratteristiche tecniche.\nGiocava come centromediano.\nCarriera.\nNella stagione 1945-1946 gioca nel Trento, con cui disputa 20 partite in seconda serie; passa poi al Bolzano, con cui nella stagione 1947-1948 gioca 34 partite in Serie B; gioca nella squadra altoatesina anche nella stagione 1948-1949, nella stagione 1949-1950 e nella stagione 1950-1951, sempre in Serie C."}
{"id": "5546154", "revid": "339392", "url": "https://it.wikipedia.org/wiki?curid=5546154", "title": "Campionati mondiali di nuoto 2009 - Tuffi", "text": ""}
{"id": "5546155", "revid": "767487", "url": "https://it.wikipedia.org/wiki?curid=5546155", "title": "The Red Old Hills of Georgia", "text": "The Red Old Hills of Georgia \u00e8 un cortometraggio muto del 1913 diretto da Charles M. Seay.\nProduzione.\nIl film, che venne girato in Georgia, fu prodotto dalla Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 1\u00ba agosto 1913."}
