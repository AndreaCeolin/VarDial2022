{"id": "5876448", "revid": "287204", "url": "https://it.wikipedia.org/wiki?curid=5876448", "title": "Horizonte Futebol Clube", "text": "LHorizonte Futebol Clube, noto anche semplicemente come Horizonte, \u00e8 una societ\u00e0 calcistica brasiliana con sede nella citt\u00e0 di Horizonte, nello stato del Cear\u00e1.\nStoria.\nIl club \u00e8 stato fondato il 27 marzo 2004. L'Horizonte ha vinto il Campeonato Cearense S\u00e9rie B nel 2007. Ha partecipato al Campeonato Brasileiro S\u00e9rie C nel 2008, dove \u00e8 stato eliminato alla prima fase. L'Horizonte ha partecipato alla Coppa del Brasile nel 2011."}
{"id": "5876450", "revid": "287204", "url": "https://it.wikipedia.org/wiki?curid=5876450", "title": "685 (numero)", "text": "Seicentottantacinque \u00e8 il numero naturale dopo il 684 e prima del 686."}
{"id": "5876451", "revid": "1263156", "url": "https://it.wikipedia.org/wiki?curid=5876451", "title": "Seicentottantacinque", "text": ""}
{"id": "5876453", "revid": "322321", "url": "https://it.wikipedia.org/wiki?curid=5876453", "title": "Diocesi di San Jacinto de Yaguachi", "text": ""}
{"id": "5876455", "revid": "686936", "url": "https://it.wikipedia.org/wiki?curid=5876455", "title": "Boston Patriots 1967", "text": "La stagione dei Boston Patriots \u00e8 stata l'ottava della franchigia nell'American Football League e la settima con Mike Holovak come capo-allenatore.. La squadra concluse con un bilancio di tre vittorie, dieci sconfitte e un pareggio, al quinto posto della AFL Eastern division. \nRoster.\nI seguenti giocatori hanno disputato almeno una partita con i Boston Patriots nella stagione 1967.\nClassifiche.\nNota: Le partite pareggiate non vennero conteggiate a fini delle classifiche fino al 1972."}
{"id": "5876459", "revid": "1573940", "url": "https://it.wikipedia.org/wiki?curid=5876459", "title": "Chiesa di San Pietro (Parre)", "text": "La chiesa di San Pietro si trova nel comune di Parre in Val Seriana provincia di Bergamo posizionata sulla parte a monte del paese, rivolta verso est ed \u00e8 circondata da un grande sagrato in cubetti di porfido sui lati a ovest e sud delimitato da un parapetto in muratura.\nStoria.\nLe prime notizie di una chiesa di San Pietro in Parre sono documentate nella deposizione giurata di D. Giovanni da Bolgare del 1176. \nIn una successiva pergamena, datata 12 agosto 1202, viene citato il porticato della medesima chiesa, sono infatti visibili tracce di un antico edificio che lo localizzano in epoca molto remota, censita nelle chiese bergamasche nel 1260.\nUn documento successivo, datato 1541 ordina la costruzione da parte di un'assemblea dei \"vicini\" , cos\u00ec chiamati gli abitanti di Parre bassa, di un fabbricato con \"predi ben quadradi e smasadi e de ceppone bono et bello\" rivolto a \"li mastri\" per la realizzazione della \"giesia de Sancto Petro\", riconducibile alla parte iniziale del campanile, che ancora oggi ha ben visibili pietre ben squadrate e smussate.\nLa visita pastorale di san Carlo Borromeo del 1575 ne da una descrizione chiara e approfondita.\nLa prima ristrutturazione con un amplimanto della chiesa \u00e8 registrato nella prima met\u00e0 del XVI secolo, venne poi ristrutturata nuovamente nel 1836, nel 1962, mentre nel 1985 venne completata la parte del presbiterio seguendo le direttive del Concilio Vaticano II.\nDescrizione.\nEsterno.\nLa chiesa, che \u00e8 delimitata sui lati sud e ovest da un grande sagrato, pavimentato in cubetti di porfido, ha sui medesimi lati un ampio porticato con archi in muratura e colonne in pietra arenaria, coperto da volte a crociera sovrastato da locali adibiti ad abitazione con la scala di accesso in prossimit\u00e0 della torre campanaria. L'ingresso principale, accessibile da tre gradini, \u00e8 di pietra arenaria ed ha sulla sua parte centrale, sopra un timpano spezzato, la statua di San Pietro. La facciata, costruita su progetto di Antonio Piccinelli nel 1868, nel secondo ordine \u00e8 suddivisa da quattro lesene in tre scomparti, dove nel settore centrale vi \u00e8 un'ampia finestre rettangolare, che conferisce luce all'interno della chiesa stessa.\nInterno.\nAttraverso una bussola in legno di noce del 1949, si raggiunge l'interno della chiesa ad una sola navata, con quattro altari su ogni lato, divisi da lesene in stucco con base in arenaria sagomata, e capitelli con festoni di frutta e teste di angeli; tre finestre decorate per lato sud danno luce alla navata, mentre le altre poste sul lato opposto sono cieche.\nLe volte sono decorate con affreschi raffiguranti la vita di San Pietro; del pittore clusonese Giuseppe Mazza \u00e8 l'affresco rappresentante la resurrezione di Tabita, discepola dell'apostolo.\nDi particolare interesse sugli altari posti sul lato destro, un quadro raffigurante Cristo in croce con S. Giovanni evangelista, S. Nicola di Bari e San Francesco d'Assisi opera di Gian Paolo Cavagna, e un'ancona Battesimo di San Giovanni del pittore Enea Salmeggia. \nSul lato sinistro l'ingresso alla grotta di Lourdes, una tela raffigurante la piet\u00e0 opera di Angelo Ceroni, e la grande nicchia contenente il \"compianto di Ges\u00f9 morto\" opera lignea di scuola fantoniana.\nIl presbiterio a pianta rettangolare, e coperto da una volta a botte, con due medaglioni raffiguranti la SS.Ttrinit\u00e0 e l'Assunzione al cielo della Madonna, \u00e8 pi\u00f9 stretto della navata e sopraelevato di tre scalini; delimitato da una balaustra in marmo ad andamento sagomato e dal coro a pianta semicircolare.\nAi lati le due cantorie, una con l'organo del 1898 opera di Balicco-Bossi. Intorno il coro ligneo, formato da 21 stalli, opera della bottega fantoniana su disegno di Caniana, e sul fondo dell'abside in una ancona ricca di angeli e stucchi il quadro di Giovan Battista Moroni raffigurante la \"Madonna col Bambino e santi Pietro, Paolo e Giovanni\", con un angioletto gioioso sospeso in alto tra una nuvola di leggerissimi veli.\nL'altare maggiore in marmo di Carrara \u00e8 del XVIII secolo, ricco di statue e statuette con intarsi marmorei di differenti colori, sulla prima alzata il tabernacolo e sulla seconda, al centro, un tempietto sempre in marmo con statuette di angeli e santi mentre centrale la figura di Ges\u00f9. \nNella sagrestia, al centro del soffitto, \u00e8 presente un quadro di Antonio Cifrondi raffigurante la SS.Trinit\u00e0 con Madonna e santi\nLa Cappella di Lourdes.\nAccanto al Battistero c'\u00e8 l'accesso alla riproduzione della Cappella di Lourdes, voluta dal Parroco Don Giovanni Palamini per celebrare il Giubileo del 1900 e progettata da Virgilio Munzio. La cappella si presenta ad una sola navata a pianta rettangolare suddivisa in due campate da una lesena, e sul lato sud due finestre in stile liberty la illuminano.\nUn arco trionfale costituito da quattro lesene a forma di colonna, con archi a sesto acuto, e una cancellata in ferro battuto, dividono la navata dal presbiterio dove oltre l'altare, sulla parete di fondo in alto, c'\u00e8 riprodotta la Grotta di Massabielle.\nSulla patere laterale un grande affresco riproduce la processione del popolo con i costumi parresi e la benedizione del SS.Sacramento."}
{"id": "5876461", "revid": "61051", "url": "https://it.wikipedia.org/wiki?curid=5876461", "title": "Cessna 206 Stationair", "text": ""}
{"id": "5876465", "revid": "95049", "url": "https://it.wikipedia.org/wiki?curid=5876465", "title": "Monumento Naturale Parco della Cellulosa", "text": ""}
{"id": "5876468", "revid": "61051", "url": "https://it.wikipedia.org/wiki?curid=5876468", "title": "Esercito filippino", "text": ""}
{"id": "5876469", "revid": "110157", "url": "https://it.wikipedia.org/wiki?curid=5876469", "title": "Astral Weeks (Charles Mingus)", "text": "Astral Weeks \u00e8 un CD live (bootleg) di Charles Mingus, pubblicato dall'etichetta discografica italiana Moon Records nel 1990.\nMusicisti.\nNote aggiuntive"}
{"id": "5876470", "revid": "61051", "url": "https://it.wikipedia.org/wiki?curid=5876470", "title": "Esercito delle Filippine", "text": ""}
{"id": "5876471", "revid": "61051", "url": "https://it.wikipedia.org/wiki?curid=5876471", "title": "Forze Terrestri delle Filippine", "text": ""}
{"id": "5876473", "revid": "287204", "url": "https://it.wikipedia.org/wiki?curid=5876473", "title": "Sport-Tiedje", "text": "Sport-Tiedje GmbH \u00e8 un'azienda tedesca specializzata nella vendita online di attrezzi fitness per l'uso privato. Ha sede a Schleswig e possiede 77 filiali in Germania, Austria, Svizzera, Belgio, Danimarca, Gran Bretagna, Polonia e Paesi Bassi. L'azienda \u00e8 gestita dal titolare e cofondatore Christian Grau che detiene tutte le azioni dal momento del ritiro del denominatore Ulrich Tiedje nel 2011. Nel 2017 ha realizzato un fatturato di 121,9 milioni di euro e occupa circa 600 impiegati (Gennaio 2018).\nStoria.\nLa Sport-Tiedje \u00e8 stata fondata nel 1984 dall'ex giocatore di tennistavolo Ulrich Tiedje (20 Gennaio 1957; 18 Novembre 2015) come negozio sportivo a Schleswig. Nel 1996 lo affianca Christian Grau. Dal 1999 l'assortimento viene offerto anche in Internet. Da questo momento il negozio \u00e8 concentrato sulla vendita degli attrezzi fitness destinati all'uso privato e sui loro accessori.\nNel 2001 Ulrich Tiedje e Christian Grau come soci paritari fondano la Sport-Tiedje GmbH. Oltre a degli online shops in lingue diverse, Sport-Tiedje inaugura dal 2003 altre filiali in Europa. Il fondatore Ulrich Tiedje recede nel 2011 dalla ditta e Christian Grau rileva la sua parte. Con l'inaugurazione delle filiali a Bruxelles e ad Amsterdam nell'estate del 2013 introduce la marca \u201eT-Fitness\u201c. 17 mesi dopo l'apertura della prima filiale olandese ad Amsterdam prosegue nel 2015 l'espansione nei Paesi Bassi con l'acquisizione della catena di negozi fitness OZI Sport BV con quattro filiali. \nAlla fine del 2015 prosegue ancora la sua espansione in Europa e attraverso l\u00b4acquisizione della Powerhouse Fitness (Laidir Leisure Ltd., Glasgow) rileva il secondo offerente pi\u00f9 grande di attrezzi fitness privati e fitness equipment in Gran Bretagna.\nFiliali.\nSport-Tiedje gestisce dei negozi specializzati in fitness a Berlino(5x), Bochum, Bonn, Bielefeld, Brema (2x), Dortmund (2x), Dresda, Dusseldorf, Duisburg, Essen (2x), Francoforte (2x), Friburgo, G\u00f6ttingen, Amburgo (2x), Hannover (2x), Karlsruhe (2x), Kassel, Kiel, Colonia (2x), Lubecca, Leipzig, Mannheim, Monaco(2x), M\u00fcnster, Norimberga, Schleswig, Saarbr\u00fccken, Stoccarda (2x), W\u00fcrzburg, Wiesbaden e al di fuori della Germania ad Amsterdam, Antwerpen, Aberdeen, Bodegraven, Berna, Bruxelles, L'Aia, Edimburgo, Camberley, Glasgow (2x), Graz, Copenhagen, Leeds, Manchester Linz, Londra (3x), Newcastle, Nottingham, Roosendaal, Rotterdam, Salisburgo, Warschau, Vienna, Losanna e Zurigo. Inoltre dispone di un punto di appoggio a Taiwan, che funge come centro di competenza e gestione della qualit\u00e0 per la propria marca commerciale.\nNella sede centrale a Schleswig si trovano l'amministrazione, un call center internazionale e un magazzino per piccoli articoli. Nelle vicinanze di B\u00fcdelsdorf \u00e8 situato un magazzino su 20.000 m\u00b2 e una officina per i resi. Qui viene anche diretta e sbrigata la logistica internazionale.\nAssortimento e servizi.\nLa vendita ai consumatori finali rappresenta il core business della Sport-Tiedje GmbH. Gli attrezzi fitness, l'alimentazione sportiva e le attrezzature da gioco outdoor sono venduti parzialmente in modo esclusivo. Oltre a diverse altre marche Sport-Tiedje distribuisce le proprie marche cardiostrong, Darwin Fitness e Taurus per gli attrezzi Fitness e Bodymax e Smart-Tec Nutrition per l\u00b4interazione sportiva. Sport-Tiedje, anche attraverso la collaborazione con imprese clienti, si occupa non solo solo di vendita ma anche di organizzazione ed ampliamento di spazi-fitness es esposizioni."}
{"id": "5876490", "revid": "1543377", "url": "https://it.wikipedia.org/wiki?curid=5876490", "title": "Lotta greco-romana ai Giochi della XVI Olimpiade - Pesi welter", "text": "La competizione della categoria pesi welter (fino a 73\u00a0kg) di lotta greco-romana dei Giochi della XVI Olimpiade si \u00e8 svolta dal 3 al 6 dicembre 1956 al \"Royal Exhibition Building\" di Melbourne\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nI tre lottatori rimasti disputavano un torneo finale con i risultati acquisiti nel precedenti turni.\nRisultati.\n1\u00ba Turno.\nSi \u00e8 disputato il 3 dicembre.\n2\u00ba Turno.\nSi \u00e8 disputato il 4 dicembre.\n3\u00ba Turno.\nSi \u00e8 disputato il 5 dicembre. \nTurno finale.\nSi \u00e8 disputato il 6 dicembre."}
{"id": "5876493", "revid": "95049", "url": "https://it.wikipedia.org/wiki?curid=5876493", "title": "Monumento Naturale Mola della Corte-Settecannelle-Capodacqua", "text": ""}
{"id": "5876499", "revid": "287204", "url": "https://it.wikipedia.org/wiki?curid=5876499", "title": "Itapipoca Esporte Clube", "text": "LItapipoca Esporte Clube, noto anche semplicemente come Itapipoca, \u00e8 una societ\u00e0 calcistica brasiliana con sede nella citt\u00e0 di Itapipoca, nello stato del Cear\u00e1.\nStoria.\nIl club \u00e8 stato fondato il 20 dicembre 1993. L'Itapipoca ha vinto il Campeonato Cearense S\u00e9rie B nel 2002. Ha partecipato al Campeonato Brasileiro S\u00e9rie C nel 2007, dove \u00e8 stato eliminato alla prima fase."}
{"id": "5876512", "revid": "123309006", "url": "https://it.wikipedia.org/wiki?curid=5876512", "title": "Le strade di Max", "text": "Le strade di Max \u00e8 stato un programma televisivo in onda su Deejay TV che seguiva i viaggi effettuati dal cantante Max Pezzali in moto in compagnia di VIP anch'essi motociclisti.\nDescrizione.\nIn ogni puntata si segue il viaggio in moto di Max Pezzali alla scoperta delle strade pi\u00f9 suggestive d'Italia in compagnia di un VIP motociclista. Il programma segue anche parallelamente la vita nella concessionaria Harley-Davidson Pavia, di cui Max \u00e8 socio e proprietario. \nProtagonista \u00e8 quindi anche lo staff della concessionaria: Angelo, il socio di Max, Mariano (chiamato Mario), responsabile dell'officina, Paola, addetta alle vendite, Claudio, magazziniere e informatico, Enrico e Jacopo, i due meccanici."}
{"id": "5876534", "revid": "1428919", "url": "https://it.wikipedia.org/wiki?curid=5876534", "title": "Mario Michielli", "text": "Biografia.\nGiovanissimo prese lezioni di cembalo dall'organista della chiesa del suo paese, proseguendo poi li studi a Udine. Intraprese la carriera militare ed ottenne il grado di ufficiale.\nProsegu\u00ec lo studio della musica con Antonio Traversari, che lo indirizz\u00f2 verso lo studio della composizione. A soli 16 anni decise di iniziare a comporre, e l'opera scelta fu \"Don Corrados\", libretto che gli fu donato da un amico, ma dopo la produzione di due atti abbandon\u00f2 l'impresa.\nSi dedic\u00f2 quindi alla composizione di opere pi\u00f9 leggere (romanze, preludi, ballabili, ecc.). Il pi\u00f9 significativo \u00e8 il Concerto per archi che fu dato per la prima volta presso il Teatro Minerva di Udine che frutt\u00f2 al compositore la pubblicazione a stampa della sua musica, ad opera dell'editrice Lucca.\nIl suo lavoro pi\u00f9 importante vide la luce nel 1876 \"Ericarda di Wargas\", un'opera seria in 4 atti che ebbe un unanime consenso di critica e che fu rappresentata con successo in prima assoluta presso il R.Teatro Nuovo di Pisa il 28 marzo 1881 dall'impresa lirica Brunello e Sieni. Interpreti della prima esecuzione furono: Sofia Ravogli (Ericarda) \"soprano\", Giulietta Ravogli (Preziosa), Antonio Baroncelli (Don Alvaro) \"tenore\", Enrico Caltagirone (Don Carlo) \"baritono\", Francesco Vecchioni (Conte di Calatrava) e Ester Agosteo (Ines/Rita). Direttore d'orchestra Daniele Antonietti.\nSuccessivamente scrisse altre composizioni minori a carattere strumentale.\nCuriosit\u00e0.\nIl libretto dell'opera \"Ericarda di Wargas\" riprende fortemente la storia de \"La Forza del Destino\" musicata da Verdi su libretto di Francesco Maria Piave. La vicenda si svolge in Spagna e identici sono i nomi dei protagonisti maschili principali, Don Carlo e Don Alvaro, la Leonora verdiana diviene invece Ericarda e Preziosilla diviene Preziosa. Il Marchese di Calatrava nella Ericarda viene invece degradato a Conte."}
{"id": "5876537", "revid": "1543377", "url": "https://it.wikipedia.org/wiki?curid=5876537", "title": "Lotta greco-romana ai Giochi della XVI Olimpiade - Pesi medi", "text": "La competizione della categoria pesi medi (fino a 79\u00a0kg) di lotta greco-romana dei Giochi della XVI Olimpiade si \u00e8 svolta dal 3 al 6 dicembre 1956 al \"Royal Exhibition Building\" di Melbourne\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nI tre lottatori rimasti disputavano un torneo finale con i risultati acquisiti nel precedenti turni.\nRisultati.\n1\u00ba Turno.\nSi \u00e8 disputato il 3 dicembre.\n2\u00ba Turno.\nSi \u00e8 disputato il 4 dicembre.\n3\u00ba Turno.\nSi \u00e8 disputato il 5 dicembre. \n4\u00ba Turno.\nSi \u00e8 disputato il 6 dicembre. \nTurno finale.\nSi \u00e8 disputato il 6 dicembre."}
{"id": "5876540", "revid": "124123", "url": "https://it.wikipedia.org/wiki?curid=5876540", "title": "Torsten Hammarstr\u00f6m", "text": "Biografia.\nEra il figlio di Alexis Hammarstr\u00f6m e di Maria Engellau. Studi\u00f2 legge presso l'Universit\u00e0 di Uppsala, laureandosi nel 1920. Entr\u00f2 nel Ministero degli Affari Esteri nel 1921.\nCarriera.\nHammarstr\u00f6m serv\u00ec a Berlino nel 1922, Chicago nel 1923 e Helsinki nel 1927. \u00c8 stato secondo segretario nel 1928, secondo segretario legazione a Bruxelles e a L'Aia nel 1929, primo segretario presso il Ministero degli Esteri nel 1931 e a Berlino nel 1935.\nEra un esperto e rappresentante dei negoziati commerciali con la Germania, nel 1940, e l'Italia (1941-1944). Hammarstr\u00f6m fu inviato come ambasciatore a Praga subito dopo la fine della guerra, con il compito di riaprire l'ambasciata svedese, che era stata chiusa durante l'occupazione nazista. Hammarstr\u00f6m \u00e8 stato ambasciatore a Nanchino (1947-1950).\nNel maggio 1950, la Svezia e la Cina stabilirono delle relazioni diplomatiche. La Svezia \u00e8 stato il primo paese occidentale a fondare tali rapporti con la Cina. Hammarstr\u00f6m \u00e8 stato ambasciatore a Pechino (1950-1951), oltre che a Bangkok e Manila (1947-1951). Hammarstr\u00f6m \u00e8 stato ambasciatore a Berna (1957-1962).\nMorte.\nMor\u00ec il 9 maggio 1965 a Stoccolma."}
{"id": "5876541", "revid": "287204", "url": "https://it.wikipedia.org/wiki?curid=5876541", "title": "Gr\u00eamio Esportivo Jaciara", "text": "Il Gr\u00eamio Esportivo Jaciara, noto anche semplicemente come Gr\u00eamio Jaciara, \u00e8 una societ\u00e0 calcistica brasiliana con sede nella citt\u00e0 di Jaciara, nello stato del Mato Grosso.\nStoria.\nIl 15 giugno 1975, il club \u00e8 stato fondato.\nNel 2007, il Gr\u00eamio Jaciara \u00e8 stato finalista del Campionato Mato-Grossense, qualificandosi per il Campeonato Brasileiro S\u00e9rie C dello stesso anno."}
{"id": "5876547", "revid": "767487", "url": "https://it.wikipedia.org/wiki?curid=5876547", "title": "Savona Foot-Ball Club 1984-1985", "text": "Questa pagina raccoglie le informazioni riguardanti il Savona Foot-Ball Club nelle competizioni ufficiali della stagione 1984-1985."}
{"id": "5876548", "revid": "1543377", "url": "https://it.wikipedia.org/wiki?curid=5876548", "title": "Diminea\u021ba", "text": "Diminea\u021ba \u00e8 un giornale rumeno, pubblicato per la prima volta il 19 febbraio 1990, all'epoca diretto da Alexandru Piru.\nTra i collaboratori delle prime edizioni si ricordano Grigore Traian Pop, Carmen Firan, Florin Radulescu-Botica, Ilie Serbanescu, Liviu Franga e Solomon Marcus.\nIl giornale \u00e8 stato diretto da persone vicine all'ex presidente della Romania, Ion Iliescu.\nDiminea\u021ba \u00e8 anche il nome di una pubblicazione di centro sinistra del periodo fra le due Guerre, il giornale, pubblicato all'inizio con il nome \u201cAdev\u011brul de diminea\u021ba\u201d."}
{"id": "5876578", "revid": "1305772", "url": "https://it.wikipedia.org/wiki?curid=5876578", "title": "Beautemps-Beaupr\u00e9 (A 758)", "text": "La \"Beautemps-Beaupr\u00e9\" (A 758) \u00e8, secondo la terminologia francese, una \"nave idrografica e oceanografica\" (in francese: \"B\u00e2timent hydro-oc\u00e9anographique - BHO\"). L'hull classification symbol \u00e8 \"AGOR\" in inglese \"Oceanographic Research Ship\". La nave \u00e8 in servizio con la Marine nationale ed opera a profitto del Service hydrographique et oc\u00e9anographique de la Marine (SHOM), il servizio idrografico e oceanografico della Marina. La nave porta il nome di Charles-Fran\u00e7ois Beautemps-Beaupr\u00e9 (1766-1854), il \"padre\" dell'idrografia francese e moderna.\nStoria.\nCostruzione.\nLa \"Beautemps-Beaupr\u00e9\" \u00e8 stata costruita da Alstom Leroux Naval (filiale di Alstom marine, Chantiers de l'Atlantique) sulla base della nave di ricerche \"Thalassa\" dell'Ifremer, ma \u00e8 stata allungata di 5 metri per le esigenze specifiche della Marine nationale.\nLa \"Beautemps-Beaupr\u00e9\" sostituisce L'Esp\u00e9rance (A 756), utilizzata dal 1969 al 2000, e la D'Entrecasteaux (P 674), utilizzata dal 1971 al 2003.\nIl costo totale della nave \u00e8 valutato in 76 milioni di euro. Il finanziamento \u00e8 assicurato al 95% dalla Marine nationale e al 5% dall'Ifremer; a differenza della \"Pourquoi pas?\" che \u00e8 finanziata al 55% dall'Ifremer e al 45 dalla Marine nationale.\nLa nave \u00e8 quindi utilizzata dallo SHOM per 300 giorni all'anno e dall'Ifremer per 10 giorni all'anno; viceversa la \"Pourquoi pas?\" \u00e8 utilizzata dallo SHOM per 150 giorni all'anno e dall'Ifremer per 180 giorni all'anno.\nMissioni.\nLe sue principali missioni portano sull'idrografia, la batimetria e l'oceanografia, sia costiere che d'altura, in particolare nel Nord Atlantico.\nIn materia di idrografia e oceanografia militare: la nave contribuisce alla conoscenza fisica, biologica, chimica e geologica dei mari e dei fondali marini.\nIn materia di idrografia generale: lo SHOM contribuisce al miglioramento delle conoscenze oceanografiche generali nella misura in cui esse interessano alla Difesa.\nL'obiettivo \u00e8 di disporre di una conoscenza sempre pi\u00f9 precisa dell'ambiente marino.\nLe missioni secondarie della \"Beautemps-Beaupr\u00e9\" consistono a:"}
{"id": "5876582", "revid": "287204", "url": "https://it.wikipedia.org/wiki?curid=5876582", "title": "Foot Ball Club Spezia 1906 1984-1985", "text": "Questa pagina raccoglie le informazioni riguardanti il Foot Ball Club Spezia 1906 nelle competizioni ufficiali della stagione 1984-1985.\nStagione.\nNella stagione 1984-1985 lo Spezia disputa il campionato di Serie C2, con 29 punti ottiene l'ultimo posto in classifica in buona compagnia, sono in sei, lo spezia, nella classifica avulsa che determina le posizioni decisive, risulta la migliore ed \u00e8 quindi salva. Scendono Olbia, Nuorese ed Imperia, oltre allo Spezia si salvano Carbonia e Vogherese. Lo spezia ottiene il 13\u00ba posto finale.\nIl nuovo presidente Ottorino Belli, inizia la stagione con l'allenatore Ezio Galbiati, si lotta duramente per tutta la stagione per mantenere la categoria, Ezio Galbiati \u00e8 stanco, ad un certo punto getta la spugna e lascia il testimone, prima a Giovanni Carassale e poi a Sergio Curletto, che lavora con sagacia e alla fine compie il miracolo. Nelle ultime tre partite raccoglie una vittoria interna (2-0) all'Olbia e due pareggi esterni. Con lo (0-0) di Voghera il 9 giugno, arriva il conforto della salvezza certa per entrambe, proprio sul filo di lana del campionato. Salgono in Serie C1 il Siena ed il Prato.\nNella Coppa Italia di Serie C gli aquilotti, prima del campionato, disputano il girone I di qualificazione, raccolgono 5 punti nel girone che promuove la Massese ai sedicesimi di finale della manifestazione."}
{"id": "5876583", "revid": "61051", "url": "https://it.wikipedia.org/wiki?curid=5876583", "title": "ATR 72-200F", "text": ""}
{"id": "5876584", "revid": "61051", "url": "https://it.wikipedia.org/wiki?curid=5876584", "title": "ATR 72-200", "text": ""}
{"id": "5876585", "revid": "61051", "url": "https://it.wikipedia.org/wiki?curid=5876585", "title": "ATR 42-300QC", "text": ""}
{"id": "5876586", "revid": "61051", "url": "https://it.wikipedia.org/wiki?curid=5876586", "title": "ATR 42-300F", "text": ""}
{"id": "5876588", "revid": "61051", "url": "https://it.wikipedia.org/wiki?curid=5876588", "title": "ATR 42-300", "text": ""}
{"id": "5876590", "revid": "61051", "url": "https://it.wikipedia.org/wiki?curid=5876590", "title": "Boeing 737-300F", "text": ""}
{"id": "5876593", "revid": "287204", "url": "https://it.wikipedia.org/wiki?curid=5876593", "title": "TTIP in ambito sanitario", "text": "Il Transatlantic Trade and Investment Partnership (TTIP) in ambito sanitario ha come obiettivo quello di integrare i due mercati (Unione europea e Stati Uniti d'America), riducendo i dazi doganali e rimuovendo, in una vasta gamma di settori, le barriere non tariffarie, ossia le differenze in regolamenti tecnici, norme e procedure di omologazione, standard applicati ai prodotti, regole sanitarie e fitosanitarie.\nIn generale secondo stime ufficiali della Commissione europea dicono il Pil europeo potrebbe aumentare nel corso degli anni dello 0,5%. In contrapposizione a questa previsione, numerose altre previsioni poco ottimistiche provenienti da fonti autorevoli, tra cui premi nobel americani e esperti della London School of Economics, indicherebbero il contrario.\nPreoccupazioni.\nA partire dal 2014 questa materia \u00e8 oggetto di articoli scientifici pubblicati su riviste censite da PubMed. Emerge sempre pi\u00f9 in letteratura scientifica e non, un aspetto, apparentemente non immediatamente evidente, ma molto ben correlato al disease mongering \u00e8 cio\u00e8 il ruolo che avr\u00e0 il TTIP nello sviluppo e diffusione dei farmaci tra l'Europa e gli Stati Uniti.\nOpacit\u00e0 delle trattative negoziali.\nUn primo elemento di preoccupazione, secondo alcuni, \u00e8 legato all'opacit\u00e0 dei negoziati, con conseguente mancanza di notizie certe.\nRischi per i sistemi sanitari pubblici.\nIn Gran Bretagna, nell'aprile del 2015, in un articolo sul \"British Medical Journal\", l'autore Matthew Limb esprime la preoccupazione per il rischio che il Sistema Sanitario nazionale Inglese possa essere smantellato con gli accordi di partenariato del TTIP.\nLa stessa preoccupazione \u00e8 espressa da Navarro V. economista politico dell'Universit\u00e0 di Barcellona in Spagna, secondo il quale molte delle precedenti misure prese nei trattati di libero scambio \u00abhanno poco a che fare con l'incoraggiamento del libero scambio\u00bb. Egli fa riferimento al prezzo del sofosbuvir, farmaco contro l'epatite C, che costa 84 000 $ per ogni ciclo terapia/paziente, a fronte di un costo pari a un quarto dell'equivalente generico indiano. La forti protezioni brevettuali previste nel TTIP spingerebbero in tale direzione. \nUn altro rischio per la sanit\u00e0 spagnola, sostiene lo stesso autore, pu\u00f2 essere dato dal fatto che i servizi pubblici sono gestiti dallo stato a fronte di un possibile passaggio di consegne al settore privato, con le conseguenti logiche di profitto.\nPeraltro, negli USA, a fronte delle non pi\u00f9 accettabili insufficienze del sistema sanitario pubblico, si \u00e8 voluto ovviare approvando il cosiddetto Obamacare (The Patient Protection and Afordable Care Act [PPACA]).\nSecondo alcuni autori, occorrerebbe cautela nel giudicare il TTIP come un semplice accordo di scambi commerciali: esso, infatti, avr\u00e0 pesanti implicazioni sulle procedure di controllo e di regolamentazione sull'uso e la promozione dei farmaci e del tabacco.\nSanzioni pecuniarie.\nSaranno pesanti le implicazioni sulle necessarie convergenze normative, con misure che consentano agli investitori stranieri di citare in giudizio i governi che ostacoleranno il libero scambio delle merci e ostacoleranno con forti protezioni della propriet\u00e0 intellettuale.\nQuest'accordo inciderebbe sulla capacit\u00e0 di protezione del consumatore che attualmente esercitano l'EMA e le agenzie di protezione sugli alimenti, notoriamente pi\u00f9 restrittive delle \"consorelle\" USA. \nCi\u00f2 anche se l'EU intende escludere dal trattato i dati che si riferiscono alla protezione della salute pubblica, secondo Holly Jarman, infatti, sar\u00e0 difficile mantenere ci\u00f2.\nLo stesso cita il caso delle aziende di tabacco che hanno spinto i governi in Australia e Uruguay a recedere su leggi pi\u00f9 restrittive verso il fumo. Spesso, infatti, le multinazionali del tabacco usano gli accordi commerciali inter-statali per superare le norme restrittive verso il fumo dei singoli paesi. Sono solo raccomandazioni quelle di evitare tra le parti implicate nella difficile trattativa i possibili conflitti tra multinazionali e stati sovrani.\nProtezione intellettuale.\nIl problema della protezione intellettuale sembra inoltre, essere un aspetto delicatissimo nel TTIP dal momento che gli USA spingono verso forme di protezione di IP esasperate verso sempre pi\u00f9 variet\u00e0 vegetali ed animali brevettate.\nInfine si pone il problema delle forze in campo nella trattativa in corso visto la difficolt\u00e0 delle organizzazioni non governative dei consumatori di dialogare tra loro al contrario delle grandi imprese organizzate.\nUna posizione possibilista l'assumono Marine Faure e Brian Ward che sostengono che il TTIP favorir\u00e0 gli scambi con un vantaggio per le zone meno avvantaggia europee garantendo sviluppo ed occupazione. l'armonizzazione delle normative favorir\u00e0 gli standard nei controlli e nelle sperimentazioni cliniche, con un vantaggio per lo sviluppo di nuovi farmaci con una condivisione dei dati tra le due sponde dell'atlantico.\nSinossi.\nIn particolare gli autori dell'articolo prendono in esame le seguenti categorie di fattori di rischio o determinanti della salute (vedi tabella):\nOpportunit\u00e0.\nUn recente articolo scientifico a firma di Marine Faure e Brian Ward dell'European Respiratory Society di Brussel, affronta in modo equilibrato la questione dell'impatto che il TTIP avr\u00e0 sulle questioni sanitarie in Europa.\nI sostenitori del trattato infatti sostengono che questo \u00absar\u00e0 l'opportunit\u00e0 di creare crescita e occupazione e promuovere l'assistenza sanitaria in una zona euro ancora in difficolt\u00e0.\u00bb\nDa rilevare come nella consultazione on line che la Commissione europea ha utilizzato per una visione d'insieme utilizzando le risposte degli intervistati contenute nella Relazione sulla consultazione, ha visto scarsamente presente il ruolo dell'Italia come ben evidenziato nella tavola sinottica in calce al documento (Tabella 1: Distribuzione delle risposte per Stato membro).\nI sostenitori del trattato indicano questi vantaggi:\nIl pericolo che normative europee, notoriamente pi\u00f9 restrittive di quelle USA circa gli OGM e circa la protezione per la salute, possono essere messe in discussione con un indebolimento di esse, sembra essere scongiurato perch\u00e9 si legge nell'articolo non sar\u00e0 applicata la legge del minimo comune denominatore, quanto il tentativo di eliminare i duplicati e le burocrazie inutili. Creando in questo modo un'opportunit\u00e0 per intensificare le relazioni commerciali e gli investimenti transatlantici esistenti e per creare posti di lavoro e la crescita su entrambi i lati dell'atlantico, senza dover spendere denaro pubblico.\nSi fa a tal proposito riferimento al negoziato con il Canada (CETA) in cui la carne con ormoni della crescita in EU non pu\u00f2 comunque essere importata stesso discorso per la carne di pollo trattata con cloro come sbiancante.\nNello stesso articolo le preoccupazioni citate circa l'adozione del TTIP sono le stesse di quelle sopra esposte nel paragrafo preoccupazioni.\nLo stesso articolo si conclude cos\u00ec:"}
{"id": "5876595", "revid": "287204", "url": "https://it.wikipedia.org/wiki?curid=5876595", "title": "Maria Luisa Sangiorgio", "text": "Biografia.\nFamiglia e studi.\nFiglia di Teresa Colombo (Rogeno, 1 novembre 1922 - Milano, 14 marzo 2016), operaia tessile alla Cucirini Cantoni Coats di Milano, e di Dionigi Sangiorgio (Rogeno, 8 novembre 1915 - Como, 29 novembre 1987), operaio metalmeccanico all\u2019Alfa Romeo di Milano, il Portello, dove entr\u00f2 nella resistenza con la 111\u00aa Brigata Garibaldi di fabbrica.\nNel 1972 si laurea con lode in Lingue e Letterature straniere all\u2019Universit\u00e0 Bocconi, con una tesi sul Fronte Popolare in Francia, relatore il Professor Carlo Bo, e inizia subito l\u2019attivit\u00e0 di insegnamento che proseguir\u00e0 fino al 1977 e riprender\u00e0 dal 1985 al 1987.\nHa una figlia Federica Festa ed \u00e8 sposata con Roberto Vallini.\nAttivit\u00e0 amministrativa e politica.\nNel 1970 viene eletta al Consiglio Comunale di Milano, come giovane studentessa, dove sieder\u00e0 fino al 1990.\nAgli inizi degli anni settanta \u00e8 Segretaria della Casa della Cultura di Milano.\nDa luglio 1977 entra a far parte della Giunta comunale di Milano, guidata da Carlo Tognoli, dove ricoprir\u00e0, fino all\u2019agosto del 1985, la carica di Assessore all\u2019Educazione ed alla Condizione femminile.\nTra le sue principali attivit\u00e0: la realizzazione di un unico progetto educativo per i bambini da 0 a 6 anni; la riapertura delle colonie estive per dar vita al progetto Scuola Natura rivolto alle scuole materne ed elementari; la sperimentazione dei primi corsi di educazione informatica nei licei; la riorganizzazione delle scuole serali.\nNel giugno del 1987 viene eletta alla camera dei Deputati nelle liste del Partito Comunista. \u00c8 segretario di Presidenza della Commissione Cultura, Presidente Aldo Aniasi. Riconfermata nelle elezioni dell\u2019aprile 1992 nelle liste del Partito Democratico della Sinistra, \u00e8 eletta Segretario dell\u2019Ufficio di Presidenza, Presidente Giorgio Napolitano.\nPresenta come primo firmatario 10 progetti di legge di cui 2 divenuti legge con iniziativa parlamentare: Norme per la tutela dei bambini e degli adolescenti nella fruizione dei messaggi radio-televisivi e Riapertura dei termini, a favore delle imprese radiofoniche, per la dichiarazione di rinuncia agli utili.\nAlcuni dei contenuti delle altre sue 8 proposte di legge vengono recepite nella legge per l\u2019istituzione del ministero dell\u2019Universit\u00e0 che attribu\u00ec l\u2019autonomia alle Universit\u00e0 (Legge 9 maggio 1989, n. 168), ministro Antonio Ruberti; nella riforma dell\u2019ordinamento della scuola elementare (Legge 5 giugno 1990, n. 148), ministro Sergio Mattarella; nella riforma del sistema radio televisivo, (Legge 6 agosto 1990, n. 223) detta anche legge Mamm\u00ec dal suo promotore Oscar Mamm\u00ec, Ministro dell\u2019epoca.\nDal 1994 al 2010, \u00e8 Presidente del Corecom Lombardia,\n\u00c8 anche Presidente del Coordinamento Nazionale dei Corecom.\nDal dicembre 2008 all\u2019agosto del 2017 \u00e8 membro del Consiglio di Amministrazione della Fondazione Ugo Bordoni, Presidente Enrico Manca.\nAttivit\u00e0 Professionale.\nDopo l\u2019attivit\u00e0 di insegnamento e l\u2019attivit\u00e0 amministrativa e politica \u00e8 responsabile della Comunicazione al Politecnico di Milano dal settembre del 1994 al 2003 quando viene incaricata dall\u2019allora Rettore, Adriano De Maio, di costituire assieme al Professor Giampio Bracchi, che ne diverr\u00e0 Presidente, la Fondazione Politecnico di Milano, presso la quale continuer\u00e0 a lavorare come responsabile della comunicazione fino alla fine del 2015."}
{"id": "5876598", "revid": "112926371", "url": "https://it.wikipedia.org/wiki?curid=5876598", "title": "Torf-Einarr", "text": "Come narrato nel capitolo 7 della \"Saga degli uomini delle Orcadi\", fu il primo a estrarre torba da Torfnes (oggi Tarbat Ness, vicino a Portmahomack, in Scozia) per usarla come combustibile sulle isole povere di alberi.\nLa famiglia.\nLe fonti che si hanno sulla vita di Torf sono tutte riconducibili alle saghe norvegesi nessuna delle quali fu scritta mentre era in vita. La Saga degli uomini delle Orcadi vide la luce in Islanda all'inizio del XIII secolo e molte delle informazioni che contiene non sono facili al riscontro, Torf \u00e8 menzionato anche nella coeva Heimskringla mentre \u00e8 andata persa la \"Torf-Einarr's Saga\", solo un breve passo \u00e8 citato nella Landn\u00e1mab\u00f3k, quei pochi versi, attribuiti alla penna dello stesso Torf, raccontano della sua lotta contro Halfdan H\u00e5legg (gambe lunghe), figlio di Harald I di Norvegia e costituiscono la fonte primaria di coloro che scrissero su di lui.\nTorf nacque in data imprecisata da Ragnvald Eysteinsson, ultimo dei suoi figli cui venne imposto il nome di Einar, suo padre era conte di M\u00f8re og Romsdal in Norvegia, sua madre una donna il cui nome \u00e8 ignoto. Secondo l'Historia Norvegi\u00e6 la famiglia di Ragnvald conquist\u00f2 le Isole Orcadi e le Isole Shetland nel tardo IX secolo. Il fratello maggiore Sigurd Eysteinsson assunse il titolo di Conte delle Orcadi e dopo la sua morte in battaglia il titolo venne ereditato dal figlio Guthorm che mor\u00ec poco dopo. A quel punto Ragnvald mand\u00f2 uno dei suoi figli, Hallad, a prendere il controllo delle isole.\nLa Saga degli Uomini delle Orcadi vuole che Torf avesse cinque fratelli incluso Hallad. Ivar rimase ucciso in una campagna militare al fianco di Harald I di Norvegia che don\u00f2 alla famiglia le Isole del Nord a titolo di risarcimento. Hr\u00f3lfr, che secondo le saghe era \"cos\u00ec grosso che nessun cavallo poteva portarlo\" si guadagn\u00f2 il soprannome di \"\"G\u00f6ngu-Hr\u00f3lf\" (Hr\u00f3lfr il Camminatore) e gli autori delle saghe lo identificano con Rollone antenato dei Duchi di Normandia a questi si aggiunge Thorir il Silenzioso ultimo dei figli che Ragnaval ebbe dalla moglie Ragnhild, questo secondo la Saga degli Uomini delle Orcadi, la Heimskringla la chiama Hild, Torf, Hallad e Hrollaug erano tutti figli naturali che, secondo le saghe, \"divennero uomini mentre i fratelli erano ancora bambini\".\nLo scrittore Ari \u00deorgilsson nella Landn\u00e1mab\u00f3k, che attinge, come detto, alla perduta saga di Torf-Einarr scrive che Torf ebbe una figlia, Thordis, che a sua volta ebbe un altro figlio Einar che tent\u00f2 vanamente di farsi accettare dagli abitanti delle Orcadi e per questo se ne and\u00f2 in Islanda con i fratelli. Lo scrittore cita altri due figli di Torf, Eyjolf e Ljot e scrive di come Torf fosse brutto e cieco da un occhio, ma non di meno dalla vista acuta.\nIl conte dal lungo regno.\nIl fratello Hallad si dimostr\u00f2 incapace di mantenere il controllo sulle Orcadi a causa delle incursioni continue dei pirati danesi, egli quindi lasci\u00f2 il contado preferendo tornare in patria quale comune proprietario terriero. Ragnavald quindi convoc\u00f2 altri due dei suoi figli, Thorir ed Hrolluag chiedendo loro chi voleva andare laggi\u00f9. Thorir rispose che la decisione era del padre e questi disse che mentre il destino del primo sarebbe stato in Norvegia, l'altro avrebbe visto fortuna in Islanda. Fu quindi Torf, il pi\u00f9 giovane dei suoi figli naturali, a offrirsi di andare nelle Orcadi, secondo le cronache Ragnvald non fu particolarmente entusiasta poich\u00e9 per parte di madre veniva da una famiglia di schiavi cosa che sembrava renderlo inadatto al comando, ma poich\u00e9 non v'era scelta sarebbe dovuto partire prima possibile. Ragnavald quindi gli diede una nave e un equipaggio forse sperando che non avrebbe pi\u00f9 rivisto il figlio, nonostante i dubbi paterni quando Torf arriv\u00f2 sulle isole sconfisse due pirati danesi, \u00de\u00f3rir Tr\u00e9skegg e K\u00e1lf Skurfa che si erano insediati col\u00e0. Torf si insedi\u00f2 come conte di un territorio compreso fra gli arcipelaghi di Orcadi e Shetland.\nDopo che Torf si era stabilito nelle Orcadi due dei figli di Harald I Halvdan H\u00e5legg e Gudr\u00f8d Ljome uccisero Ragnvald, lo attirarono in una casa e le diedero fuoco uccidendolo, Gudr\u00f8d prese possesso delle terre di Ragnvald, mentre l'altro si diresse ad ovest per spodestare Torf. Le fonti vogliono che Harald disdegnasse le azioni dei figli, avrebbe quindi spodestato Gudr\u00f8d dai nuovi possedimenti per darli a Thorir e nel mentre Torf, dal Caithness resisteva agli attacchi di Halvdan. I due si scontrarono in due aspre battaglie, una per mare e una in terra e infine Torf gli diede la caccia fino all'isola di North Ronaldsay dove, secondo le saghe venne ucciso e sacrificato ad Odino secondo il rituale dell'Aquila di sangue.\nL'Historia Norvegi\u00e6 registra la morte di Halvdan per mano di Torf, ma non \u00e8 esplicita circa le circostanze della morte, il sacrificio dell'aquila di sangue potrebbe benissimo essere un'invenzione degli autori perch\u00e9 non figura nei versi pi\u00f9 antichi degli scaldi che dicono solo che egli fu ucciso da un colpo di lancia. Le saghe quindi riportano che Harald cerc\u00f2 vendetta per la morte del figlio, ma non riusc\u00ec a spodestare Torf, alla fine il re accett\u00f2 di porre fine alla controversia accettando un pagamento di 60 marchi d'oro e la propriet\u00e0 allodiale delle isole. Torf quindi si offr\u00ec di pagare la somma per intero se i proprietari terrieri \"in allodio\" avessero acconsentito a passare le terre a lui, cosa che effettivamente avvenne. La sua entrata in propriet\u00e0 delle terre \u00e8 ben registrata.\nLe saghe incorrettamente affermano che il suo soprannome derivi dal fatto che egli introdusse l'uso di bruciare erba o torba poich\u00e9 il legno era scarso, in realt\u00e0 tale pratica era consolidata e l'origine del soprannome resta ignota.\nDa l\u00ec in poi il regno di Torf continu\u00f2 incontrastato per lungo tempo ed egli mor\u00ec di malattia nel proprio letto e a dispetto della menomazione all'occhio e della sua bassa ascendenza materna lasci\u00f2 tre figli di cui uno, Thorfinn Torf-Einarsson, gli succedette e la famiglia govern\u00f2 le Orcadi fino al 1470. Molte fonti datano la sua morte attorno al 910, altri la spostano in avanti anche di dieci o vent'anni stante l'et\u00e0 dei suoi figli.\nBench\u00e9 la storicit\u00e0 della figura di Torf sia fuor di questione, non di meno le saghe sono talvolta ricorse ad espedienti letterari, la scena in cui suo padre sembra umiliarlo \u00e8 un classico della letteratura norrena. Rispetto ai fratelli sembra che le saghe vogliano rendere l'idea che Thorir fosse il figlio docile che si era ben felici di avere appresso, Hrolluag viene visto come un uomo di pace, solo Torf, aggressivo che minaccia la posizione del padre pu\u00f2 essere spedito nelle pericolose Orcadi, nella Landn\u00e1mab\u00f3k \u00e8 presente l'ugualmente aggressivo Hrolfr che \u00e8 gia in Normandia."}
{"id": "5876602", "revid": "3732", "url": "https://it.wikipedia.org/wiki?curid=5876602", "title": "Timpul de diminea\u021b\u0103", "text": "Timpul de diminea\u021b\u0103 (dal romeno: Tempo di mattina), o anche semplicemente detto Timpul, \u00e8 un quotidiano in lingua romena della Moldavia. \u00c8 uno dei pi\u00f9 importanti giornali moldavi, essendo l'unico quotidiano distribuito in tutto il territorio moldavo (inclusa la Transnistria).\nStoria.\nFondato il 14 settembre 2001 dal giornalista Constantin T\u0103nase come \"Timpul info-magazin\", fu inizialmente pubblicato con frequenza settimanale e concepito come magazine.\nNel luglio 2004 sospende temporaneamente la propria attivit\u00e0 a causa di una controversia legale con il governo della Moldavia. Poco dopo riprende le proprie attivit\u00e0 sotto la denominazione di \"Timpul de diminea\u021b\u0103\", redatto dallo stesso collettivo di giornalisti e dallo stesso fondatore, mentre Sorina \u0218tef\u00e2r\u021b\u0103 \u00e8 stata nominata caporedattore. Da questo momento il giornale viene pubblicato due volte a settimana.\nDa ottobre 2005 il giornale \u00e8 diventato un quotidiano nazionale indipendente e viene pubblicato cinque volte a settimana."}
{"id": "5876604", "revid": "767487", "url": "https://it.wikipedia.org/wiki?curid=5876604", "title": "Torres Calcio 1984-1985", "text": "Questa voce raccoglie le informazioni riguardanti la Torres Calcio nelle competizioni ufficiali della stagione 1984-1985."}
{"id": "5876605", "revid": "228587", "url": "https://it.wikipedia.org/wiki?curid=5876605", "title": "Hammer Horror", "text": "Hammer Horror \u00e8 un singolo della cantante britannica Kate Bush, primo estratto dal suo secondo album del 1978 \"Lionheart\".\nIl brano.\nIl brano rappresenta un tributo alla Hammer, casa cinematografica specializzata in film horror. La storia parla di un attore che si trova costretto improvvisamente a recitare la parte del protagonista de \"Il gobbo di Notre Dame\" dopo che l'attore precedente \u00e8 morto in un incidente sul set.\nIl protagonista della storia, roso dai rimorsi, finisce con l'essere perseguitato dal fantasma del protagonista originale, di cui era amico in vita."}
{"id": "5876609", "revid": "767487", "url": "https://it.wikipedia.org/wiki?curid=5876609", "title": "Fanfulla da Lodi (film)", "text": "Fanfulla da Lodi \u00e8 un film del 1940 diretto da Giulio Antamoro e Carlo Duse, al suo debutto come regista; quest'ultimo ne \u00e8 stato anche sceneggiatore ed attore in un ruolo minore.\nTrama.\nLa pellicola narra la biografia e le gesta del celebre condottiero Fanfulla da Lodi, vissuto nel XV secolo, tra i protagonisti della disfida di Barletta.\nProduzione.\nLa pellicola venne girata negli stabilimenti Titanus alla Farnesina a Roma nell'autunno del 1939 e si avvalse della collaborazione di Enzo Musumeci Greco come maestro d'armi.\nDistribuzione.\nIl film fu distribuito nel circuito cinematografico italiano il 17 febbraio del 1940.\nCuriosit\u00e0.\nNel film \u00e8 presente anche Mario Mazza che aveva interpretato Fanfulla da Lodi nel film \"Ettore Fieramosca\" diretto da Alessandro Blasetti due anni prima."}
{"id": "5876622", "revid": "1342115", "url": "https://it.wikipedia.org/wiki?curid=5876622", "title": "Mario Dal Castello", "text": "Biografia.\nEsponente veneto della Democrazia Cristiana. Nel 1979 viene eletto alla Camera dei Deputati, dove rimane complessivamente quattro Legislature, fino al 1994.\nRicopre anche il ruolo di Sottosegretario di Stato al Ministero della pubblica istruzione nel primo e nel secondo governo Craxi e poi ancora nel Governo Fanfani VI."}
{"id": "5876623", "revid": "827882", "url": "https://it.wikipedia.org/wiki?curid=5876623", "title": "Please Please Please", "text": "Please Please Please \u00e8 il primo album in studio del cantante statunitense James Brown, realizzato insieme al gruppo The Famous Flames e pubblicato nel dicembre del 1958 dall'etichetta discografica King Records.\nL'album raccoglie vari singoli pubblicati negli anni precedenti, tranne alcuni brani registrati nel corso del 1958.\nMusicisti.\nPlease, Please, Please / I Feel That Old Feeling Coming On / I Don't Know\nChonnie-On-Chon / Hold My Baby's Hand\nI Walked Alone / No, No, No, No\nJust Won't Do Right / Let's Make It\nBaby Cries Over the Ocean / That Dood It / Begging, Begging / That's When I Lost My Heart\nTell Me What I Did Wrong / Try Me\nLove or a Game\nClassifica.\nSingoli"}
{"id": "5876625", "revid": "1305772", "url": "https://it.wikipedia.org/wiki?curid=5876625", "title": "Zub", "text": "Zub \u00e8 un videogioco a piattaforme fantascientifico pubblicato nel 1986 per Commodore 64, ZX Spectrum e Amstrad CPC da Mastertronic, con l'etichetta M.A.D. (\"Mastertronic Added Dimension\"), dedicata ai titoli economici con fascia di prezzo leggermente pi\u00f9 alta.\nTrama.\nIn una galassia in cui praticamente tutto si chiama Zub, l'alieno umanoide Zub, dall'aspetto cartonesco e con indosso una tuta spaziale, deve recuperare il prezioso Occhio Verde di Zub. Per raggiungerlo deve passare per dieci pianeti, da Zub 1 a Zub 10, difesi da guardie robotiche volanti e collegati da un sistema di teletrasporti ad alta quota. Al decimo pianeta recupera l'Occhio (nelle versioni Amstrad e Commodore si accorge che l'aveva sempre avuto in tasca), ma poi deve effettuare anche tutto il percorso di ritorno fino a Zub 1.\nModalit\u00e0 di gioco.\nCiascun pianeta \u00e8 un ambiente all'aperto, visto di profilo con scorrimento in tutte le direzioni. Il giocatore controlla Zub che parte da terra e, saltando su piccole piattaforme fluttuanti, deve raggiungere uno dei tre teletrasporti che si trovano in cielo.\nZub pu\u00f2 camminare, saltare, abbassarsi, sparare orizzontalmente e far muovere orizzontalmente la piattaforma sulla quale si trova. Allineando verticalmente la piattaforma con quella superiore, \u00e8 possibile saltare dall'una all'altra.\nOgni pianeta \u00e8 difeso da un tipo diverso di guardie volanti che possono danneggiare Zub o spingerlo gi\u00f9 dalle piattaforme se lo toccano, mentre Zub le pu\u00f2 respingere sparandogli; una guardia colpita si ritira temporaneamente verso la parte alta del cielo, per poi ritornare all'attacco.\nUn pannello mostra un radar dell'area, con le posizioni dei nemici, ma non delle piattaforme. Su Amstrad e Spectrum il radar si pu\u00f2 alternare con lo stato dell'energia di Zub, raffigurata da una sagoma di Zub che diventa progressivamente uno scheletro.\nCiascuno dei tre teletrasporti di ogni pianeta porta a un pianeta diverso non specificato, quindi per trovare il percorso giusto di andata e ritorno da Zub 10 il giocatore deve andare per tentativi. A ogni pianeta completato comunque si ricevono punti bonus e una pillola che ricarica l'energia; si pu\u00f2 scegliere tra pillole di diverso valore che si alternano rapidamente, premendo il pulsante al momento giusto.\n\"Lightfarce\".\nLa versione per Spectrum contiene, come easter egg, il semplice sparatutto a scorrimento verticale \"Lightfarce\" (\"farsa della luce\"), una parodia del videogioco \"Light Force\" (\"forza della luce\") uscito lo stesso anno. Viene scherzosamente indicato come prodotto da \"Fast-as-you-like\" (\"veloce quanto vuoi\"), mentre \"Light Force\" era edito da Faster Than Light (\"pi\u00f9 veloce della luce\"). \"Lightfarce\" venne successivamente pubblicato come gioco autonomo, con il titolo \"Zarjas\", nella cassetta allegata al numero 72 della rivista britannica \"Sinclair User\"."}
{"id": "5876630", "revid": "121360144", "url": "https://it.wikipedia.org/wiki?curid=5876630", "title": "Kamil Hornoch", "text": "Kamil Hornoch \u00e8 un astrofilo ceco, residente a Lelekovice, una cittadina situata nelle vicinanze di Brno, diventato molto conosciuto anche a livello mondiale per le sue numerosissime scoperte o coscoperte effettuate a partire dal 1993. Si dedica principalmente ad osservare le comete e le stelle variabili ma si occupa anche di osservazioni di asteroidi e meteore. \u00c8 membro dell'Unione Astronomica Internazionale .\nScoperte nel nostro sistema solare e nella nostra galassia.\nHa coscoperto con Peter Ku\u0161nir\u00e1k un asteroide, 167208 Lelekovice.\nStelle variabili scoperte:\nScoperte extragalattiche.\nHa scoperto, da solo o con altri coscopritori, oltre trecento nove extragalattiche in M31, M81 e M83 ed altre galassie.\nHa inoltre scoperto anche:\nRiconoscimenti.\nNel 1996 ha ricevuto il Zdenek Kviz Award.\nNel 2001 gli \u00e8 stato dedicato un asteroide, 14124 Kamil.\nNel 2003 gli \u00e8 stato assegnato il premio Jind\u0159icha \u0160ilh\u00e1na Prom\u011bn\u00e1\u0159 roku.\nNel 2006 gli \u00e8 stato assegnato il Premio per il miglior risultato amatoriale dalla Societ\u00e0 Astronomica del Pacifico."}
{"id": "5876631", "revid": "371529", "url": "https://it.wikipedia.org/wiki?curid=5876631", "title": "Showtime (James Brown)", "text": "Showtime \u00e8 l'ottavo album in studio del cantante statunitense James Brown, pubblicato nel 1964."}
{"id": "5876633", "revid": "827882", "url": "https://it.wikipedia.org/wiki?curid=5876633", "title": "Grits &amp; Soul", "text": "Grits &amp; Soul \u00e8 il nono album in studio del cantante statunitense James Brown, pubblicato nel 1964."}
{"id": "5876638", "revid": "228587", "url": "https://it.wikipedia.org/wiki?curid=5876638", "title": "I Got You (I Feel Good) (album)", "text": "I Got You (I Feel Good) \u00e8 il tredicesimo album in studio del cantante statunitense James Brown, pubblicato nel 1966."}
{"id": "5876639", "revid": "287204", "url": "https://it.wikipedia.org/wiki?curid=5876639", "title": "Associazione Calcio Mestre 1984-1985", "text": "Questa voce raccoglie le informazioni riguardanti l'Associazione Calcio Mestre nelle competizioni ufficiali della stagione 1984-1985."}
{"id": "5876642", "revid": "404449", "url": "https://it.wikipedia.org/wiki?curid=5876642", "title": "Giuseppe Sposetti", "text": ""}
{"id": "5876650", "revid": "868848", "url": "https://it.wikipedia.org/wiki?curid=5876650", "title": "Sistema catottrico", "text": ""}
{"id": "5876653", "revid": "306856", "url": "https://it.wikipedia.org/wiki?curid=5876653", "title": "Carla Federica Nespolo", "text": "Biografia.\nCarla Nespolo nacque in una famiglia partigiana; il fratello di sua madre era il comandante Amino Pizzorno e la nonna era nota alle autorit\u00e0 fasciste come dissidente. Laureata in Pedagogia all'Universit\u00e0 degli Studi di Genova, fu professoressa di storia alle scuole superiori, parlamentare per il Partito Comunista Italiano e quindi senatrice, ancora per il PCI e successivamente per il Partito Democratico della Sinistra.\nIl 3 novembre 2017, dopo esserne stata a lungo vice-presidente, venne eletta Presidente nazionale dell'associazione A.N.P.I., primo presidente a ottenere questa carica senza aver fatto il partigiano e prima donna.\nCarla Nespolo \u00e8 morta la notte del 4 ottobre 2020 a 77 anni, dopo una lunga malattia."}
{"id": "5876654", "revid": "729019", "url": "https://it.wikipedia.org/wiki?curid=5876654", "title": "Archives (metropolitana di Washington)", "text": "Archives \u00e8 una stazione della metropolitana di Washington, situata sul tratto comune di linea gialla e linea verde. Si trova nel quartiere di Penn Quarter, nei pressi del Palazzo degli Archivi Nazionali e dello United States Navy Memorial.\n\u00c8 stata inaugurata il 30 aprile 1983, contestualmente all'apertura della linea gialla. La stazione era inizialmente chiamata Archives-Navy Memorial, mentre nel 2004 fu rinominata Archives-Navy Memorial-Penn Quarter; nel 2011, \"Navy Memorial-Penn Quarter\" divenne un sottotitolo.\nLa stazione \u00e8 servita da autobus del sistema Metrobus (anch'esso gestito dalla WMATA) e da autobus della Maryland Transit Administration e della Potomac and Rappahannock Transportation Commission."}
{"id": "5876671", "revid": "1149807", "url": "https://it.wikipedia.org/wiki?curid=5876671", "title": "Gumball Watterson", "text": ""}
{"id": "5876672", "revid": "1702319", "url": "https://it.wikipedia.org/wiki?curid=5876672", "title": "Domenico Schiavi", "text": " Ha seguito il progetto o la ristrutturazione di numerosi luoghi di culto in provincia di Udine, tra le quali le chiese di Collalto di Tarcento, di Illegio e i duomi di Tricesimo e di Tolmezzo, suo pi\u00f9 grande capolavoro, nel quale volle essere sepolto; anche diverse chiese del Cadore portano la sua firma. \nBiografia.\nDomenico Schiavi apparteneva ad una famiglia benestante di costruttori e progettisti, che operava in Carnia ed Istria sin dalla prima met\u00e0 del Settecento.\nGrazie all'opera di Angelo Schiavi, padre di Domenico, documentata in diversi cantieri del Cadore, ma soprattutto a quella dello stesso Domenico, l'architetto, con il quale spesso collaborava il fratello Antonio come pittore, l'operativit\u00e0 degli Schiavi si diffonder\u00e0 a macchia d'olio nel Friuli, facendo di Domenico il pi\u00f9 prolifico tra gli architetti friulani della seconda met\u00e0 del XVIII secolo."}
{"id": "5876673", "revid": "729019", "url": "https://it.wikipedia.org/wiki?curid=5876673", "title": "Mount Vernon Square", "text": "Mount Vernon Square \u00e8 una stazione della metropolitana di Washington, situata sul tratto comune di linea gialla e linea verde. Si trova tra i quartieri di Downtown e di Shaw, poco a sud di Mount Vernon Square.\n\u00c8 stata inaugurata l'11 maggio 1991, contestualmente all'inaugurazione della linea verde.\nLa stazione \u00e8 servita da autobus del sistema Metrobus (anch'esso gestito dalla WMATA) e dal Loudoun County Commuter Bus."}
{"id": "5876676", "revid": "729019", "url": "https://it.wikipedia.org/wiki?curid=5876676", "title": "Shaw-Howard University", "text": "Shaw-Howard University \u00e8 una stazione della metropolitana di Washington, situata sul tratto comune di linea gialla e linea verde. Si trova nel quartiere di Shaw, nei pressi del \"campus\" della Howard University.\n\u00c8 stata inaugurata l'11 maggio 1991, contestualmente all'inaugurazione della linea verde.\nLa stazione \u00e8 servita da autobus del sistema Metrobus (anch'esso gestito dalla WMATA)."}
{"id": "5876680", "revid": "124123", "url": "https://it.wikipedia.org/wiki?curid=5876680", "title": "Loris Pasquali", "text": "Biografia.\nPittore di Tarcento, studi\u00f2 a Venezia ed a Firenze; realista, le sue opere furono ritratti e nature morte oggi conservate nei musei di Udine e paesi di Segnacco e Tarvisio. Stabilitosi a Segnacco in Friuli nel 1918, partecip\u00f2 alla Biennale di Venezia nel 1924."}
{"id": "5876682", "revid": "729019", "url": "https://it.wikipedia.org/wiki?curid=5876682", "title": "U Street (metropolitana di Washington)", "text": "U Street \u00e8 una stazione della metropolitana di Washington, situata sul tratto comune di linea gialla e linea verde. Si trova nell'omonimo quartiere.\n\u00c8 stata inaugurata l'11 maggio 1991, contestualmente all'inaugurazione della linea verde.\nLa stazione \u00e8 servita da autobus del sistema Metrobus (anch'esso gestito dalla WMATA)."}
{"id": "5876687", "revid": "729019", "url": "https://it.wikipedia.org/wiki?curid=5876687", "title": "Columbia Heights (metropolitana di Washington)", "text": "Columbia Heights \u00e8 una stazione della metropolitana di Washington, situata sul tratto comune di linea gialla e linea verde. Si trova tra i quartieri di Columbia Heights e di Mount Pleasant.\n\u00c8 stata inaugurata il 18 settembre 1999, contestualmente alla stazione di Georgia Avenue-Petworth.\nLa stazione \u00e8 servita da autobus del sistema Metrobus (anch'esso gestito dalla WMATA) e dal DC Circulator."}
{"id": "5876714", "revid": "729019", "url": "https://it.wikipedia.org/wiki?curid=5876714", "title": "Georgia Avenue-Petworth", "text": "Georgia Avenue-Petworth \u00e8 una stazione della metropolitana di Washington, situata sul tratto comune di linea gialla e linea verde. Si trova al confine tra i quartieri di Petworth, Sixteenth Street Heights e Park View.\n\u00c8 stata inaugurata il 18 settembre 1999, contestualmente alla stazione di Columbia Heights.\nLa stazione \u00e8 servita da autobus del sistema Metrobus (anch'esso gestito dalla WMATA)."}
{"id": "5876725", "revid": "287204", "url": "https://it.wikipedia.org/wiki?curid=5876725", "title": "Alone (Valerio Scanu)", "text": "Alone \u00e8 un singolo del cantante italiano Valerio Scanu, il quarto estratto dal suo quinto album in studio \"Lasciami entrare\" e pubblicato il 30 giugno 2015.\nLa canzone.\nPrimo brano inedito in lingua inglese della discografia del cantante ad essere pubblicato come singolo, \"Alone\" mostra un avvicinamento dell'artista a sonorit\u00e0 dance e un ritorno al soul.\nIl brano \u00e8 stato presentato durante la seconda serata della terza edizione del Summer Festival, dove ha ricevuto una nomination come \"Rtl 102.5 - Canzone dell'estate 2015\"."}
{"id": "5876744", "revid": "79688127", "url": "https://it.wikipedia.org/wiki?curid=5876744", "title": "Venchi Unica", "text": ""}
{"id": "5876746", "revid": "344503", "url": "https://it.wikipedia.org/wiki?curid=5876746", "title": "Script doctor", "text": "Lo script doctor \u00e8 uno sceneggiatore o un drammaturgo ingaggiato da un produttore televisivo, cinematografico o teatrale per riscrivere o rifinire un copione esistente, intervenendo su una o pi\u00f9 caratteristiche quali la struttura, i personaggi, i dialoghi, il ritmo, il tema e altri elementi.\nGeneralmente uno script doctor non viene menzionato fra gli autori della sceneggiatura (divenendo cos\u00ec di fatto un ghostwriter) per diverse ragioni, sia di carattere professionale che artistico. Normalmente viene chiamato a lavorare su sceneggiature di cui \u00e8 cominciata la produzione (ovvero che hanno ricevuto il cosiddetto \"semaforo verde\"), durante lo sviluppo e la pre-produzione di un film, per intervenire su specifici problemi del testo che possono essere stati evidenziati dai finanziatori, dai produttori o dal cast.\nSecondo le regole della Writers Guild of America, per essere citato tra gli autori, uno sceneggiatore deve aver realizzato almeno il 50% di una sceneggiatura originale o il 33% di un adattamento da un testo preesistente. Gli sceneggiatori non accreditati non possono concorrere al premio Oscar alla migliore sceneggiatura originale, n\u00e9 al Writers Guild of America Award."}
{"id": "5876753", "revid": "110157", "url": "https://it.wikipedia.org/wiki?curid=5876753", "title": "Lega Nazionale A 2005 (football americano)", "text": "La Lega Nazionale A 2005 \u00e8 stata la 20\u00aa edizione del campionato di football americano di primo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:"}
{"id": "5876772", "revid": "115625902", "url": "https://it.wikipedia.org/wiki?curid=5876772", "title": "Gran Bazar (Isfahan)", "text": "Il Grand Bazar (in Persiano: \"Bazar Bozorg\", \u0628\u0627\u0632\u0627\u0631 \u0628\u0632\u0631\u06af) \u00e8 un mercato storico di Isfahan in Iran, conosciuto anche come \"Qeysarriyeh Bazaar\" (in Persiano: \u0628\u0627\u0632\u0627\u0631 \u0642\u064a\u0635\u0631\u064a\u0647).\n\u00c8 stato originariamente costruito durante l'XI secolo, sull'ala sud ovest della moschea di Jameh e la Piazza Kohneh ma varie arcate e camere furono poi aggiunte. L'attuale struttura \u00e8 del periodo safavide, durante il quale il Bazar Qaysari \u00e8 stato costruito sulla fascia nord rispetto al Piazza Naqsh-e jah\u00e0n, una piazza che \u00e8 stata sviluppata per sostituire Piazza Kohneh.\nL'ingresso principale \u00e8 la \"porta di Qeysarieh\" sita all'estremit\u00e0 settentrionale di Piazza Naqsh-e jah\u00e0n. Sono visibili anche delle piastrelle che mostrano episodi della guerra dello sci\u00e0 contro gli uzbeki, inoltre scene di caccia e banchetti ma anche degli affreschi di Reza Abbasi.\nNella parte occidentale della struttura vi sono i venditori di tappeti, attivit\u00e0 molto importante."}
{"id": "5876780", "revid": "79688742", "url": "https://it.wikipedia.org/wiki?curid=5876780", "title": "Ferrovia Torino-Rivoli", "text": ""}
{"id": "5876784", "revid": "79688834", "url": "https://it.wikipedia.org/wiki?curid=5876784", "title": "Tranvia Torino-Tesoriera", "text": ""}
{"id": "5876788", "revid": "287204", "url": "https://it.wikipedia.org/wiki?curid=5876788", "title": "Truman (film)", "text": ""}
{"id": "5876804", "revid": "1305772", "url": "https://it.wikipedia.org/wiki?curid=5876804", "title": "Curry (disambigua)", "text": ""}
{"id": "5876813", "revid": "533647", "url": "https://it.wikipedia.org/wiki?curid=5876813", "title": "Beato Giuliano Nakaura", "text": ""}
{"id": "5876821", "revid": "599013", "url": "https://it.wikipedia.org/wiki?curid=5876821", "title": "It's Time (Max Roach)", "text": "It's Time \u00e8 un album discografico a nome di \"Max Roach His Chorus and Orchestra\", pubblicato dalla casa discografica Impulse! Records nell'agosto del 1962.\nMusicisti.\nIt's Time / Another Valley / Living Room / The Profit\nSunday Afternoon / Lonesome Lover\nNote aggiuntive"}
{"id": "5876829", "revid": "767487", "url": "https://it.wikipedia.org/wiki?curid=5876829", "title": "Kubok Federacii SSSR 1988", "text": "La Coppa delle Federazioni sovietiche 1988 () fu la 3\u00aa edizione del trofeo. Vide la vittoria finale dello , che cos\u00ec conquist\u00f2 il suo primo titolo.\nFormula.\nErano iscritte tutte le formazioni partecipanti alla Vys\u0161aja Liga 1988. Le 16 squadre furono divise in quattro gironi da quattro squadre: in ciascun girone si disputavano gare di andata e ritorno per un totale di sei incontri per squadra, assegnando due punti per la vittoria, uno per il pareggio e zero per la sconfitta. Erano ammesse al secondo turno le prime due di ciascun girone.\nLe quattro vincitrici dei quattro gironi disputavano i quarti in casa contro le quattro seconde classificate; quarti e semifinali erano giocate su gare di sola andata, cos\u00ec, come la finale, disputata per\u00f2 in campo neutro.\nSeconda fase.\nQuarti di finale.\nPartite disputate il 28 agosto 1988.\nSemifinali.\nPartite disputate il 25 e il 27 ottobre 1988."}
{"id": "5876832", "revid": "1100557", "url": "https://it.wikipedia.org/wiki?curid=5876832", "title": "IPhone SE (prima generazione)", "text": "L'iPhone SE di prima generazione \u00e8 uno smartphone progettato e commercializzato da Apple, e parte della linea iPhone.\n\"SE\" \u00e8 acronimo di \"Special Edition\", come comunicato dal vice presidente di marketing Phil Schiller.\n\u00c8 stato presentato il 21 marzo 2016 al quartier generale Apple a Cupertino ed \u00e8 stato reso disponibile il 31 marzo 2016 al pubblico americano.\nI preordini online sono cominciati il 24 marzo negli Stati Uniti e il 29 marzo in Italia. L'iPhone SE ha affiancato l'iPhone 6 come fascia di prezzo nella linea iPhone; combina al suo interno il processore e la fotocamera posteriore migliorati, e diverse altre funzioni prese dall'iPhone 6s, con il display da 4 pollici e lo stile dell'iPhone 5s. Le uniche differenze estetiche rispetto all'iPhone 5s sono la disponibilit\u00e0 del colore oro rosa, i bordi smussati non pi\u00f9 lucidi e il logo Apple inciso in acciaio inossidabile, oltre alla scritta \"SE\" posta nel retro del dispositivo.\nSuccessore dell'iPhone SE di prima generazione \u00e8 l'iPhone SE di seconda generazione, presentato il 15 aprile 2020.\nPosizionamento nel mercato.\nL'ultima grande riprogettazione della linea iPhone ha portato a schermi con dimensioni maggiori (4,7 pollici per iPhone 6 e 5,5 per iPhone 6 Plus). Un numero significativo di clienti, tuttavia, preferiva ancora le dimensioni dello schermo da 4 pollici di iPhone 5 e 5s. Il 5s \u00e8 stato, infatti, il secondo iPhone pi\u00f9 popolare dopo il 6, tant'\u00e8 che all'evento di presentazione Apple ha dichiarato di aver venduto 30 milioni di iPhone con display da 4 pollici nel 2015. Inoltre, il design di iPhone 5 e 5s \u00e8 considerato da tempo come \"il bambino d'oro del design dei telefoni Apple e un punto di riferimento per i telefoni in generale\", mentre il design dei successivi iPhone 6 e iPhone 6s furono meno acclamati dalla critica. iPhone 5 \u00e8 stato descritto da Apple come \"eleganza radicata nel modo in cui l'alluminio e la lavorazione del vetro si fondono insieme\". Era semplice, ma anche sostanziale, diverso dall'iPhone 6, che \u00e8 solamente di dimensioni maggiori. Inoltre, a differenza degli angoli arrotondati onnipresenti su iPhone 6, iPhone 5 si \u00e8 fatto apprezzare per il design.\nLa tendenza di posizionamento del prodotto di Apple nel mercato (in Nord America e Europa occidentale), \u00e8 cominciata con iPhone 4S (rilasciato nel mese di ottobre 2011), che ha dato ad ogni modello appena rilasciato un anno come telefono di punta, per poi passare alla fascia media durante il suo secondo anno di produzione, e diventare al terzo e ultimo anno come l'offerta entry-level prima dell'interruzione della sua produzione. Mentre si aspettava che l'iPhone 5s fosse destinato a continuare a rimanere in vendita fino a settembre 2016, \u00e8 stato rimpiazzato e il suo processore A7 vuole significare che Apple ha ridotto la sua finestra di supporto del circuito integrato degli iPhone di un anno. Inoltre, il nuovo lancio di iPhone \u00e8 stato pensato per stimolare la domanda, dato che le vendite di iPhone 6s e iPhone 6s Plus non hanno soddisfatto le aspettative in quanto dal loro rilascio a settembre 2015 la famiglia iPhone avrebbe potuto presto soffrire il suo primo trimestre in negativo nel 2016.\nDesign.\nIl design esterno dell'iPhone SE \u00e8 identico a quello dell'iPhone 5s, con l'eccezione dei bordi opachi, il logo Apple in acciaio inossidabile e la scritta SE incisa sul retro. Apple ha dichiarato che i contenitori e le custodie create per iPhone 5 e iPhone 5s sono compatibili con iPhone SE avendo le stesse identiche dimensioni.\nHardware.\nL'iPhone SE non include il 3D Touch, che richiede un hardware aggiuntivo sotto il display per funzionare, e il Touch ID non \u00e8 stato aggiornato alla seconda generazione, pi\u00f9 veloce ed efficiente. Manca anche il barometro, introdotto con l'iPhone 6, usato per misurare l'altitudine relativa in base alla pressione dell'aria.\nFotocamere.\niPhone SE dispone di una nuova fotocamera posteriore da 12 MP, con:\nLa fotocamera anteriore arriva a 5 MPx di risoluzione, con:\nSchermo.\nL'iPhone SE possiede un Display Retina da 4\" con risoluzione da 1136 \u00d7 640 pixel; il layer multi-touch \u00e8 integrato nel display grazie ai sensori inseriti, permettendo ad Apple di eliminare uno strato (tecnologia \"In-Cell\"). Come per gli altri iPhone, il vetro dell'iPhone SE \u00e8 antigraffio e rivestito di un materiale oleorepellente a prova di impronte. La densit\u00e0 di pixel \u00e8 di 326 ppi (pixel-per-inch o pixel per pollice). Come i modelli precedenti, l'iPhone SE \u00e8 dotato di un sensore di luce ambiente per regolare automaticamente la luminosit\u00e0 dello schermo.\nTasti fisici.\nCome l'iPhone 5 e l'iPhone 5S, il telefono presenta un totale di cinque tasti fisici, tra cui il pulsante \"Home\", a cui viene integrato il sensore capacitivo di impronte digitali Touch ID, sotto il display che riporta al menu principale, i due pulsanti del volume, l'interruttore silenzioso/blocco rotazione, sullo stesso lato, e il pulsante accensione/standby, nella parte posteriore. Questo iPhone dispone del Touch ID di prima generazione, in grado di riconoscere le impronte digitali come alternativa al codice di sblocco o all'inserimento di password in determinate applicazioni.\nVideo.\nL'iPhone SE pu\u00f2 effettuare registrazioni video in 4K a 30 fps, in 1080p a 30 fps o 60 fps, e in HD 720p a 30 fps. Pu\u00f2 fare video in Time-Lapse con stabilizzazione e in Slow-Motion da 1080p a 120 fps e 720p a 240 fps. La stabilizzazione \u00e8 stata migliorata ulteriormente rispetto al iPhone 5s, portandola alla qualit\u00e0 cinematografica (1080p e 720p), inoltre Scatta foto da 8 MP mentre si fanno video in 4K, possiede l'autofocus continuo, il riconoscimento dei volti, la riduzione del rumore, zoom 3x, zoom durante la riproduzione video e il \"geotagging\".\nCapacit\u00e0 e colorazioni disponibili.\nL'iPhone SE era disponibile con capacit\u00e0 da 16 e 64 GB fino al 22 marzo 2017 e con capacit\u00e0 da 32 e 128 GB fino alla sua dismissione. I dati vengono memorizzati su una memoria flash integrata e non vi \u00e8 possibilit\u00e0 di espansione, se non con servizi di archiviazione virtuale come iCloud o hardware di terze parti.\nl'iPhone SE come l'iPhone 6s, incorpora il processore Apple A9 e il co-processore di movimento M9, \u00e8 dotato di 2 GB di RAM e ha il supporto alla tecnologia NFC.\nL'iPhone SE era disponibile in quattro colorazioni differenti: \nAlimentazione.\nL'iPhone SE ha una batteria integrata ricaricabile agli ioni di litio da 1624 mAh. Le varie specifiche di durata dichiarate sono:\nRiproduzione audio.\nFormati audio supportati: AAC (da 8 a 320 Kbps), Protected AAC (da iTunes Store), HE-AAC, MP3 (da 8 a 320 Kbps), MP3 VBR, Dolby Digital (AC-3), Dolby Digital Plus (E-AC-3), Audible (formati 2, 3, 4, Audible Enhanced Audio, AAX e AAX+), Apple Lossless, AIFF e WAV.\nLivello di volume massimo configurabile dall\u2019utente.\nSoftware.\niPhone SE nasce con iOS 9.3, attualmente \u00e8 compatibile con iOS 15, supporta le novit\u00e0 esclusive di iPhone 6, come Apple Pay, e iPhone 6s, come le Live Photo e Siri sempre attiva con l'attivazione vocale tramite il comando \"Ehi, Siri\".\nProblemi conosciuti.\nIl dispositivo ha avuto un problema con il Bluetooth che \u00e8 stato poi risolto con l'aggiornamento di iOS 9.3.2.\nPrestazioni.\nNonostante iPhone SE condivida lo stesso fattore di forma di iPhone 5s, gli aggiornamenti interni hanno portato a una maggiore velocit\u00e0 di elaborazione e una migliore qualit\u00e0 della fotocamera, ma anche incrementato l'autonomia della batteria, che risulta essere superiore rispetto all'iPhone 6s.\nCosti di produzione.\nSecondo un report di \"iSuppli IHS\", la componentistica dell'iPhone SE, escludendo quindi la manodopera, avrebbe un prezzo corrispondente a circa 156,20 dollari. In particolare la cifra maggiore per un singolo componente, pari a 20 dollari, apparterrebbe alla protezione del display in Gorilla Glass. Essendo una commistione tra l'iPhone 5s e il 6s, il prezzo pi\u00f9 contenuto rispetto ai precedenti modelli (199 dollari per iPhone 5s e 236 dollari per iPhone 6s) \u00e8 dovuto probabilmente alle minori spese di progettazione e sviluppo."}
{"id": "5876839", "revid": "461603", "url": "https://it.wikipedia.org/wiki?curid=5876839", "title": "Nikos Korovesis", "text": ""}
{"id": "5876853", "revid": "461603", "url": "https://it.wikipedia.org/wiki?curid=5876853", "title": "Aris Galanopoulos", "text": ""}
{"id": "5876856", "revid": "461603", "url": "https://it.wikipedia.org/wiki?curid=5876856", "title": "Ar\u012bs Galanopoulos", "text": ""}
{"id": "5876857", "revid": "709406", "url": "https://it.wikipedia.org/wiki?curid=5876857", "title": "Ecstasy", "text": ""}
{"id": "5876859", "revid": "287204", "url": "https://it.wikipedia.org/wiki?curid=5876859", "title": "Aristeidis Galanopoulos", "text": ""}
{"id": "5876860", "revid": "461603", "url": "https://it.wikipedia.org/wiki?curid=5876860", "title": "Aristid\u012bs Galanopoulos", "text": ""}
{"id": "5876861", "revid": "461603", "url": "https://it.wikipedia.org/wiki?curid=5876861", "title": "Aristidis Galanopoulos", "text": ""}
{"id": "5876863", "revid": "486946", "url": "https://it.wikipedia.org/wiki?curid=5876863", "title": "Bruno mummia", "text": ""}
{"id": "5876865", "revid": "80598", "url": "https://it.wikipedia.org/wiki?curid=5876865", "title": "Un angelo blu/Nella terra dei sogni", "text": "Un angelo blu/Nella terra dei sogni \u00e8 un singolo dell'Equipe 84 pubblicato in Italia nel 1968.\nDescrizione.\n\"Un angelo blu\" \u00e8 la cover con testo in italiano di \"I Can't Let Maggie Go\" del gruppo inglese Honeybus; il testo in italiano \u00e8 di Mogol. \nIl brano degli Honeybus in Inghilterra era entrato nella Top 10;.\n\"Nella terra dei sogni\" \u00e8 la cover di \"Land of make believe\" degli Easybeats.\nEntrambi i brani furono inclusi nell'album \"Stereoequipe\".\nTracce.\nLato A\nLato B"}
{"id": "5876869", "revid": "461603", "url": "https://it.wikipedia.org/wiki?curid=5876869", "title": "Georgios Galitsios", "text": ""}
{"id": "5876871", "revid": "461603", "url": "https://it.wikipedia.org/wiki?curid=5876871", "title": "Savvas Gentsoglou", "text": ""}
{"id": "5876873", "revid": "461603", "url": "https://it.wikipedia.org/wiki?curid=5876873", "title": "Ioannis Gelios", "text": ""}
{"id": "5876878", "revid": "466539", "url": "https://it.wikipedia.org/wiki?curid=5876878", "title": "Miami Open 2016 - Singolare maschile", "text": "Novak \u0110okovi\u0107 era il detentore del titolo da due anni ed \u00e8 riuscito a difenderlo battendo in finale Kei Nishikori per 6-3, 6-3.\nTeste di serie.\nTutte le teste di serie ricevono un bye per il secondo turno. "}
{"id": "5876892", "revid": "228587", "url": "https://it.wikipedia.org/wiki?curid=5876892", "title": "Boston Patriots 1966", "text": "La stagione dei Boston Patriots \u00e8 stata la settima della franchigia nell'American Football League e la sesta con Mike Holovak come capo-allenatore.. La squadra concluse con un bilancio di otto vittorie, quattro sconfitte e due pareggi, al secondo posto della AFL Eastern division. \nRoster parziale.\nI seguenti giocatori hanno disputato almeno una partita con i Boston Patriots nella stagione 1966.\nClassifiche.\nNota: Le partite pareggiate non vennero conteggiate a fini delle classifiche fino al 1972. "}
{"id": "5876896", "revid": "486946", "url": "https://it.wikipedia.org/wiki?curid=5876896", "title": "Theofanis Gekas", "text": ""}
{"id": "5876900", "revid": "486946", "url": "https://it.wikipedia.org/wiki?curid=5876900", "title": "Theofanis Gkekas", "text": ""}
{"id": "5876909", "revid": "599013", "url": "https://it.wikipedia.org/wiki?curid=5876909", "title": "Giann\u012bs Gkalitsios", "text": "\u00c8 il padre di Gi\u014drgos Gkalitsios."}
{"id": "5876910", "revid": "287204", "url": "https://it.wikipedia.org/wiki?curid=5876910", "title": "Giannis Gkalitsios", "text": ""}
{"id": "5876911", "revid": "461603", "url": "https://it.wikipedia.org/wiki?curid=5876911", "title": "Giannis Galitsios", "text": ""}
{"id": "5876923", "revid": "287204", "url": "https://it.wikipedia.org/wiki?curid=5876923", "title": "Lysandros Georgamlis", "text": ""}
{"id": "5876924", "revid": "547034", "url": "https://it.wikipedia.org/wiki?curid=5876924", "title": "Jephtha (H\u00e4ndel)", "text": "Jephtha (HWV 70) \u00e8 un oratorio del 1751 di Georg Friedrich H\u00e4ndel su un libretto del Rev. Thomas Morell, per soli, coro e orchestra, basato sulla storia di Jephtha nel Libro dei Giudici (Capitolo 11) e \"Jephthas sive votum\" - \"Jeptha o il voto\" del 1554 di George Buchanan. Jephtha (talvolta Iefte o Jefte; dall'ebraico \u05d9\u05e4\u05ea\u05d7 \"Yiftach\" / \"Yiptha\") \u00e8 un personaggio biblico della trib\u00f9 di Manasse, che serv\u00ec come giudice di Israele per un periodo di sei anni (). \u00c8 noto per aver fatto a Dio un voto senza riserve, voto che alla fine coinvolse la sua unica figlia. \u00c8 nel libro biblico di Giudici, dell'Antico Testamento, che vengono narrati gli avvenimenti inerenti a questo voto.\nMentre stava scrivendo Jephtha, H\u00e4ndel era afflitto sempre pi\u00f9 dalla sua graduale perdita della vista, dopo un intervento chirurgico mal riuscito e questo si \u00e8 rivelato essere il suo ultimo oratorio.\nNella partitura autografa, alla fine del coro \"Come oscure, o Signore, sono le tue decisioni\" egli scrisse \"Arrivato qui il 13 febbraio 1751, non in grado di andare avanti a causa dell'indebolimento della vista del mio occhio sinistro.\"\nStoria delle esecuzioni.\nRappresentazioni teatrali di materiale a base di temi biblici erano state vietate in Gran Bretagna nel periodo in cui il lavoro ebbe la sua prima. Ultimo capolavoro di H\u00e4ndel fu presentato al Covent Garden il 26 febbraio 1752, con la direzione del compositore e con un cast che comprendeva John Beard (tenore) come Jephtha e due dive del teatro d'opera, Giulia Frasi, prima donna di H\u00e4ndel fin dal 1749 e Caterina Galli. Fu presentato senza scene o costumi, diviso in tre atti.\n\"Jephtha\" \u00e8 ricordato soprattutto per il recitativo drammatico \"Deeper, and deeper still\", e l'aria \"Waft her, angels, thro' the skies\", una delle arie pi\u00f9 belle di H\u00e4ndel. I due passaggi I due brani avvengono in tempi diversi nell'ambito dell'oratorio, ma nel corso del XIX secolo questi sono stati spesso eseguiti insieme in concerto, come se il recitativo precedesse direttamente l'aria.\nStoria.\nLa storia ruota attorno alla promessa improvvida di Jephtha all'Onnipotente che se lui sar\u00e0 vittorioso, potr\u00e0 sacrificare la prima creatura che incontrer\u00e0 al suo ritorno. Iefte combatt\u00e9 e vinse. Al suo ritorno a Mizpa la prima della sua casa che gli si fece incontro, danzando con un tamburello per festeggiare il padre e la sua vittoria, fu la sua unica figlia Iphis (le Sacre Scritture non citano il suo nome).\nA differenza della storia biblica originale, un angelo interviene per fermare il sacrificio, e Iphis ha solo bisogno di dedicare la sua vita al Signore. Al contrario, la storia biblica implica fortemente che il padre di lei ha scelto di sacrificarla, ma viene concessa una breve sospensione della condanna, dopo di che Iphis ritorna doverosamente e viene uccisa. Gli studiosi non sono d'accordo per quanto riguarda se \u00e8 lui in realt\u00e0 che la sacrifica o se, come l'oratorio riferisce, ella sar\u00e0 poi dedicata al Signore e richieder\u00e0 di osservare una vita di verginit\u00e0 perpetua ().\nIndipendentemente da ci\u00f2, tuttavia, la Bibbia non fa menzione di un angelo che ferma ci\u00f2 che \u00e8 accaduto.\nTrama.\nAtto 1.\nGli Israeliti chiedono a Jephtha di guidare l'esercito contro il loro nemico, i pagani Ammoniti, adoratori malvagi di Milcom o Moloch e di Chemosh, dei spietati e crudeli a cui venivano sacrificati esseri umani, soprattutto bambini; egli accetta pronunciando il fatidico voto al Signore: \u00abSe darai nelle mie mani i figli d'Ammon, quando io ritorner\u00f2 vincitore, chiunque per primo uscir\u00e0 da casa mia per venirmi incontro, sar\u00e0 del Signore e lo offrir\u00f2 in olocausto\u00bb (). Storg\u00e8 \u00e8 preda di cupi presentimenti mentre la figlia cerca di consolarla.\nAtto 2.\nJephtha ritornato come vincitore festeggia il trionfo con Zebul. Iphis, alla notizia della vittoria decide di andare incontro al padre con accompagnamento di musica e danze. L'orrore si dipinge sul volto di Jephtha alla vista della figlia e con disperazione le rivela il voto fatto al Signore. La figlia accetta rassegnata il suo destino e la scena si chiude con il coro degli Israeliti che invocano la provvidenza divina.\nAtto 3.\nNel terzo atto ci sono momenti drammatici di grande commozione legati al rito terribile della preparazione del sacrificio. Improvvisamente appare un angelo e vieta di procedere nel rito sacrificale dicendo che Iphis \u00e8 destinata ad una vita di nubilato dedicata al servizio del Signore. Tutti si rendono conto dell'intervento divino e con canti di gioia e gratitudine ringraziano il Signore per aver risparmiato la vita di Iphis e per aver essere di nuovo in pace."}
{"id": "5876931", "revid": "461603", "url": "https://it.wikipedia.org/wiki?curid=5876931", "title": "Grigorios Georgatos", "text": ""}
{"id": "5876933", "revid": "585241", "url": "https://it.wikipedia.org/wiki?curid=5876933", "title": "Langue d'oil", "text": ""}
{"id": "5876938", "revid": "122318314", "url": "https://it.wikipedia.org/wiki?curid=5876938", "title": "David Bailie", "text": "Biografia.\nNato in Sudafrica, inizi\u00f2 a frequentare la scuola in Swaziland e a 15 anni si trasfer\u00ec con la famiglia nello Zimbabwe e nel 1960 si trasfer\u00ec in Inghilterra dove inizi\u00f2 la sua carriera di attore."}
{"id": "5876943", "revid": "287204", "url": "https://it.wikipedia.org/wiki?curid=5876943", "title": "Nikolaos Georgeas", "text": ""}
{"id": "5876944", "revid": "461603", "url": "https://it.wikipedia.org/wiki?curid=5876944", "title": "Nikos Ge\u014drgeas", "text": ""}
{"id": "5876945", "revid": "461603", "url": "https://it.wikipedia.org/wiki?curid=5876945", "title": "Nikos Georgeas", "text": ""}
{"id": "5876950", "revid": "486946", "url": "https://it.wikipedia.org/wiki?curid=5876950", "title": "Zac Thristofer Watterson", "text": ""}
{"id": "5876957", "revid": "4193", "url": "https://it.wikipedia.org/wiki?curid=5876957", "title": "Altostratus undulatus", "text": "L\u2019altostratus undulatus \u00e8 una variet\u00e0 di nubi altostrato caratterizzate dalla presenza di ondulazioni. Queste ondulazioni possono apparire visibili (normalmente come basi ondulate), ma pi\u00f9 spesso non risultano percepibili ad occhio nudo.\nQueste formazioni di solito compaiono nelle fasi iniziali dei flussi di destabilizzazione primaverili sopra le grandi pianure, quando la temperatura superficiale del terreno \u00e8 ancora relativamente fredda. Le strisce di nubi ondulate compaiono in genere in prossimit\u00e0 di una superficie di inversione.\nAlcune varianti dell'undulatus possono risultare dalla fusione di elementi pi\u00f9 semplici o dallo stiramento di nubi nel cielo a causa del vento. In genere si muovono in modo parallelo, ma possono anche intersecarsi nel cielo, specialmente quando si \u00e8 in presenza di un doppio sistema ondulato (in questo caso chiamato anche \"biundulatus\"). Le onde di gravit\u00e0 normalmente allineate lungo la direzione del vento, possono mostrare grandi strisce di nubi quasi parallele."}
{"id": "5876963", "revid": "1444345", "url": "https://it.wikipedia.org/wiki?curid=5876963", "title": "Change of Fortune", "text": "Change of Fortune \u00e8 l'undicesimo album in studio del gruppo musicale statunitense Soul Asylum, pubblicato il 18 marzo 2016 dalla Entertainment One.\nDescrizione.\nIl disco, prodotto da John Fields, \u00e8 il primo senza lo storico chitarrista Dan Murphy, al cui posto \u00e8 arrivato Justin Sharbono, mentre al basso il posto di Tommy Stinson viene preso da Winston Roye."}
{"id": "5876981", "revid": "1978934", "url": "https://it.wikipedia.org/wiki?curid=5876981", "title": "Elezioni primarie negli Stati Uniti d'America", "text": "Le elezioni primarie, negli Stati Uniti d'America, sono il processo elettorale attraverso il quale ogni partito determina il proprio candidato alla presidenza per le elezioni generali. Pur non vincolati dalla Costituzione, i partiti da quasi un secolo determinano il loro candidato alle elezioni presidenziali tramite una serie di primarie e caucus. Essi si tengono nell'arco di cinque mesi in tutti i 50 stati della federazione, pi\u00f9 vari territori di sovranit\u00e0 statunitense, ed esprimono i delegati incaricati di partecipare alla \"convention\" generale del partito. In essa si proclamano ufficialmente il candidato presidente e quello vicepresidente (costoro compongono il \"ticket\"). I partecipanti alla \"convention\", detti come sopra \"delegati\", sono assegnati ai vari candidati da ogni Stato e territorio, con criterio pi\u00f9 o meno o per niente proporzionale, a seconda delle regole del partito locale. Dunque, riassumendo: ogni Stato o territorio assegna ai candidati i propri delegati, sulla base del risultato delle consultazioni popolari tenutesi a livello statale. Questi delegati partecipano alla \"convention\" nazionale del partito, che determina la \"platform\" (il programma) e il \"ticket\" (il duo di candidati alla presidenza e alla vicepresidenza).\nLe elezioni, che come quelle presidenziali si tengono ogni anno bisestile, iniziano ufficialmente sia per il partito repubblicano sia per quello democratico con il caucus dell'Iowa, che si tiene solitamente in una data che oscilla tra inizio gennaio e inizio febbraio, mentre l'ultima consultazione si tiene solitamente verso la fine di giugno prima delle elezioni generali di novembre. La differenza tra elezione primaria e caucus sta nel fatto che i caucus sono incontri formali tra i vari candidati del partito e possono tenersi nei luoghi pi\u00f9 svariati come scuole o chiese, la votazione pu\u00f2 avvenire sia per alzata di mano sia verbalmente dopo che i vari candidati o un loro rappresentante ha tenuto un breve discorso per illustrare il suo programma mentre le primarie si dividono in chiuse, dove possono votare solo i membri iscritti al partito che svolge quella primaria, ed aperte, dove possono votare tutti i cittadini statunitensi. Il numero di delegati assegnati ad ogni candidato varia di partito in partito e di stato in stato e pu\u00f2 utilizzare il sistema proporzionale oppure quello maggioritario (chi vince piglia tutto). Alla convention generale ai delegati si aggiungono i super delegati, membri del partito non schierati per nessun candidato e non legati da alcun vincolo di lealt\u00e0. La natura sfalsata della stagione delle primarie presidenziali consente ai candidati di concentrare le proprie risorse in ogni zona del paese, uno alla volta, invece di tenere campagne elettorali contemporaneamente in ogni stato; alcuni candidati per esempio preferiscono trascurare alcuni stati meno popolosi per concentrarsi su quelli che assegnano un maggior numero di delegati. Sta di fatto che molti degli stati pi\u00f9 popolosi, come New York o la California, essendo disposti nella fase finale delle primarie risultano quasi ininfluenti al contrario di altri stati molto meno popolosi che risultano invece pi\u00f9 decisivi solo perch\u00e9 posti nella fase iniziale delle consultazioni.\nStoria.\nIl primo vero antenato delle elezioni primarie fu la convention nazionale del partito anti massoneria, che il 26 settembre 1831 riun\u00ec i suoi dirigenti per nominare il candidato alle presidenziali del 1832; la riunione vide la nomination a candidato presidente di William Wirt. Bisogna aspettare fino al 1912 per assistere a delle vere e proprie elezioni primarie: in quelle consultazioni che si tennero soltanto in 14 stati sugli allora 48 parteciparono il presidente uscente William Howard Taft, Theodore Roosevelt e Robert LaFollette; la nomination la ottenne Taft, visto che godeva ancora di ottima popolarit\u00e0 sia tra la popolazione sia tra la dirigenza del partito.\nDopo le caotiche primarie del partito repubblicano del 1968 si decise per una rivoluzione per assicurare una maggiore partecipazione alle primarie, evitando in tal modo che un candidato perdente in tutti gli stati riesca a ottenere la nomination.\nVantaggio del presidente in carica.\nUn presidente uscente in cerca di rielezione di solito non affronta alcuna opposizione tra i dirigenti del partito circa la sua ricandidatura alle elezioni presidenziali, soprattutto se questi sono ancora popolari tra la popolazione. Per i presidenti Ronald Reagan, Bill Clinton, George W. Bush e Barack Obama, per esempio, i loro rispettivi percorsi di ricandidatura sono stati decisamente tranquilli e la convention nazionale per l'elezione diventa pura formalit\u00e0; tutti e quattro infine sono riusciti a ottenere la riconferma alle elezioni presidenziali per un secondo mandato. Recentemente tutti i partiti che avevano un loro esponente alla Casa Bianca hanno riconfermato questi alle elezione presidenziali, unica eccezione fu il ritiro di Lyndon Johnson per un secondo mandato nel 1968.\nAssegnazione dei delegati alla convention.\nCome gi\u00e0 detto ad ogni primaria o caucus che sia ogni candidato si vede assegnato un certo numero di delegati, per ottenere la nomination c'\u00e8 bisogno di un certo numero di delegati stabilito prima dell'inizio delle elezioni. Oltre ai delegati esistono dei super delegati nominati tra membri del partito dai dirigenti dello stesso, il numero di questi viene annunciato soltanto il giorno prima della convention nazionale per sopperire a eventuali morti o ritiro dei delegati eletti. Se nessun candidato riuscisse ad ottenere la maggioranza richiesta di delegati e super delegati potrebbe verificarsi una \"brokered convention\", ovvero una convention dove non \u00e8 obbligatorio rispettare il cosiddetto voto di lealt\u00e0 che costringe il delegato a votare per il candidato per il quale \u00e8 stato eletto."}
{"id": "5876984", "revid": "380453", "url": "https://it.wikipedia.org/wiki?curid=5876984", "title": "V.League Division 1 (maschile)", "text": "La V.League Division 1 \u00e8 la massima serie del campionato giapponese di pallavolo maschile: al torneo partecipano dieci squadre di club giapponesi e la squadra vincitrice si fregia del titolo di campione del Giappone."}
{"id": "5876989", "revid": "1804358", "url": "https://it.wikipedia.org/wiki?curid=5876989", "title": "Volo Flydubai 981", "text": "Il volo Flydubai 981 era un volo di linea della Flydubai che il 19 marzo 2016 era operato da un Boeing 737-800 in servizio dall'Aeroporto Internazionale di Dubai all'Aeroporto di Rostov sul Don, in Russia. Durante la fase di atterraggio si \u00e8 schiantato al suolo subito dopo un go-around, causando la morte dei 55 passeggeri e dei 7 membri dell'equipaggio.\nAll'aeroporto di Rostov le pessime condizioni meteo hanno costretto i piloti ad interrompere un primo tentativo di atterraggio e ad entrare in un circuito di attesa per quasi due ore prima di effettuare un secondo tentativo, ma dopo aver interrotto anche questo, l'aereo \u00e8 salito a 1.200\u00a0m di quota per poi scendere rapidamente schiantandosi nei pressi della pista 22.\nL'aereo.\nIl velivolo coinvolto nell'incidente era un Boeing 737-800 costruito nel 2010 e consegnato a Flydubai il 24 gennaio 2011, il suo codice di registrazione era A6-FDN, il numero di serie 40241, era spinto da due motori turboventola CFM56; ed era stato sottoposto il 21 gennaio 2016 ad un controllo di manutenzione di tipo C.\nPrima del decollo da Dubai i piloti avevano fatto rifornimento di carburante per 8,5 ore di volo; al momento dello schianto ne avevano ancora a disposizione per ulteriori 2,5 ore.\nFlydubai \u00e8 una compagnia aerea low-cost di propriet\u00e0 statale con base a Dubai; il suo presidente, lo sceicco Ahmed bin Saeed Al Maktoum, \u00e8 anche il presidente di Emirates. Flydubai ha iniziato l'attivit\u00e0 nel 2009 ed \u00e8 in rapida espansione, infatti gi\u00e0 nel 2015 ha raggiunto le 95 destinazioni, di cui 11 in Russia; la sua flotta \u00e8 composta interamente da Boeing 737-800. \nIn precedenza la compagnia non aveva mai registrato incidenti mortali e poteva vantare un \"eccellente record di sicurezza\". Nel 2015 Flydubai aveva superato le ispezioni effettuate della IATA e pochi giorni prima dell'incidente ne era diventato un membro ufficiale.\nDopo l'incidente, alcuni piloti di Flydubai hanno sollevato preoccupazioni circa la fatica da loro accumulata a causa dei pesanti turni di lavoro a cui sono sottoposti e uno di loro ha dichiarato alla BBC di non aver tempo sufficiente per riposare tra un turno e l'altro. Un dipendente della compagnia ha dichiarato che era convinzione diffusa che i 25 piloti che avevano rassegnato le dimissioni nel 2015 lo avevano fatto a causa \"della fatica nei turni di lavoro e della scarsa qualit\u00e0 della vita\" e che, a giudizio dei piloti, un incidente era inevitabile. In risposta alle accuse, Flydubai ha dichiarato alla BBC \"non possiamo rivelare informazioni riservate relative ai nostri dipendenti.\"\nL'equipaggio.\nIl comandante del volo 981 era il trentottenne cipriota Aristos Sokratous; promosso al grado di capitano un anno e mezzo prima dell'incidente, aveva maturato 5.965 ore di volo e a breve avrebbe lasciato Flydubai per lavorare con Ryanair in modo da poter essere pi\u00f9 vicino alla famiglia, in quanto la moglie avrebbe dato alla luce il loro primogenito nel mese di aprile. Secondo quanto dichiarato da alcuni suoi colleghi, Sokratous avrebbe deciso di lasciare la compagnia anche a causa dei turni di lavoro troppo faticosi.\nIl primo ufficiale, il trentasettenne Alejandro Cruz \u00c1lava, era spagnolo ed aveva alle spalle oltre 5700 ore di volo. Ha cominciato a volare con Flydubai nel 2014, dopo aver pilotato per Binter e Naysa, due compagnie aeree regionali delle Isole Canarie.\nEntrambi i piloti erano esperti di atterraggi a Rostov.\nL'incidente.\nIl Boeing 737 decoll\u00f2 dall'Aeroporto Internazionale di Dubai alle 18:20 UTC del 18 marzo 2016, con 35 minuti di ritardo. Poco prima delle 22:30 UTC due altri aerei di linea erano riusciti ad atterrare a Rostov sul don senza problemi. Alle 22:39 UTC l'equipaggio inizi\u00f2 l'avvicinamento alla pista 22 ma a 6,7\u00a0km di distanza dovette interrompere la manovra a causa dell'attivazione dell'allarme di presenza di wind shear. Dopo il tentativo fallito il Boeing inizi\u00f2 a circuitare per due ore a nord dell'aeroporto in attesa di condizioni meteo migliori. Alle 00:28 i piloti cominciarono il secondo avvicinamento. Alle 00:36, a 19\u00a0km dalla pista, il Boeing intercett\u00f2 il localizzatore, ma quattro minuti pi\u00f9 tardi, a 5\u00a0km dalla pista, l'equipaggio comunic\u00f2 alla torre di controllo la volont\u00e0 di interrompere nuovamente l'atterraggio. Il velivolo inizi\u00f2 quindi a risalire raggiungendo i 1\u00a0200 piedi di altitudine prima di iniziare a perdere rapidamente quota. Pochi secondi dopo il Boeing impatt\u00f2 la pista 22 dell'Aeroporto di Rostov sul Don con un angolo di discesa di 60\u00b0 alla velocit\u00e0 di 600 km/h.\nAlle ore 03:42 la torre di controllo ha avvisato i servizi di emergenza locali che un aereo aveva avuto un incidente.\nLe condizioni meteorologiche.\nNel rapporto preliminare dell'Interstate Aviation Committee si legge che al momento dell'incidente le condizioni meteorologiche all'aeroporto di Rostov sul Don erano \"avverse\" a causa di foschia, piovaschi e base delle nubi posta a 630 metri di altitudine; la velocit\u00e0 del vento era di 13 m/s con raffiche fino a 18\u00a0m/s provenienti da 230 gradi e wind shear nei pressi della testata della pista.\nLe indagini.\nPer accertare le cause dell'incidente l'Interstate Aviation Committee (IAC) ha costituito una commissione d'inchiesta di cui fanno parte investigatori russi esperti in incidenti aerei, rappresentanti dell'autorit\u00e0 per l'aviazione civile degli Emirati Arabi Uniti, esperti statunitensi (tra i quali investigatori dell'NTSB, tecnici della Boeing e rappresentanti della FAA) ed ingegneri della CFM International, l'azienda costruttrice dei motori del velivolo.\nTra il 20 ed il 21 marzo sono stati recuperati sia il Cockpit Voice Recorder che il Flight Data Recorder, i quali sono stati inviati per essere analizzati alla sede dell'IAC a Mosca.\nIl 21 marzo tutti i resti dell'aereo sono stati recuperati e trasferiti in un hangar dove si sarebbe tentata la ricostruzione della fusoliera.\nIl 23 marzo una squadra di investigatori ha cominciato ad analizzare le apparecchiature radio dell'aeroporto di Rostov e le registrazioni delle comunicazioni tra la torre di controllo e gli altri aerei per valutare il lavoro dei controllori di volo e del servizio meteo; un'altra squadra invece, utilizzando i dati recuperati dai registratori di volo e le informazioni ottenute dal registro di manutenzione dell'aereo, ha cominciato a verificare il funzionamento di tutti i sistemi di controllo bordo del volo 981 (barra di comando, ipersostentatori e motori) e le azioni compiute dai piloti durante il volo.\nIl 29 marzo un portavoce dell'IAC ha dichiarato che l'analisi preliminare delle informazioni provenienti dai registratori di volo non aveva evidenziato avarie a bordo, e che i registri di manutenzione dell'aereo dimostravano che tutti gli interventi di controllo obbligatori erano stati regolarmente effettuati.\nPrimo rapporto preliminare.\nIl 20 aprile IAC ha pubblicato un rapporto preliminare nel quale si attesta che:\nFinal report.\nIl 26 novembre 2019, l'Interstate Aviation Committee ha pubblicato il final report.\nNella sezione \"3. Conclusioni\" viene riportato:\nIl Volo Flydubai 981 nei media.\nL'incidente del volo Flydubai 981 \u00e8 stato analizzato nell'episodio \"Senza scampo\" della ventiduesima stagione del documentario \"Indagini ad alta quota\" trasmesso da National Geographic Channel."}
{"id": "5876990", "revid": "287204", "url": "https://it.wikipedia.org/wiki?curid=5876990", "title": "Ai tempi che Berta filava", "text": "Ai tempi che Berta filava \u00e8 un'espressione deonomastica legata a un aneddoto della storia europea dell'Alto medioevo, situato tra letteratura e leggenda, il cui uso ricorre in alcune frasi proverbiali della lingua italiana per riferirsi a un tempo trascorso, non solo assai remoto ma \"concluso\".\nLa donna a cui fa riferimento la frase \u00e8 ritenuta, in genere, essere la regina Bertrada di Laon, moglie del re dei Franchi Pipino il Breve e madre di Carlomagno (oltre che di Carlomanno I), ma esistono anche altre ipotesi di identificazione visto che sull'aneddoto e sull'individuazione di Berta sono fiorite e circolate varie altre credenze e tradizioni, alcune delle quali, perso ogni aggancio a concrete figure storiche, si tramandano nella letteratura favolistica e fiabesca.\nL'esistenza e la circolazione della frase proverbiale nell'area linguistica italiana, comunque, risalgono a molto indietro nel tempo; difatti, l'espressione era gi\u00e0 viva almeno nel Cinquecento, come testimonia \"L'Historia Orceana\" di Domenico Codagli, che tenta anche di darne una spiegazione aneddotica nell'ambito della storia locale di Orzinuovi, borgo della Bassa Bresciana occidentale.\nOrigini letterarie medievali e sopravvivenza.\nSebbene l'espressione proverbiale sia di uso comune e popolare, l'aneddoto proviene da una fonte della letteratura medievale \"alta\", quella dei trovieri francesi in lingua d'o\u00efl. Il racconto, infatti, \u00e8 riferito dal troviere e menestrello Adenet le Roi, originario del Brabante, che nel 1270 trasse ispirazione dalla figura di Bertrada per una chanson de geste in versi alessandrini, il poema intitolato \"Li Roumans de Berte aus grans pi\u00e9s\" (la regina era nota anche come \"Berta dal gran piede\" (o \"Berta la Piedona\") perch\u00e9, come la tradizione riporta, avrebbe avuto un piede pi\u00f9 lungo dell'altro, dettaglio anatomico che costituisce, peraltro, un elemento chiave per il lieto fine dell'aneddoto). Peraltro, l'adozione di una frase deonomastica per riferirsi a un passato con un intento analogo esiste anche nella tradizione linguistica e letteraria latina, dove \u00e8 attestata l'espressione \"A Deucalione\", rintracciabile nelle \"Satire\" di Gaio Lucilio).\nL'uso della frase proverbiale si \u00e8 mantenuto per vari secoli: essa era di sicuro gi\u00e0 viva e affermata almeno nel Rinascimento italiano, quando la si trova attestata nell\"'Historia Orceana\" di Domenico Codagli, che si cimenta in un tentativo di spiegazione collegato, per\u00f2, a un'aneddotica di ambito locale.\nDiffusione nell'Italia contemporanea.\nLa frase proverbiale sopravvive nel corpus linguistico dell'Italia contemporanea, dove, oltre che nell'uso popolare, viene spesso adottata nella titolatura di opere di varia natura. In campo pittorico, ad esempio, \u00e8 presente nel titolo del quadro \"Quando Berta filava\", appartenente alla vena neopompiana del pittore ottocentesco Paolo Mei, e nel dipinto \" La Reine Berthe et les fileuses\" di Albert Anker (1881).\nLa locuzione ricorre, come riferimento al passato e in formule a volte alterate, nei titoli di libri di varia natura (storia, favole, ecc.). Esempi ne sono il saggio dedicato alla resistenza italiana sulla Linea Gotica dallo storico Giorgio Petracchi, o la raccolta di tradizioni del folclore milanese e lombardo di Roberto Marelli. Anche nella novella \"Cavalleria Rusticana\" di Giovanni Verga, appare nel verso \"Pass\u00f2 quel tempo che Berta filava, e voi non ci pensate pi\u00f9 al tempo in cui ci parlavamo dalla finestra sul cortile\".\nNella tradizione della canzone d'autore italiana, la frase \u00e8 molto nota per aver dato il titolo a un brano musicale di Rino Gaetano, la cui prima incisione risale al 1976, sul disco 45 giri \"Berta filava/Mio fratello \u00e8 figlio unico\", pubblicato dalla casa discografica It.\nTradizione aneddotica.\n\"Li Roumans de Berte aus grans pi\u00e9s\".\nNel poema si immagina che, nell'imminenza delle nozze, la principessa, in viaggio verso il promesso sposo, fosse vittima di uno scambio di persona che avrebbe portato alla sostituzione con la figlia di una sua dama di compagnia. Grazie alla somiglianza della damigella alla sposa promessa, lo scambio ottiene successo. Berta, tuttavia, riesce a fuggire e a trovare ospitalit\u00e0 presso l'abitazione di un umile tagliaboschi, presso il quale vive per anni, sostentandosi con il lavoro di filatrice.\nIn seguito la situazione verr\u00e0 risolta proprio per merito del lungo piede della principessa, una particolarit\u00e0 anatomica che le permetter\u00e0 di farsi riconoscere e riprendere il posto a lei spettante sul trono, cos\u00ec smascherando l'impostura dell'astuta usurpatrice.\nAltre tradizioni.\nGenoveffa di Brabante.\nEsistono, comunque, altre tradizioni che farebbero risalire il detto proverbiale non a Bertrada di Laon ma a un racconto leggendario assai simile riguardante un'eroina della letteratura cavalleresca, Genevi\u00e8ve de Brabant (Genoveffa, o Ginevra del Brabante). La storia di Genoveffa, figlia del Duca di Brabante, \u00e8 tramandata e ripresa da numerose fonti, in diverse varianti, tra cui quella italiana di Andrea da Barberino, in un capitolo de \"I Reali di Francia\" (XIV secolo-XV secolo).\n\"L'Historia Orceana\" di Domenico Codagli.\nDomenico Codagli, nel Cinquecento, tenta di inserire l'origine aneddotica in un contesto di storia locale, quella di Orzinuovi (nella Bassa bresciana occidentale), suo luogo di nascita, fornendo anche una testimonianza esplicita della circolazione della frase nel corpus linguistico e nella tradizione popolare della sua epoca, il Cinquecento.\nNella sua \"Historia Orceana\", cos\u00ec argomenta la sua spiegazione:\nTradizione fiabesca.\nEsiste poi una linea di tradizione favolistica che trasfonde il racconto in una fiaba popolare che ha per protagonista una vedova poverissima, di nome Berta. La povera donna, assai devota al proprio re, pensa un giorno di fargli dono di una lana finissima tessuta con le sue mani. Il re, saputo della misera condizione della donna e commosso dalla spontaneit\u00e0 disinteressata dell'umile gesto, ricambi\u00f2 con grande generosit\u00e0 il sentito omaggio della poverella, facendola oggetto di munifici doni che la sollevarono per sempre dalla povert\u00e0 e le garantirono una vita serena e prospera. \nIl gesto regale scaten\u00f2 la devozione interessata di molti sudditi che fecero a gara per far dono di tessuti pi\u00f9 o meno pregiati al loro monarca. Quest'ultimo, per\u00f2, deluse le aspettative di quella generosit\u00e0 per nulla disinteressata pronunciando la frase divenuta poi proverbiale: \"Non son pi\u00f9 i tempi in cui Berta filava\".\nFormella del duomo di Fidenza.\nUn'altra tradizione, fiorita a Fidenza, \u00e8 legata all'interpretazione di un pezzo del ciclo scultoreo e decorativo in stile romanico della Cattedrale di San Donnino. Essa vorrebbe identificare la Berta del proverbio con Berta di Savoia, moglie di Enrico IV di Franconia e madre di Corrado II d'Italia e Enrico V, un'individuazione che prende spunto da un rilievo romanico di una formella murata sulla fronte della Torre del Trabucco del duomo cittadino. Il bassorilievo (una tavella litica di circa 77 x 80\u00a0cm.), molto consunto dall'erosione e quasi indecifrabile, mostra una figura umana di ardua interpretazione assisa tra due animali di difficile identificazione. La figura regge due lunghi bastoni, ognuno dei quali reca, a ciascuna estremit\u00e0, due forme che possono sembrare due fusi. Questo particolare ha indotto a credere che si trattasse di una donna intenta a filare la lana: questa lettura iconografica ha fornito lo spunto per un collegamento al detto popolare della \"Berta\". L'associazione della scultura a un omaggio cittadino alla madre di Corrado di Lorena sarebbe stata giustificata dai particolari privilegi accordati dall'imperatore Enrico IV a Borgo San Donnino. Nella \"Miscellanea Pincolini\", sulla storia di Parma degli anni tra il 1086 e il 1101, cos\u00ec viene riportata la vicenda:\nLa lettura tradizionale dell'immagine come quella della \"Berta che fila\" \u00e8 stata accolta, ad esempio, dal medievista Arthur Kingsley Porter nella sua monumentale opera sulla scultura romanica delle vie dei pellegrini, in un volume edito nel 1923, ma anche da Vito Ghizzoni negli anni '70 del Novecento.\nUna tradizione pi\u00f9 popolare, invece, vede nell'immagine la figura femminile di una strega che tenta di salire al cielo. Questa credenza popolare \u00e8 quella che pi\u00f9 si avvicina alla reale spiegazione della simbologia della formella, che si deve all'esegesi iconografica di G\u00e9za De Francovich, il quale vi ha riconosciuto una delle numerosi rappresentazioni di un tema iconografico appartenente al \"Roman d'Alexandre\" (nella traduzione di Leone Arciprete nel X secolo), assai caro alla cultura e alla sensibilit\u00e0 artistica medievale e bizantina, la mitica ascensione al cielo di Alessandro Magno, su un velivolo trainato da due animali fantastici (in genere grifoni), attratti da due esche di carne collocate in cima a due aste o lance (da cui l'apparenza di due fusi).\nLa leggenda di Berta.\n\"Sar\u00e0 tua tutta la terra che riuscirai a circondare con la matassa del tuo filo\"\nTra le varie leggende che prendono origine da questa idea ce n'\u00e8 una che si \u00e8 tramandata di generazione in generazione e oggi ritroviamo nella cultura popolare del bacino termale ai piedi dei Colli Euganei, e precisamente a Montegrotto Terme a pochi chilometri da Padova. Il borgo medioevale che un tempo si chiamava San Pietro Montagnon conserva in cima a Monte Castello la ricostruzione della Torre di Berta quale ricordo della leggenda che caratterizza il paese e che racconta la storia di una contadinella vissuta nei primi anni dell'XI secolo. L'episodio della leggenda di Berta qui si svolge nel 1084 quando Enrico IV, imperatore del Sacro Romano impero e l'imperatrice Bertha di Savoia, in fuga da Roma e di ritorno in Franconia, fecero visita ai signori Da Montagnon, nelle terre degli Euganei, rinomate per gli effetti benefici delle loro acque termali. Mentre l\u2019imperatrice in passeggiata si trovava a rientrare a palazzo, una contadina, anch\u2019essa chiamata Berta, si avvicin\u00f2 alla regina per chiedere la grazia per il suo sposo, prigioniero nelle segrete del castello per non aver pagato la decima dovuta al padrone del feudo. La regina prende a cuore il dramma della poverella e concede la grazia. Non sapendo come ringraziare la regina per l\u2019immenso dono ricevuto, la filatrice vuole regalare all\u2019Imperatrice il suo filo. Fu cos\u00ec che la nobildonna che mai si sarebbe aspettata un dono spontaneo da una plebea, si commuove al punto da voler premiare tanta generosit\u00e0 e concede alla giovane filatrice Berta tanto terreno quanto il filo della matassa ne poteva contenere. Le donne del paese, saputa la grande fortuna toccata alla concittadina, si precipitano dalla regina portando ognuna una matassa di filo. Ma la sovrana si rivolge a loro ammonendole con il detto che ancora oggi viene usato per alludere ad un passato finito e che non pu\u00f2 pi\u00f9 tornare:\n\u201c\u00c8 finito il tempo in cui Berta filava\""}
{"id": "5876994", "revid": "79693544", "url": "https://it.wikipedia.org/wiki?curid=5876994", "title": "Tarot d'Eltynne", "text": ""}
{"id": "5876997", "revid": "3115", "url": "https://it.wikipedia.org/wiki?curid=5876997", "title": "Angelo Ceroni", "text": "Biografia.\nFu allievo di Giuseppe Diotti alla scuola dell'Accademia Carrara di Bergamo, ottenne la commissione per le figure del \"re David\" e di \"Santa Cecilia\" da dipingere sulle ante dell'organo della chiesa albinese di San Giuliano.\nDipinse varie opere d'ispirazione religiosa e in modo particolare partecip\u00f2 alla realizzazione di ex voto per i santuari mariani di Albino, Perello, Forcella e Altino.\nSi distinse poi come ritrattista della borghesia della Val Seriana del suo tempo, con impronta schiettamente naturalistica e secondo la maniera piccesca.\nAvvi\u00f2 alla pittura il figlio Giuseppe (nato nel 1864), ancor pi\u00f9 talentuoso del padre, ma che ebbe la carriera danneggiata dal temperamento alterato a causa di una malattia nervosa."}
{"id": "5877002", "revid": "1856513", "url": "https://it.wikipedia.org/wiki?curid=5877002", "title": "Aeromar", "text": "Aeromar \u00e8 una compagnia aerea regionale messicana con sede a Citt\u00e0 del Messico mentre il suo hub principale \u00e8 l'Aeroporto Internazionale di Citt\u00e0 del Messico\nStoria.\nLa compagnia aerea \u00e8 stata fondata il 29 gennaio 1987 e ha iniziato le operazioni il 5 novembre 1987 come Transportes Aeromar. \u00c8 di propriet\u00e0 di Grupo Aeromar al 99,99%. Il 1 \u00b0 aprile 2010, Aeromar ha firmato un'alleanza commerciale con Continental Airlines e successivamente ha noleggiato in leasing due Bombardier CRJ200. Il 30 agosto 2010, Aeromar e Continental Airlines hanno annunciato una partnership frequent flyer che ha permesso ai passeggeri di ogni vettore di guadagnare e riscattare miglia su entrambe le compagnie aeree. A partire dal 2019, Avianca ha proposto di acquisire o fondersi con Aeromar per diventare \"Avianca Mexico\". La compagnia aerea messicana, attende un'iniezione di 100 milioni di dollari dalla societ\u00e0 madre di Avianca, Synergy Group. Da maggio dello stesso anno, Aeromar, \u00e8 sull'orlo di un fallimento tecnico; ci\u00f2 \u00e8 dovuto a ingenti debiti con aeroporti messicani ed a finanziamenti non restituiti. Oltre a ci\u00f2, la compagnia aerea deve circa 10 milioni di pesos ai piloti.\nAccordi commerciali.\nA ottobre 2019 Aeromar ha accordi di codeshare con le seguenti compagnie:\nFlotta.\nA ottobre 2019 la flotta Aeromar risulta composta dai seguenti aerei:\nFlotta storica.\nNel corso degli anni Aeromar ha operato con i seguenti modelli di aeromobili:"}
{"id": "5877003", "revid": "1272592", "url": "https://it.wikipedia.org/wiki?curid=5877003", "title": "Collegio Maria Luigia", "text": ""}
{"id": "5877004", "revid": "461603", "url": "https://it.wikipedia.org/wiki?curid=5877004", "title": "Nikos Giannakopoulos", "text": ""}
{"id": "5877007", "revid": "322321", "url": "https://it.wikipedia.org/wiki?curid=5877007", "title": "Cambi\u00f2", "text": "Cambi\u00f2 \u00e8 una frazione del comune di Gambarana posta ad est del centro abitato.\nStoria.\nCambi\u00f2 fu una pieve della diocesi di Tortona.\nNel XIX secolo Cambi\u00f2, che era un comune, sub\u00ec una parziale distruzione da parte del Po, che costrinse a spostare l'abitato pi\u00f9 a nord, tanto che la cascina Palazzo era in precedenza al limite nord dell'abitato, mentre ora si trova all'estremit\u00e0 meridionale; il paese prese quindi il nome di Cambi\u00f2 Nuovo (CC B464), e nel 1867 il comune fu soppresso e unito a Gambarana. In precedenza (1800) la zona del comune di Cambi\u00f2 che era col tempo rimasta a sud del Po fu staccata e costitu\u00ec il nuovo comune di Alluvioni Cambi\u00f2, aggregato alla provincia di Alessandria."}
{"id": "5877020", "revid": "287204", "url": "https://it.wikipedia.org/wiki?curid=5877020", "title": "Panagiotis Giannopoulos", "text": ""}
{"id": "5877022", "revid": "461603", "url": "https://it.wikipedia.org/wiki?curid=5877022", "title": "K\u014dstas Giannoul\u012bs", "text": ""}
{"id": "5877025", "revid": "47767", "url": "https://it.wikipedia.org/wiki?curid=5877025", "title": "Agamemnon Gilis", "text": ""}
{"id": "5877029", "revid": "116799535", "url": "https://it.wikipedia.org/wiki?curid=5877029", "title": "Them Heavy People", "text": "Them Heavy People \u00e8 un singolo della cantante inglese Kate Bush tratto dall'album del 1978 \"The Kick Inside\", e pubblicato solo per il mercato giapponese con il titolo \"Rolling The Ball\", dove raggiunse la terza posizione in classifica.\nIl brano.\nIl brano parla di religione e degli insegnamenti di Ges\u00f9, di George Gurdjieff, e di altri, ed esprime un impellente desiderio di imparare il pi\u00f9 possibile finch\u00e9 si \u00e8 ancora giovani.\nKate Bush ha proposto il brano dal vivo in diverse occasioni, tra cui in diverse trasmissioni TV come al \"Saturday Night Live\" negli Stati Uniti. Una versione dal vivo della canzone compare nell'EP \"On Stage\"."}
{"id": "5877030", "revid": "287204", "url": "https://it.wikipedia.org/wiki?curid=5877030", "title": "Dimitris Gotis", "text": ""}
{"id": "5877035", "revid": "643662", "url": "https://it.wikipedia.org/wiki?curid=5877035", "title": "Yannis Goumas", "text": ""}
{"id": "5877037", "revid": "1543377", "url": "https://it.wikipedia.org/wiki?curid=5877037", "title": "Jocelyn Lane", "text": "Divenne nota al grande pubblico per essere stata sorella della modella e attrice inglese Mara Lane e moglie del principe Alfonso di Hohenlohe-Langenburg.\nBiografia.\nI primi anni.\nNata col nome di Jocelyn Olga Bolton a Vienna, in Austria, nel 1937, sua madre Olga Mironova, pianista, era di origini russe, mentre suo padre, Briton John Bolton era inglese. Sua sorella era la famosa attrice ed indossatrice inglese Mara Lane (Dorothy Bolton). Educata a New Rochelle, New York, negli Stati Uniti, all'et\u00e0 di 14 anni si spost\u00f2 in Inghilterra dove inizi\u00f2 un corso di danza. \nLa carriera.\nDall'et\u00e0 di 18 anni, Jocelyn inizi\u00f2 a posare come modella sotto lo pseudonimo di \"Jackie Lane\". Dalla met\u00e0 degli anni '50 inizi\u00f2 anche a recitare in una serie di film inglesi col primo nel 1955 dal titolo \"April in Portugal\". Venendo spesso confusa con l'omonima attrice Jackie Lane (nota per aver recitato in \"Doctor Who\"), Jocelyn si spost\u00f2 quindi a Hollywood nel 1964, iniziando a recitare col proprio nome per esteso cos\u00ec da evitare futuri equivoci. Venne rimarcata una certa sua somiglianza con l'attrice Brigitte Bardot. Nel 1962 partecip\u00f2 alla coproduzione internazionale nel film \"I tromboni di Fra' Diavolo\", recitando tra gli altri a fianco di Raimondo Vianello e di Ugo Tognazzi. Nel settembre del 1966 pos\u00f2 per la rivista \"Playboy\".\nNel 1965, recit\u00f2 a fianco di Elvis Presley in \"Tickle Me\" e successivamente ebbe altri ruoli di rilievo in altri film di Hollywood tra cui quello di Cathy in \"Hell's Belles\" del 1969. Fece diverse apparizioni anche in serie televisive americane, ritirandosi definitivamente dalle scene nel 1971 grazie al fruttuoso matrimonio col principe Alfonso di Hohenlohe-Langenburg a Marbella, Spagna, nel febbraio di quello stesso anno.\nVita privata.\nLane diede alla luce una sola figlia, la principessa Arriana Theresa Maria von Hohenlohe, nel 1975. Nel 1984, il suo matrimonio col principe Alfonso, da sempre burrascoso, termin\u00f2 in un divorzio dal quale ricevette un milione di dollari come compensazione. Ai giornali dichiar\u00f2 che tale somma \"non era adatta ad una principessa\".\nAttualmente la Lane disegna orecchini in piume sotto la marca \"Princess J Feather Collection\" in California ed a Londra."}
{"id": "5877039", "revid": "287204", "url": "https://it.wikipedia.org/wiki?curid=5877039", "title": "Giannis Gkoumas", "text": ""}
{"id": "5877040", "revid": "461603", "url": "https://it.wikipedia.org/wiki?curid=5877040", "title": "Giannis Goumas", "text": ""}
{"id": "5877042", "revid": "461603", "url": "https://it.wikipedia.org/wiki?curid=5877042", "title": "Ioannis Gounaris", "text": ""}
{"id": "5877044", "revid": "287204", "url": "https://it.wikipedia.org/wiki?curid=5877044", "title": "Fanouris Goundoulakis", "text": ""}
{"id": "5877058", "revid": "461603", "url": "https://it.wikipedia.org/wiki?curid=5877058", "title": "Dimitrios Grammozis", "text": ""}
{"id": "5877059", "revid": "461603", "url": "https://it.wikipedia.org/wiki?curid=5877059", "title": "Minas Hantzidis", "text": ""}
{"id": "5877062", "revid": "1566286", "url": "https://it.wikipedia.org/wiki?curid=5877062", "title": "Germ\u00e1n Cobos", "text": "Attivo prevalentemente in Spagna, si distinse con ruoli rilevanti anche in film di produzione europea. Spos\u00f2 l'attrice spagnola Visitaci\u00f3n Peralta."}
{"id": "5877063", "revid": "461603", "url": "https://it.wikipedia.org/wiki?curid=5877063", "title": "Giorgos Hatziandreou", "text": ""}
{"id": "5877067", "revid": "461603", "url": "https://it.wikipedia.org/wiki?curid=5877067", "title": "K\u00f3stas Ho\u00famis", "text": ""}
{"id": "5877068", "revid": "922800", "url": "https://it.wikipedia.org/wiki?curid=5877068", "title": "Lydia Kavina", "text": ""}
{"id": "5877070", "revid": "922800", "url": "https://it.wikipedia.org/wiki?curid=5877070", "title": "Tatiana Bulanova", "text": ""}
{"id": "5877071", "revid": "1305772", "url": "https://it.wikipedia.org/wiki?curid=5877071", "title": "Lo straniero (brano musicale)", "text": "Lo straniero (titolo originale \"Le M\u00e9t\u00e8que\") \u00e8 una canzone scritta da Georges Moustaki e pubblicata con il testo in italiano con traduzione di Bruno Lauzi. Il brano ebbe un notevole successo in Italia raggiungendo la prima posizione nella classifica delle vendite. \nNel 1969 aveva vinto la Gondola d'oro a Venezia.\nContenuto e ispirazione.\nLa canzone \u00e8 in parte autobiografica, Moustaki, di origine greca, \u00e8 descritto come un meteco.\nEdizioni del brano.\nFu pubblicata come singolo, la prima volta nel 1969, come lato A, nel 45 giri \"Lo straniero/Giuseppe\", con l'arrangiamento di Alain Goraguer"}
{"id": "5877072", "revid": "461603", "url": "https://it.wikipedia.org/wiki?curid=5877072", "title": "Takis Ikonomopoulos", "text": ""}
{"id": "5877082", "revid": "287204", "url": "https://it.wikipedia.org/wiki?curid=5877082", "title": "Giorgos Ioannidis", "text": ""}
{"id": "5877083", "revid": "461603", "url": "https://it.wikipedia.org/wiki?curid=5877083", "title": "Kostantinos Iosifidis", "text": ""}
{"id": "5877084", "revid": "461603", "url": "https://it.wikipedia.org/wiki?curid=5877084", "title": "K\u014dstas I\u014ds\u012bfid\u012bs", "text": ""}
{"id": "5877085", "revid": "125118983", "url": "https://it.wikipedia.org/wiki?curid=5877085", "title": "Wayne P\u00e9re", "text": "Biografia.\nPartecipa alla serie \"Walker Texas Ranger\" dove ricopre il ruolo dello psicopatico Victor LaRue, personaggio che compare in tre episodi della serie. Appare anche in un episodio della sesta stagione, ricoprendo tuttavia un ruolo differente.\n\u00c8 apparso inoltre nella serie \"CSI,\" \"La signora in giallo e Standoff.\""}
{"id": "5877087", "revid": "290023", "url": "https://it.wikipedia.org/wiki?curid=5877087", "title": "Le M\u00e9t\u00e8que", "text": ""}
{"id": "5877108", "revid": "36426", "url": "https://it.wikipedia.org/wiki?curid=5877108", "title": "Maurizio Pieroni", "text": "Biografia.\nAmbientalista, viene eletto alla Camera dei deputati nel 1992 nelle file de I Verdi. Alle elezioni politiche italiane del 1994 viene eletto al Senato, confermando il seggio a Palazzo Madama anche nel 1996, ricoprendo il ruolo di Capogruppo al Senato dei Verdi nella XIII legislatura. Fece parte della Commissione bicamerale per le riforme istituzionali presieduta da Massimo D'Alema.\n\u00c8 morto a 68 anni."}
{"id": "5877109", "revid": "466539", "url": "https://it.wikipedia.org/wiki?curid=5877109", "title": "Sondre Norheim", "text": "\u00c8 conosciuto per essere l'inventore della tecnica Telemark.\nBiografia.\nSondre Auverson nacque a \u00d8verb\u00f8, e crebbe a Morgedal nel comune di Kviteseid nella contea di Telemark, in Norvegia. Sciare era un'attivit\u00e0 molto popolare a Morgedal, ma Sondre rese lo sci alpino un'attivit\u00e0 ricreativa. Introdusse infatti importanti innovazioni nella tecnologia dello sci, progettando nuove attrezzature, come ad esempio diversi attacchi e sci pi\u00f9 corti con i lati curvi per facilitare le curve. Inoltre progett\u00f2 il Telemark, che \u00e8 il prototipo di tutti gli sci oggi prodotti.\nSondre Norheim era considerato dai suoi contemporanei come un maestro dell'arte dello sci. Egli combin\u00f2 lo sci alpino con il salto e lo slalom. Nel 1868 vinse il primo concorso nazionale di sci a Christiania, battendo concorrenti pi\u00f9 giovani di lui con ampio margine. La sua reputazione crebbe a tal punto che fece conoscere parole norvegesi come sci e slal\u00e5m (slalom) in tutto il mondo."}
{"id": "5877110", "revid": "486946", "url": "https://it.wikipedia.org/wiki?curid=5877110", "title": "MTJ Capuano", "text": ""}
{"id": "5877112", "revid": "767487", "url": "https://it.wikipedia.org/wiki?curid=5877112", "title": "Vanda Milano", "text": ""}
{"id": "5877113", "revid": "729019", "url": "https://it.wikipedia.org/wiki?curid=5877113", "title": "Cella (Varzi)", "text": "Cella \u00e8 una frazione del comune di Varzi posta su un'altura a sud del centro abitato.\nStoria.\nCella (CC C434) \u00e8 nota sin dall'835, quando dipendeva dall'abbazia di Bobbio; \u00e8 pure uno dei luoghi citati nel diploma imperiale del 1164. Nelle divisioni ereditarie tra i Malaspina tocc\u00f2 al ramo di Godiasco, da cui deriv\u00f2 il ramo dei Malaspina di Cella. Il marchesato di Cella comprendeva una lunga striscia di terra sul lato occidentale della valle Staffora, nei comuni di Varzi e Santa Margherita, con centri quali Nivione, Capo di Selva, Casale, Castellaro, Cegni, Cignolo e Negruzzo. Il marchese Barnab\u00f2 Malaspina si ribell\u00f2 agli Sforza nel 1514 e fin\u00ec squartato a Voghera; il marchesato fu confiscato e dato agli Sforza di Santa Fiora, feudatari di Varzi. Nel XVIII secolo il marchesato comprendeva molti comuni, ossia i centri gi\u00e0 citati, che all'inizio del successivo furono concentrati nel comune di Cella, il quale nel 1863 prese il nome di \"Cella di Bobbio\" essendo Bobbio il capoluogo del circondario cui il comune apparteneva. Nel 1929 fu spartito fra Varzi e Santa Margherita di Staffora.\nai giorni nostri deve la sua fama al Tempio della Fraternit\u00e0, chiesa-museo, la cui edificazione \u00e8 iniziata 1952 per opera del cappellano militare Don Adamo Accosa."}
{"id": "5877126", "revid": "767487", "url": "https://it.wikipedia.org/wiki?curid=5877126", "title": "Got to Get (Don Don)", "text": "Got to Get (Don Don) \u00e8 il singolo di debutto da solista di Gabry Ponte, pubblicato nel 2001 e incluso l'anno seguente nell'album \"Gabry Ponte\".\nTracce.\nLato A\nLato B"}
{"id": "5877128", "revid": "585241", "url": "https://it.wikipedia.org/wiki?curid=5877128", "title": "Got to Get", "text": ""}
{"id": "5877133", "revid": "1086846", "url": "https://it.wikipedia.org/wiki?curid=5877133", "title": "Enotria Goliardo Foot-Ball Club 1920-1921", "text": "Questa pagina raccoglie le informazioni riguardanti l'Enotria Goliardo Foot-Ball Club nelle competizioni ufficiali della stagione 1920-1921."}
{"id": "5877143", "revid": "1833487", "url": "https://it.wikipedia.org/wiki?curid=5877143", "title": "Celpenchio", "text": "Celpenchio \u00e8 l'unica frazione del comune di Cozzo in provincia di Pavia. L'abitato sorge all'incrocio delle Strade Provinciali 103 e 119 che collegano il capoluogo con Rosasco e Castelnovetto. Ha una popolazione di circa 50 persone.\nStoria.\nCelpenchio (CC C451), noto fin dal medioevo, \u00e8 citato come \"Cerpente\" nel diploma del 1164 con cui Federico I assegn\u00f2 a Pavia il dominio sulla Lomellina; come \"Cerpenclium\" appare nell'elenco delle terre pavesi del 1250. Attorno al 1400 vi signoreggiava il nobile Batista di Amorscano che nel 1447 giur\u00f2 fedelt\u00e0 a Ludovico di Savoia quando questi occup\u00f2 il borgo. Nel 1465 fu infeudato, insieme a Cozzo, a Pietro \"Gallarati\" alla cui famiglia rimase fino al 1784 quando propriet\u00e0 e castello passeranno ai Bigazzi. Nel 1578, durante la contesa sorta tra i vescovi di Pavia e Vercelli, papa Gregorio XIII conferm\u00f2 Celpenchio e Castelnovetto alla diocesi di Vercelli. Fu comune autonomo e durante il periodo napoleonico ricadde nel distretto di Robbio (Dipartimento dell'Agogna) e quindi in quello di Candia nella provincia piemontese di Lomellina (1818). Nel 1869 il comune fu soppresso e unito a Castelnovetto e venti anni pi\u00f9 tardi, nel 1890, fu aggregato al comune di Cozzo.\nMonumenti e luoghi d'interesse.\nIl castello, la cui costruzione, in mancanza di documenti certi, viene ascritta al XIV sec., ha la forma di ferro di cavallo con il lato aperto rivolto verso Sud-Ovest in direzione del Sesia, uno schema costruttivo pi\u00f9 simile alla villa lombarda che alle strutture difensive coeve.\nL'edificio ha subito negli anni varie modifiche: sulla facciata si possono vedere tre archi murati, testimonianza di un loggiato, e due torrette pensili mozzate alla linea del tetto ma con una caratteristica decorazione a \"dente di sega\", ripresa anche sotto la linea di gronda. Il cortile interno \u00e8 curiosamente sopraelevato rispetto alla campagna circostante. L'edificio, ora adibito ad uso agricolo, \u00e8 stato recentemente ristrutturato in alcune parti.\nChiesa di San Michele, sorge sulla piazza all'incrocio delle tre strade provinciali; attualmente dipende dalla parrocchia di Castelnovetto. Documenti dell'Ottocento riportano l'intitolazione della chiesa ai Santi Pietro e Michele.\nSeguendo la provinciale per Rosasco a nord dell'abitato si estende un'ampia depressione acquitrinosa di circa 50 ettari che costituisce del 1986 la riserva naturale della Garzaia di Celpenchio, dichiarata poi monumento naturale dal 1994."}
{"id": "5877158", "revid": "247222", "url": "https://it.wikipedia.org/wiki?curid=5877158", "title": "Eco della Storia", "text": "Eco della Storia \u00e8 stato un programma televisivo italiano di approfondimento storico, prodotto da Rai Educational e condotto da Gianni Riotta, in onda fra il 2014 e il 2016 il sabato su Rai Storia alle ore 21:30.\nA differenza del successivo \"Gianni Riotta incontra...\" (in onda dal 2016), il programma aveva un taglio tematico piuttosto che biografico: il nuovo programma, infatti, tratta \"temi cari dei protagonisti, [...] studi recenti o [...] fatti d\u2019attualit\u00e0 che abbiano forti risonanze con la storia e la cultura contemporanea\"."}
{"id": "5877159", "revid": "111872092", "url": "https://it.wikipedia.org/wiki?curid=5877159", "title": "Donelasco", "text": "Donelasco \u00e8 una frazione del comune di Santa Maria della Versa posta a nord del centro abitato.\nStoria.\nDonelasco fu da sempre parrocchia, e comune fino al 1929."}
{"id": "5877160", "revid": "122725416", "url": "https://it.wikipedia.org/wiki?curid=5877160", "title": "Borepina", "text": "La borepina \u00e8 un composto eterociclico insaturo a sette termini, uno dei quali \u00e8 un atomo di boro, avente formula bruta C6H7B.\nLa borepina \u00e8 un composto formalmente aromatico in quanto rispetta la regola di H\u00fcckel; ci\u00f2 perch\u00e9 nell'anello tutti e sette gli atomi sono ibridati \"sp\"2 (hanno solo tre legami sigma) e quindi ognuno ha un orbitale \"p\" libero ed essendo 6 gli elettroni \u03c0 totali (uno da ogni C e zero dal boro) la molecola \u00e8 strettamente isoelettronica con lo ione tropilio (C7H7+), che \u00e8 aromatico e pu\u00f2 essere ottenuto stabile nei suoi sali , e la borepina pu\u00f2 essere considerata un derivato del tropilio per sostituzione di un C+ con un atomo di boro . \nIl derivato \"B\"-cloroborepina, che \u00e8 un solido, \u00e8 stato sottoposto all'analisi diffrattometrica ai raggi X e l'anello \u00e8 risultato planare, con una certa alternanza nelle distanze di legame .\nUno studio quantomeccanico computazionale trova che la borepina \u00e8 solo parzialmente aromatica in quanto il boro, essendo meno elettronegativo del carbonio, riesce solo parzialmente a ricevere densit\u00e0 elettronica dal resto dell'anello. Il carattere aromatico \u00e8 generalmente maggiore con sostituenti elettron attrattori sul boro . "}
{"id": "5877163", "revid": "327773", "url": "https://it.wikipedia.org/wiki?curid=5877163", "title": "Sydney Camm", "text": "Contribu\u00ec alla progettazione di numerosi velivoli Hawker, dai biplani degli anni venti del XX secolo fino ai successivi aerei a getto. Uno dei suoi progetti pi\u00f9 celebri \u00e8 l'Hawker Hurricane, uno dei caccia britannici pi\u00f9 importanti della seconda guerra mondiale."}
{"id": "5877165", "revid": "729019", "url": "https://it.wikipedia.org/wiki?curid=5877165", "title": "HC Inter Herstal", "text": "L'Handball Club Inter Herstal \u00e8 una squadra di pallamano maschile belga, con sede a Herstal."}
{"id": "5877169", "revid": "895331", "url": "https://it.wikipedia.org/wiki?curid=5877169", "title": "Ligue francophone de handball", "text": ""}
{"id": "5877170", "revid": "115208233", "url": "https://it.wikipedia.org/wiki?curid=5877170", "title": "Gerre Chiozzo", "text": "Gerre Chiozzo \u00e8 una frazione del comune di Cava Manara posta a sudest del centro abitato verso il Po.\nStoria.\nGerrechiozzo, o \"Gerre Chiozzo\" (CC D992), sorse probabilmente dall'unione di due paesi (era detto infatti \"Gere e Chiozzo\"), di incerta localizzazione: infatti quello che attualmente \u00e8 detto Gerrechiozzo si chiamava un tempo \"Rotto di Rea\". Era uno dei numerosi piccoli comuni del Siccomario, infeudato fino al XVIII secolo ai Beccaria.In questo piccolo territorio trovimo dei piccoli feudi, gestiti al tempo da famiglie facoltose, come un discendente della famiglia dei conti Pilla di San Protaso,(Fiorenzuola), infatti Don Giovanni VIttorio Pilla di San Protaso, classe 1743, si insedio con la sua famiglia nel territorio.Tra il 1707 e il 1743 il confine di Stato tra lo stato sabaudo e il Milanese austriaco passava tra Gerrechiozzo e Cava: dal 1743 anche Gerrechiozzo passava ai Savoia.Nel XIX secolo, aperta la nuova strada del ponte sul Po, attuale statale dei Giovi, su di essa si and\u00f2 sviluppando il nuovo centro di \"Tre Re\", cos\u00ec detto da un'osteria di tale nome, che divenne capoluogo del comune. Nel 1838 a questo comune venne aggregato quello di \"Mezzana Corti\", ma nel 1871 fu abolito e unito a Cava Manara."}
{"id": "5877174", "revid": "247222", "url": "https://it.wikipedia.org/wiki?curid=5877174", "title": "Antonio Morese", "text": ""}
{"id": "5877180", "revid": "254401", "url": "https://it.wikipedia.org/wiki?curid=5877180", "title": "Terrazze di marmo", "text": "Le Terrazze di marmo note anche come Terrazzi di marmo o Terrazzo di marmo (in genovese \"Terrasse de marmao\") ufficialmente Portici di Caricamento furono un'opera architettonica realizzata a Genova da Ignazio Gardella senior. Lunghe 410 metri e larghe 13, si trovavano sul sito delle muragliette di ronda delle vecchie mura cinquecentesche della Citt\u00e0 estendendosi da porta di Vacca a piazza Caricamento nei pressi di palazzo San Giorgio, allora sede della Dogana.\nStoria.\nIl progetto.\nI primi programmi di sistemazione dell'area risalgono all'epoca napoleonica, infatti nel 1811 l'architetto ticinese Gaetano Cantoni realizz\u00f2 due distinti progetti per la demolizione delle vecchie mura cinquecentesche.\nIl 22 dicembre 1822 un Regio Brevetto del Re di Sardegna Carlo Felice di Savoia affid\u00f2 l'incarico di costruire una nuova strada interna alla citt\u00e0 a una commissione del \"Consiglio di Acque e Strade\" dove dal 1818 lavorava come volontario del Genio Civile l'architetto Ignazio Gardella senior, ma tale decisione venne osteggiata dall'ispettore del \"Consiglio Ponti e Strade\" Luca Podest\u00e0, nonno del futuro sindaco e senatore del Regno Andrea Podest\u00e0 che ne decise la demolizione nel 1885. Infine l'ipotesi di realizzare un porticato vicino al porto risale all'ingegnere, politico e militare savonese Agostino Chiodo.\nCostruzione.\nLa fase operativa inizi\u00f2 nell'ottobre del 1835 quando il \"Consiglio Ponti e Strade\" affid\u00f2 all'architetto Gardella senior la progettazione della nuova Via Carlo Alberto con i relativi portici attigui al porto antico. Inizialmente Gardella propose un andamento rettilineo ma l'Autorit\u00e0 portuale blocc\u00f2 il progetto per il timore che eventuali mareggiate avrebbero potuto creare gravi danni al porto.\nQuando Gardella senior ebbe modificato il progetto delle \"Terrazze\" rendendole \"a gomito\" cominci\u00f2 la costruzione; le fondamenta furono fissate ben sei metri sotto il livello del mare con cassoni fuori opera in legno di pino per il fasciame e legno di rovere per l'ossatura. Il legname venne reso impermeabile e galleggiante e fu trasportato via mare e allineato come nel calafataggio, un tradizionale processo di costruzione navale tuttora in uso.\nLe fondamenta vennero quindi ancorate e incatenate per mantenere la posizione e sopra di esse vennero costruiti i pilastri e i setti portanti principali, colmando gli spazi con macerie delle vecchie mura; inoltre tra un cassone l'altro vennero messe anche doppie paratie.\nLa costruzione dell'edificio vero e proprio fu divisa in due lotti nell'ottobre 1836 e affidata all'impresa di Gio Batta Vassallo per la prima met\u00e0 e per la seconda met\u00e0 all'impresario Vitale Rosazza fino alla Darsena. Il cambio dell'impresa di costruzione fu causato dai ritardi e dalle inadempienze dell'impresa di Vassallo che a sua volta port\u00f2 ricorsi contro i tempi di consegna previsti e successivamente all'esonero di quest'ultima dai lavori.\nLe \"Terrazze\" vennero finalmente collaudate nel 1844. Zoccoli e lesena furono costruite in pietra verde della val Varenna di Pegli, capitelli e le 64 arcate in marmo rosa della cave di Drap non lontano da Nizza. La copertura del tetto utilizzabile come passeggiata fu realizzata in marmo di Carrara e il pavimento in arenaria della Spezia.\nIl costo dell'opera fu complessivamente di 8.300.000 di lire dell'epoca di cui cinque milioni impegnati dal comune di Genova, tre dalla Camera di Commercio e mezzo milione dallo Stato.\nI pochi anni di utilizzo.\nLe \"Terrazze di marmo\" furono anche utilizzate come passeggiata dalla borghesia cittadina oltre che dai viaggiatori italiani e stranieri ma furono demolite nel 1885-1886 dopo poco pi\u00f9 di quarant'anni di utilizzo, in primis per allargare via Carlo Alberto (odierna via Antonio Gramsci) e spostare la ferrovia pi\u00f9 verso il mare e quindi per allargare il porto cittadino. Tra i motivi della demolizione fu citato anche il miglioramento dell'igiene pubblica della zona.\nLa realizzazione valse la nomina del Gardella a membro onorario e corrispondente estero del Royal Institute of British Architects di Londra nel 1860, ma ci\u00f2 non contribu\u00ec al loro salvataggio dalla precoce demolizione.\nDimensioni.\nLe misurazioni pi\u00f9 dettagliate delle terrazze risultano quelle del 1847 di Giuseppe Banchero che misur\u00f2 30 arcate dal Palazzo San Giorgio con una lunghezza di 172 metri fino all'angolo; nel secondo tratto risultavano 43 arcate fino a \"Porta di Vacca\" per una lunghezza di 238 metri. La larghezza del porticato entro opera era di 5,10 metri, quella del terrazzo era 12,80 metri (11,30 se misurato sul piano della piazza).\nNel 1854 secondo le misurazioni dello Stefani dal Palazzo San Giorgio all'angolo si contavano 30 archi per lunghezza di 172 metri con una superficie di 6.000 m\u00b2, dall'angolo alla \"Porta di Vacca\" ne risultavano altri 43 per una lunghezza di 238 metri. Il portico interno era alto 8,10 m e le botteghe avevano un tetto a 8,40 m mentre la terrazza utilizzabile come passeggiata era ad una altezza di 11,50 m."}
{"id": "5877182", "revid": "287204", "url": "https://it.wikipedia.org/wiki?curid=5877182", "title": "Puntate di Eco della Storia", "text": "\"Eco della Storia\" consiste in tre serie, ciascuna avente tra le 20 e le 40 puntate. Tutte le puntate sono presenti sul sito di Rai Storia.\nStatistiche.\n\"Aggiornate al 23/07/2016\""}
{"id": "5877183", "revid": "709565", "url": "https://it.wikipedia.org/wiki?curid=5877183", "title": "Episodi di Cyberkidz", "text": "La prima ed unica stagione di Cyberkidz fu prodotta dal 1994 al 1996. In Italia gli episodi sono stati trasmessi da Junior TV a partire dal 1997."}
{"id": "5877211", "revid": "1775883", "url": "https://it.wikipedia.org/wiki?curid=5877211", "title": "Jomsviking (Amon Amarth)", "text": "Jomsviking \u00e8 il decimo album in studio del gruppo svedese Amon Amarth pubblicato il 25 marzo 2016 dalla Metal Blade Records in Nord America e dalla Sony Music nel resto del mondo.\nIl titolo \u00e8 un riferimento ai Vichinghi di Jomsborg ed \u00e8 il primo album inciso senza il batterista Fredrik Andersson che ha abbandonato il gruppo nel 2015; le parti di batteria sono state incise da Tobias Gustafsson."}
{"id": "5877218", "revid": "879165", "url": "https://it.wikipedia.org/wiki?curid=5877218", "title": "WCW Fall Brawl", "text": ""}
{"id": "5877220", "revid": "767487", "url": "https://it.wikipedia.org/wiki?curid=5877220", "title": "Tueur \u00e0 gages", "text": "Tueur \u00e0 gages \u00e8 un film del 1998 diretto da Darezhan Omirbayev. \u00c8 stato presentato alla 51\u00aa edizione del Festival di Cannes nella sezione Un Certain Regard aggiudicandosi il premio di miglior film."}
{"id": "5877222", "revid": "767487", "url": "https://it.wikipedia.org/wiki?curid=5877222", "title": "Amour d'enfance", "text": "Amour d'enfance \u00e8 un film del 2001 diretto da Yves Caumon. \u00c8 stato presentato alla 54\u00aa edizione del Festival di Cannes nella sezione Un Certain Regard aggiudicandosi il premio di miglior film."}
{"id": "5877223", "revid": "767487", "url": "https://it.wikipedia.org/wiki?curid=5877223", "title": "Jiang cheng xia ri", "text": "Jiang cheng xia ri \u00e8 un film del 2006 diretto da Wang Chao. \u00c8 stato presentato alla 59\u00aa edizione del Festival di Cannes nella sezione Un Certain Regard aggiudicandosi il premio di miglior film."}
{"id": "5877226", "revid": "767487", "url": "https://it.wikipedia.org/wiki?curid=5877226", "title": "California Dreamin' (nesf\u00e2r\u0219it)", "text": "California Dreamin' (nesf\u00e2r\u0219it) \u00e8 un film del 2007 diretto da Cristian Nemescu. \u00c8 stato presentato alla 60\u00aa edizione del Festival di Cannes nella sezione Un Certain Regard aggiudicandosi il premio di miglior film."}
{"id": "5877233", "revid": "8596", "url": "https://it.wikipedia.org/wiki?curid=5877233", "title": "California Dreamin' (film)", "text": ""}
{"id": "5877234", "revid": "106332641", "url": "https://it.wikipedia.org/wiki?curid=5877234", "title": "Filmfare Award per la miglior attrice debuttante", "text": "Il Filmfare Award per il miglior debutto femminile viene assegnato dalla rivista \"Filmfare\" come parte dell'annuale premiazione dei Filmfare Awards, dedicati al cinema indiano. La seguente lista mostra i registi vincitori e nominati di ogni anno."}
{"id": "5877237", "revid": "1233442", "url": "https://it.wikipedia.org/wiki?curid=5877237", "title": "Unipol Gruppo Finanziario", "text": ""}
{"id": "5877238", "revid": "212348", "url": "https://it.wikipedia.org/wiki?curid=5877238", "title": "Thomas Szlez\u00e1k", "text": ""}
{"id": "5877239", "revid": "88740", "url": "https://it.wikipedia.org/wiki?curid=5877239", "title": "Paloma (disambigua)", "text": ""}
{"id": "5877241", "revid": "262457", "url": "https://it.wikipedia.org/wiki?curid=5877241", "title": "Melford Spiro", "text": ""}
{"id": "5877242", "revid": "1343733", "url": "https://it.wikipedia.org/wiki?curid=5877242", "title": "Laura Lena Forgia", "text": ""}
{"id": "5877243", "revid": "1343733", "url": "https://it.wikipedia.org/wiki?curid=5877243", "title": "Lena Harva", "text": ""}
{"id": "5877244", "revid": "262457", "url": "https://it.wikipedia.org/wiki?curid=5877244", "title": "George Hanfmann", "text": ""}
{"id": "5877250", "revid": "2519", "url": "https://it.wikipedia.org/wiki?curid=5877250", "title": "Filmfare Award per il miglior debutto femminile", "text": ""}
{"id": "5877254", "revid": "879165", "url": "https://it.wikipedia.org/wiki?curid=5877254", "title": "WCW SuperBrawl", "text": ""}
{"id": "5877257", "revid": "228587", "url": "https://it.wikipedia.org/wiki?curid=5877257", "title": "Mochizuki", "text": ""}
{"id": "5877262", "revid": "36426", "url": "https://it.wikipedia.org/wiki?curid=5877262", "title": "Dispensa", "text": ""}
{"id": "5877265", "revid": "169529", "url": "https://it.wikipedia.org/wiki?curid=5877265", "title": "Dispensa (diritto)", "text": "In diritto la dispensa si distingue dalla deroga in quanto sottrae uno specifico soggetto dall'applicazione della norma, mentre la deroga agisce sulla norma stessa ed ha, quindi, efficacia \"erga omnes\", ossia nei confronti della generalit\u00e0 dei soggetti. \nOrigine.\nLa dispensa consegue all'esercizio di una potest\u00e0 attribuita dall'ordinamento ad un'autorit\u00e0 e, quindi, ad un provvedimento della stessa, mentre la deroga \u00e8 un'espressione della medesima potest\u00e0 normativa in virt\u00f9 della quale \u00e8 stata emanata la norma derogata. Talvolta, peraltro, il termine deroga viene utilizzato come sinonimo di dispensa."}
{"id": "5877286", "revid": "1573940", "url": "https://it.wikipedia.org/wiki?curid=5877286", "title": "Chitawe", "text": "Chitawe \u00e8 un ward dello Zambia, parte della Provincia Orientale e del Distretto di Katete."}
{"id": "5877292", "revid": "767487", "url": "https://it.wikipedia.org/wiki?curid=5877292", "title": "Lundazi", "text": "Lundazi \u00e8 una citt\u00e0 dello Zambia, parte della Provincia Orientale e capoluogo del distretto omonimo.\nAmministrativamente la citt\u00e0 \u00e8 formata da 9 comuni autonomi che ne costituiscono la circoscrizione elettorale (\"constituency\")."}
{"id": "5877304", "revid": "1573940", "url": "https://it.wikipedia.org/wiki?curid=5877304", "title": "Manda Hill", "text": "Manda Hill \u00e8 un ward dello Zambia, parte della Provincia Orientale e del Distretto di Lundazi."}
{"id": "5877306", "revid": "1971044", "url": "https://it.wikipedia.org/wiki?curid=5877306", "title": "The Big Pull", "text": "The Big Pull \u00e8 una miniserie televisiva in sei episodi britannica di genere fantascientifico trasmessa nel 1962, diretta e prodotta da Terence Dudley. La miniserie \u00e8 considerata perduta. La serie, altamente innovativa, tratta il tema dell'invasione aliena senza mostrare mai extraterrestri o mostri, similmente alla miniserie coeva \"A for Andromeda\".\nTrama.\nDurante i primi anni dell'esplorazione spaziale la Terra viene attaccata da una forza aliena invisibile, che colpisce gli esseri umani a coppie di due: uno scompare, l'altro muore. L'umano scomparso riappare sotto controllo mentale alieno.\nLa paura diviene palpabile quando si comprende che il numero di vittime \u00e8 destinato a crescere esponenzialmente. Il tempo tra un attacco e l'altro dimezza e il numero di vittime raddoppia. L'eroe di turno, Sir Robert Nailer, comprende ci\u00f2 assistendo alla pubblicit\u00e0 di una macchina da scrivere, il cui slogan declama: \"Twice the output in half the time\" (\"Il doppio di battute in met\u00e0 tempo\").\nContrariamente alle altre opere appartenenti al genere, la miniserie termina senza un lieto fine, mentre il panico si diffonde, si comprende che ogni tentativo fatto per sconfiggere gli alieni fallisce, gli scienziati sono morti, l'intera popolazione \u00e8 destinata a soccombere in poche ore e non c'\u00e8 nulla che si possa fare per evitarlo.\nProduzione.\n\"The Big Pull\" rappresenta il tentativo da parte della BBC di produrre un'opera di fantascienza adulta sull'onda del successo della saga di Quatermass e di \"A for Andromeda\".\nTrasmissione.\nLa serie \u00e8 stata prodotta e trasmessa dalla BBC a partire dal 9 giugno e fino al 14 luglio del 1962. La miniserie, andata perduta, poich\u00e9 non pi\u00f9 presente negli archivi dell'emittente televisiva britannica, non \u00e8 mai stata doppiata n\u00e9 trasmessa in italiano."}
{"id": "5877307", "revid": "1573940", "url": "https://it.wikipedia.org/wiki?curid=5877307", "title": "Magodi", "text": "Magodi \u00e8 un ward dello Zambia, parte della Provincia Orientale e del Distretto di Lundazi."}
{"id": "5877310", "revid": "1573940", "url": "https://it.wikipedia.org/wiki?curid=5877310", "title": "Susa (Zambia)", "text": "Susa \u00e8 un ward dello Zambia, parte della Provincia Orientale e del Distretto di Lundazi."}
{"id": "5877311", "revid": "22475", "url": "https://it.wikipedia.org/wiki?curid=5877311", "title": "Specie di Encyclia", "text": "Elenco delle specie di \"Encyclia\""}
{"id": "5877316", "revid": "1573940", "url": "https://it.wikipedia.org/wiki?curid=5877316", "title": "Luwerezi", "text": "Luwerezi \u00e8 un ward dello Zambia, parte della Provincia Orientale e del Distretto di Lundazi."}
{"id": "5877323", "revid": "729019", "url": "https://it.wikipedia.org/wiki?curid=5877323", "title": "Huntington (metropolitana di Washington)", "text": "Huntington \u00e8 una stazione della metropolitana di Washington, capolinea meridionale della linea gialla. Si trova ad Huntington, in Virginia, e serve la parte meridionale della contea di Fairfax.\n\u00c8 stata inaugurata il 17 dicembre 1983, contestualmente all'apertura del tratto oltre la stazione National Airport. \u00c8 stata la prima stazione inaugurata nella contea di Fairfax e la prima oltre la Capital Beltway.\nLa stazione \u00e8 dotata di un parcheggio da 3617 posti ed \u00e8 servita da autobus dei sistemi Metrobus (anch'esso gestito dalla WMATA) e Fairfax Connector."}
{"id": "5877327", "revid": "729019", "url": "https://it.wikipedia.org/wiki?curid=5877327", "title": "Eisenhower Avenue", "text": "Eisenhower Avenue \u00e8 una stazione della metropolitana di Washington, situata sulla linea gialla. Si trova ad Alexandria, in Virginia.\n\u00c8 stata inaugurata il 17 dicembre 1983, contestualmente all'apertura del tratto National Airport-Huntington."}
{"id": "5877344", "revid": "109909146", "url": "https://it.wikipedia.org/wiki?curid=5877344", "title": "Episodi di Love (prima stagione)", "text": "La prima stagione della serie televisiva Love \u00e8 stata pubblicata simultaneamente il 19 febbraio 2016 in tutti i territori in cui Netflix \u00e8 disponibile.\nL'inizio.\nTrama.\nGus lascia la fidanzata Natalie quando lei confessa di averlo tradito. Da single a Springwood comincia a socializzare con i vicini ventenni e si trova coinvolto in un m\u00e9nage \u00e0 trois. Mickey rompe con Eric (un cocainomane che vive con i genitori) e sotto effetto del sonnifero Ambien partecipa a una cerimonia di mezzanotte presso la Casa della Beatitudine. Gus e Mickey si incontrano il mattino seguente in un alimentari aperto 24 ore su 24: lei non ha con s\u00e9 il portafoglio e lui si offre di pagarle caff\u00e8 e sigarette.\nUna lunga giornata.\nTrama.\nMickey vuole restituire i soldi a Gus. Camminano verso casa sua ma, una volta arrivati, lei si rende conto di aver dimenticato il portafoglio alla Casa della Beatitudine. Quindi offre un passaggio in auto a Gus, ma prima i due si fermano a recuperare il portafoglio, fumare green crack, fare colazione da Rally's. Per sbaglio, invece del proprio, Gus d\u00e0 a Mickey l'indirizzo di Natalie. Lei \u00e8 sorpresa di vederlo l\u00ec, e tra Gus e la ex comincia una brutta discussione. Natalie gli confessa di aver mentito: non l'ha mai tradito, ma ha inventato quella scusa per farsi lasciare. Mickey recupera i vecchi scatoloni di Gus e i due ripartono verso l'indirizzo giusto. Per strada Gus getta dal finestrino i suoi vecchi blu-ray disc, riservando a ognuno un commento sarcastico: \"Pleasantville\", \"Pretty Woman\", \"Quei bravi ragazzi\", \"Toy Story 3\", \"Tutta colpa dell'amore\", \"What Women Want - Quello che le donne vogliono\", \"Harry, ti presento Sally...\", la terza stagione di \"Homeland - Caccia alla spia\"... Alla fine Mickey mette a letto Gus, gli rimbocca le coperte e accetta di lasciargli il suo numero.\nLa prova.\nTrama.\nIl mattino seguente, appena sveglio, Gus manda un messaggio a Mickey. Mentre aspetta con ansia una risposta va al lavoro, dove una sua alunna molto distratta e sotto pressione (la baby star Arya) deve sostenere l'esame di stato ERB. Se non superer\u00e0 l'esame dovr\u00e0 smettere di recitare per trenta giorni lavorativi e la produzione non pu\u00f2 permetterselo, quindi in caso di esito negativo Gus sar\u00e0 licenziato in tronco. Per salvarsi Gus trucca l'esame. Intanto, il dottor Greg flirta con Mickey e lei teme che se non dovesse cedere alle \"avances\" potrebbe perdere il lavoro. Ha un rapporto sessuale con lui, ma poi si rende conto di averlo giudicato male ed essere saltata a conclusioni sbagliate. Nel pomeriggio, tornata a casa, risponde al messaggio di Gus.\nLa festa.\nTrama.\nMickey invita Gus a una festa a casa dei suoi amici Shaun e Brian, a Echo Park (Los Angeles). Lui \u00e8 entusiasta e si presenta in perfetto orario, ma \u00e8 il primo ad arrivare cos\u00ec nell'attesa si offre di pulire i mobili da giardino. Poi la festa decolla e, in ritardo, arriva anche Mickey che per\u00f2 scarica Gus appena vede il suo ex Dustin. Pi\u00f9 tardi, a dichiararle tutto il suo amore, arriva anche Eric e i due ex finiscono per azzuffarsi. Trovarsi faccia a faccia con gli errori del passato spinge Mickey a darsi all'alcol e poi lanciarsi in piscina. Gus arriva di corsa ad aiutarla e davanti alle sue premure Mickey gli dice che sarebbe il ragazzo perfetto per Bertie.\nL'appuntamento.\nTrama.\nDopo circa diciotto mesi, Mickey affronta di nuovo il suo primo giorno da sobria, cercando di tenersi impegnata per non cedere all'alcol. Gus porta Bertie a cena da Tucker's, un ristorante elegante, ma l'appuntamento \u00e8 disastroso e i due decidono di restare solo amici. A fine serata Gus chiede a Mickey di non spingerlo pi\u00f9 verso altre ragazze e lei lo bacia.\nAndy.\nTrama.\nGus e Mickey si accordano per un'uscita di mezzanotte. Alla stazione radiofonica il dottor Greg si lamenta perch\u00e9 le chiamate degli ascoltatori del \"Lavoro del cuore\" sono poco interessanti e propone di trasmettere telefonate fatte dall'interno, non del tutto reali. Invece durante la sua telefonata Mickey chiede consiglio su Gus e finisce per esporsi troppo. Il dottor Greg le suggerisce di sconfiggere i suoi demoni interiori prima di intraprendere una nuova relazione. Dopo il lavoro, al pub con Shaun e i suoi amici, conosce Andy: insieme assumono ecstasy e si perdono nella metropolitana. Intanto le riprese notturne di \"Wichita\" durano pi\u00f9 del previsto e Gus d\u00e0 un consiglio vincente a Heidi, che la aiuta a restare pi\u00f9 a lungo nella serie. Alla fine Gus e Mickey decidono di uscire l'indomani per un vero appuntamento.\nMagia.\nTrama.\nGus e Mickey hanno un rapporto sessuale e poi escono per un vero appuntamento. Gus la porta a cena fuori e a vedere gli spettacoli del Magic Castle, un club privato di cui lui \u00e8 membro, dove si esibiscono i migliori maghi del mondo. Ma Mickey non crede nella magia e la serata prende una piega inaspettata.\nTitoli di coda.\nTrama.\nMickey \u00e8 scortese con Gus e, quando lui la invita alla serata con i suoi amici, lei gli risponde che scrivere canzoni a tema per i titoli di coda dei film \u00e8 una cosa stupida. Poi si sente in colpa e cerca di recuperare, ma rende solo la situazione pi\u00f9 strana e imbarazzante. Heidi si autoinvita alla serata, piace a tutti e alla fine va a letto con Gus.\nLa lettura.\nTrama.\nMickey propone a Bertie di visitare i Mar Vista Studios, ma \u00e8 solo una scusa per vedere Gus. Lui non gradisce la visita a sorpresa (proprio nel giorno in cui il copione di prova che aveva scritto per \"Wichita\" viene acquistato e la carriera da sceneggiatore che sognava sembra potersi realizzare davvero) e i due hanno una vivace discussione davanti ai colleghi di Gus. Bertie, piantata in asso da Mickey, torna a casa con Randy.\nLa fine dell'inizio.\nTrama.\nGus partecipa a una riunione di sceneggiatura sul suo episodio per \"Wichita\", ma offende i colleghi e la serie, e viene licenziato. Arya convince Susan Cheryl a riassumerlo solo come tutor. Ma intanto anche il personaggio di Heidi viene fatto fuori e i due decidono di troncare la relazione. Mickey comincia a frequentare un gruppo di sostegno per dipendenti dal sesso e dall'amore."}
{"id": "5877345", "revid": "729019", "url": "https://it.wikipedia.org/wiki?curid=5877345", "title": "Mario Adorati", "text": "Biografia.\nArruolatosi come allievo Carabiniere nel 1946 frequent\u00f2 il corso presso la Legione Allievi Carabinieri. Nel corso della sua carriera militare ha prestato servizio in numerosi reparti nel Centro, in Nord e nel Sud Italia. Destinato all'inizio degli anni Sessanta alla Stazione Carabinieri di Bellaria-Igea Marina vi rimase sino all'inizio degli anni Ottanta terminando il proprio servizio presso il Comando Legione Carabinieri di Bologna. Morto il 3 aprile 1996 per cause naturali \u00e8 stato sepolto nel cimitero di Bellaria-Igea Marina.\nNel corso delle iniziative promosse per celebrare il bicentenario di fondazione dell'Arma dei Carabinieri, il 17 luglio 2014 nella chiesa di San Martino di Bordonchio in Bellaria-Igea Marina si \u00e8 tenuta una messa in memoria dell'Appuntato Mario Adorati a cui ha preso parte il Comandante della Legione Carabinieri \"Emilia-Romagna, il Generale di Brigata Antonio Paparella, i vertici dell'Arma della provincia di Rimini, il sindaco della localit\u00e0 balneare e l'Associazione Nazionale Carabinieri insieme ai familiari del militare scomparso. A seguire, un picchetto armato ha reso gli onori militari nella deposizione di un simbolo floreale alla tomba del decorato."}
{"id": "5877347", "revid": "21880", "url": "https://it.wikipedia.org/wiki?curid=5877347", "title": "Artorima erubescens", "text": "Artorima erubescens \u00e8 una orchidea della sottofamiglia Epidendroideae (trib\u00f9 Epidendreae, sottotrib\u00f9 Laeliinae), endemica del Messico. \u00c8 l'unica specie nota del genere Artorima."}
{"id": "5877348", "revid": "21880", "url": "https://it.wikipedia.org/wiki?curid=5877348", "title": "Artorima", "text": ""}
{"id": "5877350", "revid": "305330", "url": "https://it.wikipedia.org/wiki?curid=5877350", "title": "Feels Like the First Time", "text": "Feels Like the First Time \u00e8 il singolo di debutto dei Foreigner. \u00c8 stata scritta dal chitarrista Mick Jones e pubblicata nell'album d'esordio del gruppo \"Foreigner\" nel 1977. Il singolo ha raggiunto il quarto posto della Billboard Hot 100 negli Stati Uniti."}
{"id": "5877356", "revid": "1048993", "url": "https://it.wikipedia.org/wiki?curid=5877356", "title": "Carlo Di Carlo", "text": "Biografia.\nInizia a occuparsi di cinema negli anni sessanta, dirigendo le riviste cinematografiche \"Film selezione\" (1959-63) e \"TVC\" (1964-66). Debutta alla regia nel 1961 con il cortometraggio \"La menzogna di Marzabotto\", in collaborazione con lo scrittore Roberto Roversi.\nTrasferitosi a Roma, diviene aiuto regista di Pier Paolo Pasolini nei film \"Mamma Roma\", \"La ricotta\" e \"La rabbia\". Alla fine degli anni sessanta inizia una lunga collaborazione con il regista Michelangelo Antonioni, accanto al quale partecipa come aiuto regista ai film \"Blow-Up\", \"Zabriskie Point\", \"Chung Kuo, Cina\", \"\", \"Il mistero di Oberwald\" e \"Al di l\u00e0 delle nuvole\". Ad Antonioni dedica diversi saggi monografici, la cura di una retrospettiva completa al Festival di Venezia 2002 e i documentari \"Lo sguardo di Michelangelo\" (2002) e \"Antonioni su Antonioni\" (2008).\nDi Carlo dirige il suo primo lungometraggio nel 1977, \"Per questa notte\", tratto da un romanzo di Juan Carlos Onetti, che viene presentato al Festival di Cannes 1978 nella sezione Semaine de la critique.\nCollabora a lungo con la Rai e con l'Istituto Luce per cui realizza numerosi documentari d'archivio. \u00c8 inoltre curatore delle edizioni italiane di film internazionali, tra cui \"Heimat\" di Edgar Reitz (1985) e la serie de \"il Decalogo\" di Krzysztof Kie\u015blowski (1991). Nel 2010 riceve il Nastro d'argento alla carriera e il Premio Vittorio De Sica."}
{"id": "5877360", "revid": "762947", "url": "https://it.wikipedia.org/wiki?curid=5877360", "title": "Nederlands Dans Theater", "text": "Nederlands Dans Theater (NDT) \u00e8 una compagnia olandese di danza contemporanea con sede nel Lucent Danstheater a L'Aia. Oltre che nella sede principale, l'NDT si esibisce su altre scene nei Paesi Bassi, come il Het Muziektheater di Amsterdam e il Stadsschouwburg di Nimega.\nFondazione.\nL'NDT viene fondato nel 1959 da Benjamin Harkarvy, Aart Verstegen e Carel Birnie insieme a un gruppo di 18 membri del Dutch National Ballet (\"Het Nederlands Ballet\", diretto da Sonia Gaskell). La loro intenzione \u00e8 rompere con lo stile tradizionale della compagnia di provenienza, sperimentare nuove idee e esplorare nuove forme e tecniche di danza. Nel 1961 l'NDT ottiene finanziamenti dalla citt\u00e0 dell'Aia e dal governo olandese. \nNegli anni Sessanta, sotto la direzione di Hans van Manen, il repertorio della compagnia si arricchisce di balletti classici e riceve una forte impronta dalla danza statunitense contemporanea. La compagnia ottiene riconoscimento e successo internazionale, ma all'inizio degli anni Settanta alcuni conflitti nella direzione la lasciano senza una guida definita fino al 1975, quando Ji\u0159\u00ed Kyli\u00e1n prende la direzione artistica. Nel 1987 l'NDT si insedia nei nuovi locali del Lucent Danstheater all'Aia.\nMembri fondatori.\nMolti membri fondatori del NDT hanno lasciato una traccia importante nella danza. Fra questi:\nIl gruppo di fondatori include anche:\nCoreografi stabili della compagnia.\nJi\u0159\u00ed Kyli\u00e1n, Paul Lightfoot e Sol Le\u00f3n (agli ultimi due ci si riferisce congiuntamente con il nome \"Lightfoot Le\u00f3n\").\nCoreografi ospiti.\nIl Nederlands Dans Theater collabora intensamente con celebri coreografi esterni fra i quali Hans van Manen, Johan Inger, Crystal Pite, Luk\u00e1\u0161 Timulak, Cayetano Soto, Marco Goecke, Medhi Walerski, Ohad Naharin, Tero Saarinen, Wayne McGregor, Juliano Nunes e William Forsythe.\nTre compagnie.\nNDT I.\nIl Nederlands Dans Theater I (28 danzatori), fondato nel 1959, \u00e8 una compagnia che riscuote grande successo internazionale. I danzatori hanno tutti la qualit\u00e0 di solisti e non sono divisi in categorie. Oltre alle creazioni di Ji\u0159\u00ed Kyli\u00e1n e Lightfoot Le\u00f3n, il repertorio del Nederland Dans Theater I include un grande numero di lavori di celebri coreografi internazionali quali Nacho Duato, Mats Ek, William Forsythe e Ohad Naharin.\nNDT II.\nIl Nederlands Dans Theater II (16 danzatori), fondato nel 1978, comprende danzatori fra i 17 e i 22 anni di et\u00e0. Il suo primo nome \u00e8 stato \"De Springplank\" (\"Il trampolino di lancio\"). Oltre a balletti di Hans van Manen e Ji\u0159\u00ed Kyli\u00e1n il gruppo esegue lavori di giovani coreografi di talento. Nel suo spirito pionieristico, l'ensemble cerca sempre di dare spazio a idee nuove e coraggiose.\nNDT III.\nNel 1991, per iniziativa di Ji\u0159\u00ed Kyli\u00e1n \u00e8 stato istituito un ensemble di danzatori di et\u00e0 superiore a 40 anni, che \u00e8 diventato subito una leggenda nel mondo della danza. Tuttavia, a causa della mancanza di finanziamenti strutturali, l'attivit\u00e0 regolare del gruppo \u00e8 stata interrotta nel 2006 su decisione del consiglio di amministrazione.\nRepertorio.\nOltre ai lavori di Ji\u0159\u00ed Kyli\u00e1n e Lightfoot Le\u00f3n, l'NDT esegue coreografie di Jacopo Godani, Ohad Naharin, Mats Ek, William Forsythe e Crystal Pite. NDT I e II fanno regolarmente tourn\u00e9e in tutto il mondo.\n50\u00ba anniversario.\nL'NDT ha celebrato il suo 50\u00ba anniversario nell'estate del 2009 con uno spettacolo creato per l'occasione in cui NDT I e II si sono esibiti congiuntamente in un tributo ai fondatori della compagnia. L'Holland Dance Festival del 2009 \u00e8 stato interamente dedicato all'anniversario dell'NDT.\nRiconoscimenti.\nIl Nederlands Dans Theater, i suoi coreografi, i danzatori e l'intera compagnia hanno ricevuto numerosi riconoscimenti.\nOltre a G\u00e9rard Lema\u00eetre, anche Hans van Manen e Ji\u0159\u00ed Kyli\u00e1n sono stati insigniti dell'Ordine di Orange Nassau dalla Regina Beatrice.\nNei Paesi Bassi il Nederlands Dans Theater ha ricevuto per dodici volte il premio VSCD (\"Vereniging van Schouwburgen en Concertgebouw Directies\"), e per due volte il premio Zwaan per \"migliore performance di danza\" (Parvaneh Scharafali nel 2005 e Medhi Walerski nel 2013) e per \"migliore coreografia\" (Lightfoot Le\u00f3n, 2006).\nTra i premi internazionali sono da ricordare il premio Nijinsky e le distinzioni guadagnate al prestigioso Festival Internazionale di Edimburgo da Hans van Manen, Jir\u00ed Kyli\u00e1n e dall'intero NDT I."}
{"id": "5877362", "revid": "752526", "url": "https://it.wikipedia.org/wiki?curid=5877362", "title": "Fiume Orkhon", "text": ""}
{"id": "5877365", "revid": "1305772", "url": "https://it.wikipedia.org/wiki?curid=5877365", "title": "No (Meghan Trainor)", "text": "No \u00e8 un singolo della cantante statunitense Meghan Trainor, pubblicato il 4 marzo 2016 come primo estratto dal secondo album in studio \"Thank You\".\nSuccesso commerciale.\nNella sua prima settimana il singolo vende 113.000 copie negli Stati Uniti, debuttando cos\u00ec alla 11\u00aa posizione della \"Billboard Hot 100\". Dopo aver subito un calo di una posizione, il singolo, nella sua terza settimana di presenza, riesce ad entrare a far parte della top 10 e consegue la vetta della \"Digital Songs\" nella stessa settimana grazie ad un incremento del 35% (128.000 unit\u00e0)."}
{"id": "5877367", "revid": "599013", "url": "https://it.wikipedia.org/wiki?curid=5877367", "title": "Lino De Benetti", "text": "Biografia.\nLaureato in Scienze religiose, \u00e8 stato pastore della Chiesa valdese. Eletto alla Camera dei deputati nel 1992 nel collegio di Genova con I Verdi; viene riconfermato anche nel 1994 e poi nel 1996 nel collegio uninominale di Genova-Campomorone, come esponente verde prima nella coalizione dei Progressisti e poi de L'Ulivo. A Montecitorio fa parte della Commissione Finanze per tutti i nove anni del suo mandato.\nNel 2001, assieme a Edo Ronchi e Luigi Manconi, abbandona i Verdi per fondare l'associazione \"Sinistra Ecologista\" aderendo poi ai Democratici di Sinistra. In seguito allo scioglimento dei DS, nel 2007 aderisce al Partito Democratico."}
{"id": "5877368", "revid": "767487", "url": "https://it.wikipedia.org/wiki?curid=5877368", "title": "Richard Davis", "text": "Musicista jazz, ha collaborato, tra gli altri, con Eric Dolphy nell'album \"Out to Lunch!\" e con Van Morrison in \"Astral Weeks\"."}
{"id": "5877369", "revid": "1305772", "url": "https://it.wikipedia.org/wiki?curid=5877369", "title": "Richard Davis (disambigua)", "text": ""}
{"id": "5877371", "revid": "132266", "url": "https://it.wikipedia.org/wiki?curid=5877371", "title": "Arpione", "text": ""}
{"id": "5877382", "revid": "547034", "url": "https://it.wikipedia.org/wiki?curid=5877382", "title": "Il Gatto con gli stivali (serie animata)", "text": " \u00e8 una serie a cartoni animati giapponese diretta da Susumu Ishizaki, ispirata alla fiaba di Charles Perrault, prodotta nel 1992 da Enoki Film.\nLa serie \u00e8 stata trasmessa in Giappone dal network TV Tokyo nel 1992, mentre in Italia da Italia 1 il 29 giugno 1993, per un totale di 26 episodi.\nQuesta serie anime probabilmente avr\u00e0 avuto un solo passaggio televisivo, quindi \u00e8 considerato un anime raro (anche in Giappone); spesso viene confuso con la trilogia di film d'animazione giapponese dall'omonimo titolo prodotti dalla Toei Animation qualche anno prima.\nTrama.\nLa trama riprende la fiaba classica del \"Gatto con gli stivali\".\nSigle.\nSigla di apertura: 8\u30d3\u30fc\u30c8\u306e\u30a8\u30c1\u30e5\u30fc\u30c9 (\"8 biito no echiyudo\" o \"lo studio degli 8 battiti\")\ncantata da Mika Chiba, testo di MASAGORO (\u307e\u3055\u3054\u308d), compositore REMOTE, arrangiamento di Kunihiko Ryo (\u6881\u90a6\u5f66).\nSigla di chiusura: Heart to Heart\ncantata da Mika Chiba, testo di MASAGORO (\u307e\u3055\u3054\u308d), compositore e arrangiamento di Kunihiko Ryo (\u6881\u90a6\u5f66).\nSigla italiana\nIl Gatto con gli stivali, musica di Carmelo Carucci, testo di Alessandra Valeri Manera, \u00e8 cantata da Cristina D'Avena."}
{"id": "5877383", "revid": "1305772", "url": "https://it.wikipedia.org/wiki?curid=5877383", "title": "Cold as Ice (Foreigner)", "text": "Cold as Ice \u00e8 il secondo singolo estratto dall'album di debutto dei Foreigner nel 1977.\n\u00c8 diventata una delle canzoni pi\u00f9 famose del gruppo, avendo raggiunto il sesto posto della Billboard Hot 100 e ottenuto un successo duraturo nel corso degli anni."}
{"id": "5877387", "revid": "1573940", "url": "https://it.wikipedia.org/wiki?curid=5877387", "title": "Gerbilliscus brantsii", "text": "Il gerbillo dell'Highveld (Gerbilliscus brantsii ) \u00e8 un roditore della famiglia dei Muridi diffuso nell'Africa meridionale.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 96 e 164\u00a0mm, la lunghezza della coda tra 103 e 186\u00a0mm, la lunghezza del piede tra 19 e 47\u00a0mm, la lunghezza delle orecchie tra 12 e 34\u00a0mm e un peso fino a 126\u00a0g.\nAspetto.\nLa pelliccia \u00e8 lunga, soffice e arruffata. Le parti superiori variano dal bruno-rossastro chiaro al rossiccio con dei riflessi brunastri, mentre le parti inferiori variano da una sottospecie all'altra, essendo bianche in \"G.b.griquae\", grigio-giallastre in \"G.b.ruddi\" e bianche con delle chiazze grigio-giallastre sul petto in \"G.b.brantsii\". La testa \u00e8 stretta, con un naso appuntito, le vibrisse lunghe, gli occhi grandi e il mento biancastro. Le orecchie sono allungate, marroni scure e con la punta arrotondata. La coda \u00e8 lunga come la testa ed il corpo o talvolta pi\u00f9 corta, dello stesso colore del dorso sopra, bianca sotto e con un ciuffo di peli bianchi all'estremit\u00e0. Il cariotipo \u00e8 2n=44 FN=66.\nBiologia.\nComportamento.\n\u00c8 una specie terricola e notturna. Forma colonie, con diversi individui che vivono uno accanto all'altro. Si muove saltando con tutte e quattro le zampe. Scava complessi sistemi di cunicoli nel terreno sabbioso morbido. Una tana pu\u00f2 avere diverse entrate e gallerie lunghe circa 45-60\u00a0cm che si incrociano sottoterra e un nido. La massima profondit\u00e0 delle tane \u00e8 di circa 20\u00a0cm e la lunghezza totale di 6\u00a0m. \nAlimentazione.\nSi nutre principalmente di piante, incluse radici e parti verdi, gli insetti sono circa il 5% della dieta nel Kalahari meridionale. Durante la stagione calda vengono mangiate pi\u00f9 piante verdi che bianche. Questi animali hanno un significativo effetto nella vegetazione locale, la biomassa vegetale appare pi\u00f9 rarefatta in prossimit\u00e0 delle loro tane. \nRiproduzione.\nSi riproduce durante tutto l'anno con picchi al termine della stagione secca fredda. Danno alla luce 1-5 piccoli alla volta dopo 22 giorni di gestazione. Alla nascita pesa 4,6\u00a0g, gli occhi si aprono dopo 16-20 giorni di vita. Vengono svezzati dopo 28\u00a0giorni. Le femmine possono avere cinque o sei cucciolate all'anno.\nDistribuzione e habitat.\nQuesta specie \u00e8 diffusa nell'Africa meridionale, dall'Angola sud-orientale e lo Zambia sud-occidentale fino al Sudafrica.\nVive in ambienti con terreno sabbioso coperto con erba, boscaglia e boscaglie aperte. Si trova anche in terreni umidi intorno a paludi e acquitrini, talvolta usando gallerie di ratti talpa del genere \"Cryptomys\". Non \u00e8 presente in terreni solidi stabili o con sabbia molto morbida.\nTassonomia.\nSono state riconosciute 3 sottospecie:\nStato di conservazione.\nLa IUCN Red List, considerato il vasto areale e la popolazione numerosa, classifica \"G.brantsii\" come specie a rischio minimo (LC)."}
{"id": "5877389", "revid": "110157", "url": "https://it.wikipedia.org/wiki?curid=5877389", "title": "Lega B 2005 (football americano)", "text": "La Lega B 2005 \u00e8 stata la 14\u00aa edizione del campionato di football americano di secondo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:"}
{"id": "5877391", "revid": "287204", "url": "https://it.wikipedia.org/wiki?curid=5877391", "title": "Maria Cuadra", "text": ""}
{"id": "5877393", "revid": "287204", "url": "https://it.wikipedia.org/wiki?curid=5877393", "title": "Pantelis Kafes", "text": ""}
{"id": "5877394", "revid": "1856513", "url": "https://it.wikipedia.org/wiki?curid=5877394", "title": "Susi Air", "text": "La PT ASI Pudjiastuti Aviation, operante con il nome di Susi Air, \u00e8 una compagnia aerea di linea e charter con sede a Pangandaran, sull'isola di Giava, Indonesia. Il 60% delle attivit\u00e0 della compagnia serve regolari rotte commerciali, la restante parte opera voli charter.\nLa compagnia, al momento, opera da diverse basi sparse nell'arcipelago indonesiano. La Susi Air \u00e8 stata inserita dalla direzione generale dell'aviazione civile indonesiana (\"Direktorat Jenderal Perhubungan Udara\") nella categoria 2 per la qualit\u00e0 della sicurezza.\nStoria.\nLa Susi Air fu fondata alla fine del 2004 da Susi Pudjiastuti, ed era inizialmente finalizzata al trasporto cargo di pesce della societ\u00e0 sorella \"PT ASI Pudjiastuti\", poich\u00e9 il trasporto via terra fino a Giacarta durava circa 12 ore, troppo per mantenere freschi i prodotti, destinati principalmente a ristoranti e commercianti.\nIl terremoto del 2004 sotto l'Oceano Indiano provoc\u00f2 diversi tsunami lungo le coste occidentali di Sumatra. I due nuovi Cessna Grand Caravan, appena ordinati dalla Susi Air, vennero immediatamente richiesti in servizio per trasportare equipaggiamenti e medicine per le agenzie umanitarie. Uno dei due velivoli fu il primo in assoluto ad atterrare ad Aceh dopo lo tsunami.\nNel corso del 2005 gli aerei della Susi Air svolsero servizi charter per conto di alcune ONG ad Aceh e nel giro di poco tempo la compagnia guadagn\u00f2 soldi sufficienti per l'acquisto di un altro aeroplano nel 2006.\nIl terzo Grand Caravan permise di iniziare voli di linea da Medan, la capitale di Sumatra Settentrionale. Alla fine del 2006, questo aereo venne spostato a Jayapura, Papua, dove venne stabilita una base in uno dei territori pi\u00f9 impegnativi e stimolanti al mondo dal punto di vista del volo.\nUn quarto Grand Caravan venne aggiunto alla flotta all'inizio del 2007, insieme all'introduzione di un nuovo velivolo, il Diamond DA42, da utilizzare sia per voli charter sia per l'addestramento dei propri piloti. Entro la fine del 2007 ulteriori quattro Grand Caravan si aggiunsero alla flotta, insieme a due nuovi Pilatus PC-6 Turbo Porter.\nNel 2008 venne aggiunto alla flotta un Diamond DA40, utilizzato dalla Susi Air Flying School basata nel quartier generale della compagnia a Pangandaran, Giava Occidentale, promuovendo in tal modo l'addestramento di piloti locali. Il nono ed il decimo Grand Caravan arrivarono rispettivamente a maggio ed a settembre, continuando la crescita della compagnia. Ad ottobre il Diamond DA40 ebbe una piantata motore e fu costretto ad un atterraggio forzato vicino Bandung.\nNell'aprile del 2009 arriv\u00f2 il primo Grand Caravan equipaggiato con strumentazione Garmin G1000 e un secondo lo segu\u00ec poco dopo. A luglio dello stesso anno si aggiunse alla flotta il primo Piaggio P180 Avanti.\nLa Susi Air \u00e8 nota in Indonesia per assumere piloti stranieri oltreoceano, prevalentemente da molti paesi occidentali a causa della mancanza di piloti locali. In Indonesia vigono severi regolamenti riguardo al numero di impiegati stranieri che una societ\u00e0 pu\u00f2 assumere, tuttavia, in un articolo di giornale del 2011, Susi Pudjiastuti dichiarava che dei suoi 179 piloti, ben 175 erano stranieri.\nDestinazioni.\nLa Susi Air opera voli charter da quattro basi principali, Medan (Sumatra Settentrionale), Giacarta Orientale (Giacarta), Balikpapan (Kalimantan Orientale) e Jayapura (Papua). Opera voli regolari interni tra le varie regioni dell Indonesia.\nFlotta.\nSusi Air \u00e8 il principale utilizzatore di Cessna Grand Caravan nell'area Asia Pacifica: questi aerei costituiscono la maggior parte della flotta:\nIncidenti.\nNell'ottobre 2008, un Diamond DA40 (PK-VVL) della Susi Air effettu\u00f2 un atterraggio d'emergenza sul poligono di tiro del centro di addestramento collinare della Fanteria dell'Esercito, a circa 40 chilometri dalla citt\u00e0 di Bandung. Il pilota fu costretto all'atterraggio d'emergenza a causa della rottura della pompa del carburante. Nell'impatto con il terreno, l'elica rimase danneggiata. Oltre al pilota, a bordo del velivolo erano presenti anche due meccanici, per riparare un altro aereo rimasto fermo a terra all'aeroporto di Nusawiru.\nSull'incidente venne aperta un'indagine da parte dell\"'Indonesian National Transportation Safety Committee\". L'indagine conferm\u00f2 che l'incidente fu causato dal mancato afflusso di carburante al motore a causa della rottura della pompa del carburante, ma port\u00f2 anche alla luce il fatto che il pilota non era in possesso della licenza indonesiana di pilota. La Commissione, da una parte ammon\u00ec la Susi Air richiedendo assicurazione che i propri piloti fossero in possesso delle necessarie licenze di volo nazionali, dall'altra rivolse un invito alla Thielert, la ditta produttrice del motore, ad effettuare i necessari controlli in maniera da prevenire il verificarsi di simili incidenti.\nIl 9 settembre 2011, un Cessna Grand Caravan (PK-VVE) venne distrutto a seguito di uno schianto nel distretto di Pasema, Indonesia. Entrambi i piloti perirono nell'incidente. L'aereo stava trasportando quattro barili pieni di Diesel ed alcune merci da Wamena ad un remoto villaggio senza arrivare a destinazione. I rottami vennero ritrovati sulle montagne nel distretto di Yahukimo.\nLo stesso giorno, il 9 settembre 2011, un altro Cessna Grand Caravan (PK-BVQ) fin\u00ec erroneamente la sua corsa fuori pista presso l'aeroporto El Tari di Kupang, probabilmente a causa di una gomma che rimase a terra durante l'atterraggio. Il velivolo, all'arrivo del personale di terra, venne spinto via in maniera tale da poter riaprire la pista. Dalle immagini scattate, sembrerebbe proprio che il Cessna sia uscito di pista finendo la sua corsa nell'erba. L'incidente, tuttavia, caus\u00f2 la chiusura della pista per 50 minuti, costringendo due Boeing 737 a dirottare verso l'aeroporto di Makassar, Sulawesi.\nIl 23 novembre 2011 un altro Cessna Grand Caravan (PK-VVG) si schiant\u00f2 dopo una riattaccata all'aeroporto di Sugapa, Papua, causando la morte del copilota e gravi ferite al comandante, gli unici due a bordo del velivolo impiegato in un trasporto merci. L'incidente fu causato per evitare un pedone distratto che attraversava la pista del villaggio sulle montagne di Bintang, Papua Occidentale. Il comandante decise di riprendere quota ma la zona era circondata da alte montagne che resero impossibile una riattaccata sicura. L'esatta causa dell'incidente, tuttavia, fu determinata a seguito di indagini. Il \"National Transportation Safety Committee\" rilasci\u00f2 il rapporto finale sull'incidente il 16 aprile 2013.\nIl 25 aprile 2012 un Pilatus PC-6 Turbo Porter (PK-VVQ) si schiant\u00f2 a Kalimantan Timur, nel Distretto di Melak, causando la morte del pilota e dei passeggeri, impegnati in una ricognizione aerea della zona. Alle 17:10 locali del 25 aprile si persero i contatti con il velivolo ed il giorno successivo vennero ritrovati i resti, a conferma del disastro.\nCome conseguenza di questi incidenti, al personale in servizio presso l'ambasciata americana in Indonesia \u00e8 proibito volare con Susi Air. Lo stesso vale per i funzionari del Governo australiano.\nLista nera UE.\nAttualmente Susi Air \u00e8 inserita nella lista delle compagnie aeree alle quali \u00e8 proibito il sorvolo dei cieli dell'Unione Europea. Tale divieto \u00e8 stato introdotto dalla Commissione Europea, in accordo con le autorit\u00e0 aeronautiche degli Stati membri, ritenendo Susi Air non in grado di soddisfare i requisiti minimi di sicurezza necessari per operare all'interno dell'Unione."}
{"id": "5877397", "revid": "287204", "url": "https://it.wikipedia.org/wiki?curid=5877397", "title": "Giorgos Kalafatis", "text": ""}
{"id": "5877399", "revid": "1543377", "url": "https://it.wikipedia.org/wiki?curid=5877399", "title": "Lutxana", "text": "Lutxana \u00e8 una stazione della linea 1 della metropolitana di Bilbao.\nSi trova lungo San Jose de Lutxana Auzoa, nel quartiere Luchana-En\u00e9curi di Erandio.\nStoria.\nLa stazione \u00e8 stata inaugurata l'11 novembre 1995 con il primo tratto della linea 1."}
{"id": "5877409", "revid": "76963", "url": "https://it.wikipedia.org/wiki?curid=5877409", "title": "Gaetano Monda", "text": ""}
{"id": "5877415", "revid": "461603", "url": "https://it.wikipedia.org/wiki?curid=5877415", "title": "Nikos Kaloudis", "text": ""}
{"id": "5877416", "revid": "461603", "url": "https://it.wikipedia.org/wiki?curid=5877416", "title": "Nikos Kaloud\u012bs", "text": ""}
{"id": "5877417", "revid": "287204", "url": "https://it.wikipedia.org/wiki?curid=5877417", "title": "Nikolaos Kaloudis", "text": ""}
{"id": "5877418", "revid": "729019", "url": "https://it.wikipedia.org/wiki?curid=5877418", "title": "Simone Catalano", "text": "Biografia.\nNacque a Paparella, allora nel territorio comunale di Monte San Giuliano, il 17 novembre 1905, figlio di Edoardo e Anna Cammarasana. Dopo aver conseguito il diploma di ragioniere a Trapani si appassion\u00f2 al mondo dell'aviazione, entrando nella Regia Aeronautica dove frequent\u00f2 il Corso Allievi Ufficiali di complemento presso il comando della Scuola Idrovolanti di Portorose. Sottotenente di complemento, part\u00ec volontario per la guerra civile spagnola, militando nelle file dell'Aviazione Legionaria dal giugno 1937, venendo decorato con una medaglia d'argento e una di bronzo al valor militare, e una volta ritornato in Patria divenne istruttore.\nDivenuto tenente pilota in servizio permanente effettivo (s.p.e.) della specialit\u00e0 bombardieri, all'atto dell'entrata in guerra dell'Italia, il 10 giugno 1940, militava nelle file della 3\u00aa Squadriglia, 43\u00ba Gruppo, 13\u00ba Stormo Bombardamento Terrestre equipaggiato con velivoli Fiat B.R.20 \"Cicogna\" di base a Cascina Vaga. Durante l'offensiva contro la Francia, oper\u00f2 come capo equipaggio, e durante una missione di bombardamento il 13 giugno 1940 sull'aeroporto di Fayence, in Costa Azzurra, il suo aereo (MM 21503) fu attaccato e gravemente danneggiato sui cieli di Hy\u00e8res da tre caccia nemici Dewoitine D.520, uno dei quali pilotato dall'asso Pierre Le Gloan. Catalano, rimasto ferito, tent\u00f2 di raggiungere l'Italia, ma, ormai in vista della costa ligure, fu costretto a un ammaraggio di fortuna a due miglia da Santo Stefano al Mare.\nDei cinque membri dell'equipaggio (tenente pilota Catalano, secondo pilota maresciallo Ottavio Aliani, marconista Salvatore Gaeta, armiere Tommaso Ferrari, primo aviere motorista Farris), si salvarono soltanto Farris e Aliani. Il tenente Catalano, con Gaeta e Ferrari, si inabiss\u00f2 con l'aereo.\nDecorato con la Medaglia d'oro al valor militare alla memoria, il 20 gennaio 1955 gli fu intitolata una scuola media, oggi parte dell'Istituto comprensivo statale L. Bassi-S. Catalano di via Marinella 2, a Trapani."}
{"id": "5877421", "revid": "461603", "url": "https://it.wikipedia.org/wiki?curid=5877421", "title": "Nikos Kaltsas", "text": ""}
{"id": "5877423", "revid": "2044650", "url": "https://it.wikipedia.org/wiki?curid=5877423", "title": "Zach McGowan", "text": "\u00c8 conosciuto per il ruolo di Jody nella serie \"Shameless\", per il ruolo di Charles Vane nella serie \"Black Sails\", nonch\u00e9 per il ruolo di Roan nella serie \"The 100\".\nBiografia.\nMcGowan \u00e8 nato a New York City, da Vincent e Brenda McGowan. I suoi fratelli pi\u00f9 grandi sono Doug e Matt McGowan. Ha origini ebree ed irlandesi. Ha vissuto a New York la maggior parte della vita. Nel settembre del 2008 ha sposato Emily Johnson.\nCarriera.\nNel 2008 e nel 2009 McGowan ha preso parte come guest star nelle serie \"\", \"Numb3rs\" e \"Cold Case - Delitti irrisolti\".\nLavora anche nel campo del doppiaggio, alcuni dei suoi lavori includono come doppiatore per \"Scream Awards\", \"Animal Planet\" e nei videogiochi \"\", \"Resident Evil 6\", ed \"Iron Man\".\nNel 2011 McGowan entra a far parte del cast della serie televisiva \"Shameless\", come Jody, prima in un ruolo secondario (stagione 2) e successivamente come personaggio principale (stagione 3). Nella serie recita diversi ruoli di nudo ma come lui stesso dice \"La nudit\u00e0 \u00e8 solo una parte del lavoro\".\nNel 2014 McGowan entra a far parte del cast principale della serie televisiva \"Black Sails\" prendendo il ruolo del pirata Charles Vane. Nonostante per il ruolo venisse richiesto un attore britannico, McGowan ha finto l'accento alle audizioni. Solo successivamente i direttori del casting si sono accorti dell'inganno, tuttavia l'interpretazione di McGowan li ha stupiti e cos\u00ec ottenne il ruolo.\nNel 2016 e nel 2017 fa parte della serie televisiva \"The 100\" nel ruolo del principe Roan, della Nazione del Ghiaccio.\nDoppiatori italiani.\nNelle versioni in italiano dei suoi lavori, Zach McGowan \u00e8 stato doppiato da:"}
{"id": "5877424", "revid": "305330", "url": "https://it.wikipedia.org/wiki?curid=5877424", "title": "Long, Long Way from Home", "text": "Long, Long Way from Home \u00e8 il terzo e ultimo singolo estratto dall'album di debutto dei Foreigner nel 1977.\nIl testo della canzone fa riferimento a una persona che sta lasciando la sua piccola citt\u00e0 per cercare di avere successo a New York, ma tuttavia comincia ben presto a sentire nostalgia di casa. Il brano \u00e8 stato scritto da Lou Gramm e Mick Jones con la partecipazione dell'ex membro dei King Crimson, Ian McDonald, e ha raggiunto il 20\u00ba posto della Billboard Hot 100 negli Stati Uniti.\nLa canzone \u00e8 stata utilizzata pi\u00f9 volte all'interno della serie televisiva \"Supernatural\"."}
{"id": "5877428", "revid": "461603", "url": "https://it.wikipedia.org/wiki?curid=5877428", "title": "Aristidis Kamaras", "text": ""}
{"id": "5877433", "revid": "76963", "url": "https://it.wikipedia.org/wiki?curid=5877433", "title": "Sergio Guidorzi", "text": "Biografia.\nNacque a Sermide il 27 marzo 1912, e prest\u00f2 servizio militare di leva nella Regia Aeronautica venendo congedato il 4 ottobre 1932. Il 4 marzo dell'anno successivo fu ammesso a frequentare il Corso per Aviere Allievo Ufficiale di complemento tenutosi presso il Centro R.e.M. di Parma in seno alla 2\u00aa Zona Aerea Territoriale. Dall'8 aprile 1933 frequent\u00f2 la Scuola di pilotaggio di Sesto San Giovanni, e a partire dall'11 ottobre successivo la Scuola Osservazione Aerea di Grottaglie dove consegu\u00ec il brevetto di pilota d'aeroplano su velivolo Breda S.C.4. e il 15 novembre quello di pilota militare su aereo Caproni Ca.100. Nominato sottotenente, il 15 gennaio 1934 entr\u00f2 in servizio presso il 46\u00ba Gruppo 15\u00ba Stormo Bombardamento Terrestre venendo trattenuto in servizio a causa dello scoppio della guerra d'Etiopia, e poi mandato in Libia, sull'aeroporto di Castelbenito, il 16 giugno 1936.\nRientr\u00f2 in Italia il 30 gennaio 1938, ma il 5 febbraio successivo part\u00ec per la Spagna, per combattere nella guerra civile da cui torn\u00f2 decorato con una prima Medaglia d'argento al valor militare e il passaggio in servizio permanente effettivo per meriti di guerra.\nIl 12 febbraio 1940 fu promosso capitano, e rientrato in servizio come comandante della 20\u00aa Squadriglia del 15\u00ba Stormo, con il precipitare della situazione internazionale, il 17 aprile il reparto part\u00ec per l'Africa settentrionale equipaggiato con i bombardieri trimotori Savoia-Marchetti S.79 Sparviero, posizionandosi sull'aeroporto di Tarhuna. Con l'entrata in guerra del Regno d'Italia, avvenuta il 10 giugno, lo stormo fu subito impegnato in un'intensa attivit\u00e0 bellica. \nNel pomeriggio del 5 luglio lo stormo realizz\u00f2 una nuova azione di bombardamento con bombe da 50 kg. Cinque S.79 della 21\u00aa Squadriglia attaccarono il campo di volo di Tishdidia insieme ad altri sei S.79 della 54\u00aa Squadriglia e sei S.79 della 20\u00aa Squadriglia. Un'ora pi\u00f9 tardi altri sei apparecchi della 53\u00aa Squadriglia attaccarono il campo di Bir Enba. Tutti gli apparecchi tornarono alla base attribuendosi la distruzione di sei velivoli nemici a terra e di depositi di munizioni e combustibile. Il giorno successivo guid\u00f2 dieci apparecchi dello stormo (21\u00aa e 54\u00aa Squadriglia) che attaccarono nuovamente la base di Marsa Matrouh sganciando un centinaio di bombe da 50 kg. Il 31 ottobre viene rimpatriato e poi assegnato al 18\u00ba Stormo Bombardamento Terrestre, per passare poi al 37\u00ba Gruppo del 33\u00ba Stormo Bombardamento Terrestre dotato dei bombardieri Fiat BR.20 Cicogna con cui oper\u00f2 durante la campagna di Grecia e quella di Jugoslavia.\nNel luglio 1941 il 37\u00ba Gruppo fu assegnato al 18\u00ba Stormo Trasporto in fase di equipaggiamento con velivoli Savoia-Marchetti S.M.82 Marsupiale sull'aeroporto di Aviano.\nNel mese di novembre fu trasferito alla 224\u00aa Squadriglia, 57\u00ba Gruppo sull'aeroporto di Orvieto, ed entrato a far parte del 18\u00ba Stormo Trasporti, fu impiegato in attivit\u00e0 di trasporto materiali e personale con l'Africa settentrionale, e con il peggiorare della situazione bellica in Libia l'attivit\u00e0 divenne intensissima. Dopo lo sbarco degli alleati in Algeria (Operazione Torch) le forze armate italo-tedesche risposero con l'Esigenza T, cio\u00e8 l'occupazione della Tunisia. Il 24 novembre 1942 prese parte come capo equipaggio ad un aeroconvoglio di sette S.M.82 del 45\u00b0 e 48\u00ba Stormo e della Sezione Autonoma T in volo da Castelvetrano a Tripoli senza scorta fu attaccato da 3 caccia Lockheed P-38 Lightning dell'U.S. Army Air Forces a circa 40\u00a0km da Sfax. I velivoli variamente danneggiati riuscirono ad atterrare in prossimit\u00e0 della citt\u00e0, con a bordo 3 morti e 5 feriti, e furono tutti dichiarati irrecuperabili. Rimasto ferito, il 26 novembre si imbarc\u00f2 su un bimotore da trasporto Caproni Ca.314 che decoll\u00f2 da Sfax per raggiungere l'Italia, ma l'aereo scomparve sul Mar Mediterraneo, probabilmente abbattuto."}
{"id": "5877434", "revid": "287204", "url": "https://it.wikipedia.org/wiki?curid=5877434", "title": "Giannis Kanakis", "text": ""}
{"id": "5877435", "revid": "287204", "url": "https://it.wikipedia.org/wiki?curid=5877435", "title": "La vendetta di Siviglia", "text": "La vendetta di Siviglia \u00e8 il secondo romanzo della scrittrice spagnola Matilde Asensi della serie dedicata a Catalina Solis. \nTrama.\nDopo essere rimasta orfana Catalina Solis perde anche il fratello durante un assalto di pirati alla nave che sa portandola nelle Americhe. La giovane era destinata ad un infelice matrimonio per procura, ma naufragata su un'isola disabitata rimarr\u00e0 due anni da sola prima del salvataggio da parte di Esteban Navares. Catalina si finge uomo ed il capitano Esteban la adotta spacciandola per il proprio figlio illegittimo Martin. \nAlla morte del marito che non ha mai conosciuto Catalina si trova ricca e vedova, ma la sua famiglia adottiva viene sterminata dai crudeli esponenti della stirpe dei Curvo che lei, nelle doppie vesti di Catalina e Martin, inizier\u00e0 a perseguitare. La spietata vendetta la porter\u00e0 a perdere un occhio, ma anche ad arricchirsi ulteriormente con l'argento dei Curvo. "}
{"id": "5877439", "revid": "1023546", "url": "https://it.wikipedia.org/wiki?curid=5877439", "title": "Lingue ausiliarie internazionali", "text": ""}
{"id": "5877444", "revid": "287204", "url": "https://it.wikipedia.org/wiki?curid=5877444", "title": "Pantelis Kapetanos", "text": ""}
{"id": "5877455", "revid": "287204", "url": "https://it.wikipedia.org/wiki?curid=5877455", "title": "Anthimos Kapsis", "text": ""}
{"id": "5877458", "revid": "287204", "url": "https://it.wikipedia.org/wiki?curid=5877458", "title": "Michalis Kapsis", "text": ""}
{"id": "5877461", "revid": "187", "url": "https://it.wikipedia.org/wiki?curid=5877461", "title": "Museo storico della Guardia di Finanza", "text": "Il Museo storico della Guardia di finanza \u00e8 uno spazio espositivo situato a Roma e dedicato alla storia della Guardia di Finanza.\nStoria.\nIl museo fu istituito il 5 luglio 1937 e inizialmente allestito all'interno della caserma \"Piave\" di Roma. Nel 1960 fu spostato nell'adiacente complesso di piazza Armellini (quartiere Nomentano), sua sede attuale. Il trasferimento si era reso necessario per consentire l'ampliamento dello spazio espositivo.\nLe esposizioni.\nLe collezioni sono formate da armi, divise militari dei finanzieri (databili dal 1774 al 1940), fotografie, medaglie, documenti e trofei sportivi conquistati dagli atleti appartenenti alla Guardia di Finanza. \nTra i cimeli pi\u00f9 importanti conservati al museo ci sono il fucile che spar\u00f2 il primo proiettile nella prima guerra mondiale (esploso da un finanziere nella notte tra il 23 e il 24 maggio 1915 durante un'operazione finalizzata a impedire agli austriaci di far detonare un ponte sul torrente Judrio), alcune medaglie d'oro al valor militare assegnate a finanzieri nel primo conflitto mondiale, reperti legati alla campagna dell'Africa Orientale e, pi\u00f9 in generale, alle operazioni militari della seconda guerra mondiale, oltre che alcuni cimeli risalenti alla Resistenza italiana.\nSezioni distaccate.\nIl museo storico ha quattro sezioni distaccate:"}
{"id": "5877462", "revid": "461603", "url": "https://it.wikipedia.org/wiki?curid=5877462", "title": "Nikolaos Karabelas", "text": ""}
{"id": "5877464", "revid": "287204", "url": "https://it.wikipedia.org/wiki?curid=5877464", "title": "Manhattan Project (album)", "text": ""}
{"id": "5877465", "revid": "461603", "url": "https://it.wikipedia.org/wiki?curid=5877465", "title": "Nikos Karampelas", "text": ""}
{"id": "5877466", "revid": "461603", "url": "https://it.wikipedia.org/wiki?curid=5877466", "title": "Nikos Karabelas", "text": ""}
{"id": "5877468", "revid": "287204", "url": "https://it.wikipedia.org/wiki?curid=5877468", "title": "Vaios Karagiannis", "text": ""}
{"id": "5877469", "revid": "1305772", "url": "https://it.wikipedia.org/wiki?curid=5877469", "title": "Flaminio Paleologo", "text": "Biografia.\nEra figlio naturale del marchese Giovanni Giorgio del Monferrato, ultimo marchese del Monferrato della dinastia dei Paleologi. Alla sua morte, avvenuta nel 1533, si apr\u00ec di fatto la successione del feudo imperiale di Monferrato. L'imperatore Carlo V, nel 1536, invest\u00ec del feudo Margherita Paleologa, che nel 1531 aveva sposato a Mantova Federico II di Mantova, duca di Mantova.\nIl decreto imperiale accanton\u00f2 le pretese di Flaminio in quanto, essendo figlio illegittimo, non poteva aspirare alla successione del Monferrato. Ricevette per\u00f2 dal padre, nel 1532, le investiture di San Giorgio Monferrato e di Caluso. Sotto il dominio di Guglielmo Gonzaga, duca di Mantova e marchese di Monferrato, Flaminio fu nominato governatore del Monferrato. \nLe continue vessazioni operate dai Gonzaga nei confronti della popolazione, spinsero i cittadini alla ribellione. Alla congiura partecip\u00f2 anche Flaminio che, nel 1567, doveva portare all'assassinio di Guglielmo Gonzaga, durante l'insediamento del vescovo di Casale Ambrogio Aldegati: il duca si salv\u00f2 perch\u00e9 i suoi uomini scoprirono per tempo il complotto. Flaminio Paleologo fu arrestato e condotto in carcere nella rocca di Goito, dove Guglielmo incaric\u00f2 Agostino Valla, governatore di Mantova, di avvelenare Flaminio. Il medico Francesco Valerio ed il farmacista \"messer Pavolo\" furono le braccia esecutive del Valla. Flaminio mor\u00ec intossicato dai due sanitari il 24 maggio 1571.\nDiscendenza.\nFlaminio spos\u00f2 la mantovana Lucina della Torre, dalla quale ebbe sette figli:"}
{"id": "5877470", "revid": "21583", "url": "https://it.wikipedia.org/wiki?curid=5877470", "title": "Wow (Kate Bush)", "text": "Wow \u00e8 un singolo della cantante inglese Kate Bush, il secondo tratto dal suo secondo album del 1978 \"Lionheart\".\nIl brano.\nIl brano parla dell'industria musicale e dello show business in generale. Nel 2012 il \"Guardian\" ha definito \"Wow\" il momento culminante dell'album \"Lionheart\".\nIl video del brano riprende Kate Bush che canta la canzone in uno studio scuro, con fari che le si accendono dietro durante i ritornelli.\nCover.\nDel brano sono state realizzate delle cover da parte di vari artisti, tra cui:\nInoltre il brano \u00e8 presente nella versione del 2002 del videogioco \"\", trasmesso dalla stazione radio \"Emotion 98.3\"."}
{"id": "5877471", "revid": "461603", "url": "https://it.wikipedia.org/wiki?curid=5877471", "title": "Thanas\u012bs Karagkoun\u012bs", "text": ""}
{"id": "5877476", "revid": "461603", "url": "https://it.wikipedia.org/wiki?curid=5877476", "title": "Tasos Karamanos", "text": ""}
{"id": "5877479", "revid": "26630", "url": "https://it.wikipedia.org/wiki?curid=5877479", "title": "Cerbero (disambigua)", "text": ""}
{"id": "5877481", "revid": "599013", "url": "https://it.wikipedia.org/wiki?curid=5877481", "title": "C\u00e9rbero", "text": ""}
{"id": "5877483", "revid": "21880", "url": "https://it.wikipedia.org/wiki?curid=5877483", "title": "Dinema polybulbon", "text": "Dinema polybulbon \u00e8 una orchidea della sottofamiglia Epidendroideae (trib\u00f9 Epidendreae, sottotrib\u00f9 Laeliinae), diffusa in America centrale. \u00c8 l'unica specie nota del genere Dinema."}
{"id": "5877486", "revid": "144796", "url": "https://it.wikipedia.org/wiki?curid=5877486", "title": "Pasquale Morganti", "text": "Biografia.\nI primi anni.\nNacque a Lesmo, oggi in provincia di Monza e della Brianza ed arcidiocesi di Milano, il 3 dicembre 1852 in una famiglia di origini modeste, composta dal padre Giovanni Battista, dalla madre Carola Beretta e da 12 figli in tutto, rimasti ben presto orfani del genitore; il fratello maggiore, Luigi, divenuto maestro elementare, aiut\u00f2 la madre e si fece carico del mantenimento degli altri familiari. Altri due fratelli oltre a lui divennero sacerdoti, e una sorella si fece suora.\nFormazione e ministero sacerdotale.\nAncora giovanissimo, entr\u00f2 nel seminario minore di Monza e poi in quello teologico di Milano, dove divenne amico del pi\u00f9 giovane Achille Ratti, futuro papa Pio XI. Con la mediazione di don Luigi Zappa, coadiutore a Lesmo, ottenne di essere trasferito a Torino per compiere un periodo di studio al fianco dei salesiani a Valdocco dove conobbe ed ebbe per proprio direttore spirituale don Giovanni Bosco. All'oratorio di Valdocco coltiv\u00f2 l'idea di divenire salesiano, ma l'eccessivo costo dei propri studi in Piemonte lo indusse a tornare in Lombardia, mantenendo comunque per tutta la sua vita un profondo attaccamento alla dottrina ed alla spiritualit\u00e0 di don Bosco.\nIl 23 giugno 1875 fu ordinato presbitero dall'arcivescovo Luigi Nazari di Calabiana. Come primo incarico fu docente del seminario minore di San Pietro Martire, poi divenne direttore spirituale del Collegio arcivescovile di San Martino, annesso al seminario di San Pietro, frequentato dai fanciulli indirizzati al sacerdozio e divenendo particolarmente legato a Luigi Maria Olivares (futuro vescovo di Sutri e Nepi e venerabile della chiesa cattolica), col quale mantenne una notevole corrispondenza anche negli anni successivi. Nel 1876, decise di entrare nell'associazione sacerdotale degli oblati dei Santi Ambrogio e Carlo e si schier\u00f2 nel contempo con gli esponenti del cattolicesimo intransigente dopo il Concilio Vaticano I.\nDivenne in quegli anni tra i promotori della costruzione della prima chiesa salesiana di Milano (la basilica di Sant'Agostino) e poi della fondazione del periodico \"Don Bosco\". Dal 1882, l'arcivescovo di Milano gli affid\u00f2 l'incarico di confessore del Collegio San Carlo nel capoluogo lombardo, formando spiritualmente personalit\u00e0 di spicco come Ludovico Necchi. Sempre al collegio milanese, si occup\u00f2 attivamente di tenere conferenze di storia ecclesiastica che videro spesso la partecipazione dell'amico Ratti e del futuro arcivescovo di Siracusa, Luigi Bignami. Grazie al successo di quest'esperienza, dall'anno scolastico 1890-1891 ottenne la direzione spirituale del seminario maggiore di Milano su mandato dell'arcivescovo.\nMinistero episcopale.\nIl 9 giugno 1902 papa Leone XIII lo nomin\u00f2 vescovo di Bobbio; succedette a Giovanni Battista Porrati, deceduto il 24 febbraio precedente. Il 22 giugno seguente ricevette l'ordinazione episcopale dal cardinale Andrea Carlo Ferrari, coconsacranti i vescovi Francesco Ciceri ed Angelo Meraviglia Mantegazza.\nA Bobbio il Morganti si dimostr\u00f2 vescovo attivo per quanto il suo episcopato fu breve: nel luglio del 1903 fond\u00f2 il periodico \"La Trebbia\", avvi\u00f2 un comitato \"Pro scientia et fide\" per il dialogo tra scienza e fede organizzando conferenze periodiche e fond\u00f2 l'Unione delle madri cristiane ed istitu\u00ec i primi oratori femminili della sua diocesi. L'attenzione alla questione femminile, gli valse nel 1904 l'invito di Elena da Persico alla partecipazione ad una conferenza sul tema nella quale il Morganti si espresse a favore della partecipazione delle donne alla vita pubblica. Inizi\u00f2 i restauri della cripta di San Colombano presso l'omonima abbazia.\nIl 14 novembre 1904 fu nominato arcivescovo metropolita di Ravenna da papa Pio X; succedette a Guido Maria Conforti, dimessosi per motivi di salute. Prese possesso dell'arcidiocesi il 2 luglio 1905. Da subito intraprese una visita pastorale per sondare il territorio della sua arcidiocesi, promuovendo la fondazione di nuovi istituti religiosi maschili e femminili dei quali l'area era carente e promuovendo con altrettanto vigore la predicazione di Romolo Murri. Fu attento alla lotta contro la diffusione degli ideali anticlericali ed anarchici di stampo mazziniano e socialista. Nel 1907, in ossequio alla sua vicinanza spirituale ai salesiani, autorizz\u00f2 l'apertura del primo istituto salesiano a Ravenna. Nell'ottobre del 1908 divenne amministratore apostolico della diocesi di Cervia, della quale dal 7 gennaio 1909 divenne vescovo ordinario; in questo modo le due sedi di Ravenna e Cervia vennero unite \"in persona episcopi\". Nel 1910 si scagli\u00f2 contro gli scontri sociali e le violenze scoppiate in seno alle lotte agrarie.\nNel settembre 1913 celebr\u00f2 un sinodo a Ravenna, il primo dal 1790, preoccupandosi inoltre di dare notevole risalto alle celebrazioni per il VI centenario della morte di Dante Alighieri, incoraggiando l'opera di don Giovanni Mesini, suo promotore, ed ottenendo per questo gli elogi di papa Benedetto XV. Nuovamente si trov\u00f2 di fronte a problematiche sociali e politiche quando, nel giugno del 1914, assistette alla cosiddetta \"settimana rossa\" caratterizzata da una serie di scontri tra la popolazione ed assalti alle chiese ai quali rispose con la necessit\u00e0 di ritrovare la concordia, condannando per\u00f2 quanto avvenuto ed invitando le comunit\u00e0 a settimane di riflessione e pentimento. Con l'entrata dell'Italia nella prima guerra mondiale, mostr\u00f2 una grande attenzione sia verso i cappellani militari, sia verso i sacerdoti e seminaristi che affrontavano il cammino sacerdotale in quel difficile periodo. Quando la citt\u00e0 venne bombardata dalla marina imperiale austriaca il 12 febbraio 1916 provocando la morte di 12 civili, protest\u00f2 contro il governo austriaco tramite la nunziatura apostolica a Vienna.\nGravato sempre pi\u00f9 dalla malattia e dall'incalzare degli anni, dai primi mesi del 1921 non fu pi\u00f9 in grado di celebrare la messa. Si spense a Ravenna il 18 dicembre 1921 e venne sepolto nella cattedrale locale con una epigrafe di mons. Anacleto Bendazzi.\nOpere.\nIn vita il Morganti stese una serie di opere improntate all'ascetismo e destinate al pubblico sacerdotale che ebbero fama o vennero pubblicate perlopi\u00f9 dopo la sua morte. L'unica opera che pubblic\u00f2 in vita e che ebbe un notevole successo fu indubbiamente il \"Sic orabitis\", dato alle stampe a Ravenna nel 1915, una raccolta di preghiere che venne ben presto tradotta in tedesco ed in francese e raggiunse le tre edizioni in breve tempo, influenzando profondamente anche il ministero episcopale di mons. Luigi Maria Olivares. Tra le altre sue opere si ricordano:\nGenealogia episcopale.\nLa genealogia episcopale \u00e8:"}
{"id": "5877487", "revid": "21880", "url": "https://it.wikipedia.org/wiki?curid=5877487", "title": "Dinema", "text": ""}
{"id": "5877507", "revid": "461603", "url": "https://it.wikipedia.org/wiki?curid=5877507", "title": "Aris Karasavvidis", "text": ""}
{"id": "5877508", "revid": "461603", "url": "https://it.wikipedia.org/wiki?curid=5877508", "title": "Ar\u012bs Karasavvid\u012bs", "text": ""}
{"id": "5877509", "revid": "287204", "url": "https://it.wikipedia.org/wiki?curid=5877509", "title": "Aristeidis Karasavvidis", "text": ""}
{"id": "5877516", "revid": "461603", "url": "https://it.wikipedia.org/wiki?curid=5877516", "title": "Kiriakos Karataidids", "text": ""}
{"id": "5877517", "revid": "1005847", "url": "https://it.wikipedia.org/wiki?curid=5877517", "title": "Hot Blooded", "text": "Hot Blooded \u00e8 una canzone dei Foreigner estratta come primo singolo dal loro secondo album \"Double Vision\" nel 1978. Ha raggiunto il terzo posto della Billboard Hot 100 ed \u00e8 stata certificata con il disco di platino per le vendite di oltre un milione di copie negli Stati Uniti."}
{"id": "5877518", "revid": "287204", "url": "https://it.wikipedia.org/wiki?curid=5877518", "title": "Kyriakos Karataidis", "text": ""}
{"id": "5877519", "revid": "461603", "url": "https://it.wikipedia.org/wiki?curid=5877519", "title": "Kiriakos Karataidis", "text": ""}
{"id": "5877523", "revid": "643662", "url": "https://it.wikipedia.org/wiki?curid=5877523", "title": "Christos Karipidis", "text": ""}
{"id": "5877528", "revid": "287204", "url": "https://it.wikipedia.org/wiki?curid=5877528", "title": "Christos Karkamanis", "text": ""}
{"id": "5877530", "revid": "1573940", "url": "https://it.wikipedia.org/wiki?curid=5877530", "title": "Mizuho Athletic Stadium", "text": "Il \u00e8 un impianto sportivo polivalente di Nagoya, in Giappone. Ha una capacit\u00e0 di 27.000 posti e fu costruito nel 1941."}
{"id": "5877532", "revid": "34971", "url": "https://it.wikipedia.org/wiki?curid=5877532", "title": "Pop corn", "text": ""}
{"id": "5877534", "revid": "305330", "url": "https://it.wikipedia.org/wiki?curid=5877534", "title": "Double Vision (singolo Foreigner)", "text": "Double Vision \u00e8 una canzone dei Foreigner estratta come secondo singolo dall'eponimo album \"Double Vision\" nel 1978. Si \u00e8 posizionata al secondo posto della Billboard Hot 100 per due settimane consecutive.\nLa canzone \u00e8 presente all'interno del videogioco musicale \".\nSignificato.\nIl titolo del brano fa riferimento a un episodio realmente accaduto nell'aprile del 1978 durante una partita di hockey su ghiaccio tra New York Rangers e Buffalo Sabres; un giocatore dei Rangers and\u00f2 a sbattere violentemente contro un avversario e ci\u00f2 gli provoc\u00f2 un breve momento di diplopia, mentre il commentatore sportivo continuava a ripetere la frase \"double vision\"\" che ispir\u00f2 i Foreigner per il titolo del brano."}
{"id": "5877546", "revid": "1371684", "url": "https://it.wikipedia.org/wiki?curid=5877546", "title": "Coppa delle Nazioni U23 UCI 2015", "text": "La Coppa delle Nazioni U23 UCI 2015 \u00e8 stata la nona edizione della competizione organizzata dalla Unione Ciclistica Internazionale. Comprendeva nove prove riservate alle squadre nazionali.\nClassifiche.\n\"Classifica finale\""}
{"id": "5877554", "revid": "287204", "url": "https://it.wikipedia.org/wiki?curid=5877554", "title": "Giorgos Katidis", "text": ""}
{"id": "5877557", "revid": "287204", "url": "https://it.wikipedia.org/wiki?curid=5877557", "title": "Nikos Katsavakis", "text": ""}
{"id": "5877559", "revid": "287204", "url": "https://it.wikipedia.org/wiki?curid=5877559", "title": "Giorgos Katsikas", "text": ""}
{"id": "5877561", "revid": "461603", "url": "https://it.wikipedia.org/wiki?curid=5877561", "title": "Georgios Kazantzis", "text": ""}
{"id": "5877567", "revid": "1543377", "url": "https://it.wikipedia.org/wiki?curid=5877567", "title": "Coppa delle Nazioni U23 UCI 2016", "text": "La Coppa delle Nazioni U23 UCI 2016 \u00e8 la decima edizione della competizione organizzata dalla Unione Ciclistica Internazionale. Comprende nove prove, riservate alle squadre nazionali, inclusi tre campionati continentali.\nClassifiche.\n\"Classifica finale.\""}
{"id": "5877568", "revid": "1543377", "url": "https://it.wikipedia.org/wiki?curid=5877568", "title": "Beauvais Oise Universit\u00e9 Club 2011-2012", "text": "Questa voce raccoglie le informazioni riguardanti il Beauvais Oise Universit\u00e9 Club nelle competizioni ufficiali della stagione 2011-2012.\nOrganigramma societario.\nArea direttiva\nArea tecnica"}
{"id": "5877569", "revid": "599013", "url": "https://it.wikipedia.org/wiki?curid=5877569", "title": "Speak, Brother, Speak!", "text": "Speak, Brother, Speak! \u00e8 un album discografico Live a nome di \"Max Roach Quartet\", pubblicato dalla casa discografica Fantasy Records nel luglio del 1963."}
{"id": "5877570", "revid": "115978745", "url": "https://it.wikipedia.org/wiki?curid=5877570", "title": "Pourquoi pas?", "text": "La Pourquoi pas? \u00e8, secondo la terminologia francese, una nave d'esplorazione profonda (in francese: \"Navire d'Exploration Profonde - NEP\"). La nave ha la qualifica di nave civile e non militare e il suo equipaggio \u00e8 costituito da personale civile della Genavir. L'hull classification symbol \u00e8 \"AGOR\" in inglese \"Oceanographic Research Ship\". La nave opera per l'Institut fran\u00e7ais de recherche pour l'exploitation de la mer (Ifremer), l'istituto francese di ricerca per l'esplorazione del mare, e del Service hydrographique et oc\u00e9anographique de la Marine (SHOM), il servizio idrografico e oceanografico della Marina. La nave porta il nome di \"Pourquoi Pas?\", nome di 4 navi d'esplorazione polare del comandante Charcot (1867\u20131936), medico, navigatore, esploratore ed oceanografo francese.\nStoria.\nCostruzione.\nIn vista della sostituzione delle due navi oceanografiche \u2013 L'Esp\u00e9rance (A 756) e la D'Entrecasteaux (P 674) \u2013 la Marine nationale e lo SHOM preparano il programma \"B\u00e2timents Hydrographiques et Oc\u00e9anographiques (BHO)\".\nLa Marine nationale e l'Ifremer si accordano per la realizzazione di due navi idrografiche e oceanografiche e il 17 luglio 2000 \u00e8 siglato il partenariato tra la \"Marine\" e l'\"Ifremer\". Questo partenariato prevede la realizzazione di due navi:\nMissioni.\nLe sue principali missioni, sia costiere che d'altura, portano sull'idrografia, la scienza della terra e l'oceanografia fisica, chimica e biologica.\nLa \"Pourquoi pas?\" utilizza i sommergibili d'esplorazione AUV \"Nautile\" (pilotato, immersione a 6.000 metri) e ROV \"Victor 6000\" (pilotato a distanza, portata 8.000 metri e immersione 6.000 metri)."}
{"id": "5877583", "revid": "729019", "url": "https://it.wikipedia.org/wiki?curid=5877583", "title": "Association Sportive Universitaire Lyonnaise Volley-ball (pallavolo maschile) 2011-2012", "text": "Questa voce raccoglie le informazioni riguardanti l'Association Sportive Universitaire Lyonnaise Volley-ball nelle competizioni ufficiali della stagione 2011-2012.\nOrganigramma societario.\nArea direttiva\nArea tecnica"}
{"id": "5877584", "revid": "287204", "url": "https://it.wikipedia.org/wiki?curid=5877584", "title": "American Hockey League 1953-1954", "text": "La stagione 1953-1954 \u00e8 stata la 18\u00aa edizione della American Hockey League, la pi\u00f9 importante lega minore nordamericana di hockey su ghiaccio. Da qui e per le cinque stagioni successive il campionato scese fino al minimo di 6 formazioni iscritte. La stagione vide al via sei formazioni e al termine dei playoff i Cleveland Barons conquistarono la loro settima Calder Cup sconfiggendo gli Hershey Bears 4-2.\nStagione regolare.\nClassifica.\nLegenda:\nNote:\nStatistiche.\nClassifica marcatori\nClassifica portieri\nPremi AHL.\nAHL All-Star Team.\nFirst All-Star Team\nSecond All-Star Team"}
{"id": "5877586", "revid": "729019", "url": "https://it.wikipedia.org/wiki?curid=5877586", "title": "Gennaro Soricelli", "text": ""}
{"id": "5877590", "revid": "6923", "url": "https://it.wikipedia.org/wiki?curid=5877590", "title": "BTCC 2016", "text": "La stagione 2016 del British Touring Car Championship \u00e8 la cinquantanovesima edizione del campionato gestito dalla ToCA. \u00c8 iniziata il 3 aprile a Brands Hatch ed \u00e8 terminata il 2 ottobre nello stesso circuito.\nIl pilota ufficiale Honda Gordon Shedden si \u00e8 aggiudicato il titolo piloti (il suo secondo consecutivo e terzo in carriera). Il titolo costruttori \u00e8 stato invece vinto dalla BMW, mentre il titolo scuderie \u00e8 andato al Team JCT600 with GardX, una delle due scuderie iscritte dalla West Surrey Racing. I titoli piloti e scuderie privati sono andati rispettivamente ad Andrew Jordan e alla sua scuderia, la Motorbase Performance. Il trofeo Jack Sears, riservato ai piloti esordienti \u00e8 stato infine vinto da Ashley Sutton."}
{"id": "5877591", "revid": "767487", "url": "https://it.wikipedia.org/wiki?curid=5877591", "title": "Kubok Ukra\u00efny 1998-1999", "text": "La Kubok Ukra\u00efny 1998-1999 () fu l'8\u00aa edizione del torneo. La competizione inizi\u00f2 il 1\u00ba agosto 1998 e termin\u00f2 il 30 maggio 1999. La si aggiudic\u00f2 la coppa vincendo tutte le partite."}
{"id": "5877593", "revid": "729019", "url": "https://it.wikipedia.org/wiki?curid=5877593", "title": "Waterfront (metropolitana di Washington)", "text": "Waterfront \u00e8 una stazione della metropolitana di Washington, situata sulla linea verde. Si trova nel quartiere di Southwest Waterfront.\n\u00c8 stata inaugurata il 28 dicembre 1991, contestualmente all'apertura del tratto L'Enfant Plaza-Anacostia.\nLa stazione \u00e8 servita da autobus del sistema Metrobus (anch'esso gestito dalla WMATA) e da autobus della Maryland Transit Administration e della Potomac and Rappahannock Transportation Commission."}
{"id": "5877595", "revid": "125658265", "url": "https://it.wikipedia.org/wiki?curid=5877595", "title": "On (Elisa)", "text": "On \u00e8 il nono album in studio della cantautrice italiana Elisa, pubblicato il 25 marzo 2016 dall'etichetta discografica Sugar Music.\nDescrizione.\nAnticipato dal singolo \"No Hero\", l'album segna il ritorno di Elisa alla scrittura in lingua inglese delle sue canzoni, dopo l'album completamente in italiano \"L'anima vola\" del 2013.\nLa cantautrice ha svelato il titolo e la data di uscita dell'album il 12 febbraio in qualit\u00e0 di superospite al Festival di Sanremo, mentre la copertina viene rivelata il 23 febbraio e la lista tracce il 2 marzo.\nNella lista tracce sono inoltre presenti un duetto con il cantante britannico Jack Savoretti e un trio con gli italiani Emma Marrone e Giuliano Sangiorgi (cantante dei Negramaro).\nL'album si discosta dai precedenti lavori della cantante per la sua maggiore vicinanza alla musica elettronica e al pop, anche se non mancano influenze trip hop, drum and bass e dance; a questo proposito, in un'intervista Elisa ha detto: \nNella stessa occasione ha citato artisti quali Daft Punk, Clean Bandit, The Weeknd, Diplo e Skrillex come personale ispirazione alla sperimentazione di nuovi tipi di musica.\nRiguardo alla scelta del titolo, Elisa ha dichiarato:\nTuttavia la cantante non considera l'album un disco \"\"intimista\", ma piuttosto \"un disco irrompente e molto fisico che non poteva che chiamarsi cos\u00ec per me, perch\u00e9 l'effetto che mi fa \u00e8 esattamente quello di sentirmi accesa e connessa\"\".\nParlando della copertina, raffigurante un gatto, ha invece detto:"}
{"id": "5877601", "revid": "729019", "url": "https://it.wikipedia.org/wiki?curid=5877601", "title": "Navy Yard-Ballpark", "text": "Navy Yark-Ballpark \u00e8 una stazione della metropolitana di Washington, situata sulla linea verde. Si trova nel quartiere di Navy Yard, nei pressi del Washington Navy Yard e del Nationals Park.\n\u00c8 stata inaugurata il 28 dicembre 1991, contestualmente all'apertura del tratto L'Enfant Plaza-Anacostia. Originariamente chiamata solo Navy Yard, ha preso il nome attuale nel 2011.\nLa stazione \u00e8 servita da autobus del sistema Metrobus (anch'esso gestito dalla WMATA) e da autobus della Maryland Transit Administration e della Potomac and Rappahannock Transportation Commission, nonch\u00e9 dal DC Circulator."}
{"id": "5877603", "revid": "1782831", "url": "https://it.wikipedia.org/wiki?curid=5877603", "title": "Casti", "text": "I Casti (\"The Chaste\") sono un'organizzazione immaginaria dei fumetti creata da Frank Miller (testi) e Klaus Janson (disegni) pubblicata dalla Marvel Comics. La loro prima apparizione avviene in \"Daredevil\" (Vol. 1) n. 187 (ottobre 1982).\nMistico ordine ninja nato al solo scopo di opporsi alla Mano, i membri dei Casti si contraddistinguono per le loro vesti bianche, utilizzano nomi in codice, sono esperti di ninjitsu e praticano arti magiche tanto potenti da conferire loro poteri soprannaturali.\nStoria.\nDopo che la Mano, nata come coalizione di samurai dedita a riconsegnare il potere politico ai giapponesi, viene corrotta da un clan ninja affiliatovi, la Radice del Serpente, che ne assume il controllo assassinandone il fondatore, il pi\u00f9 fedele discepolo di quest'ultimo, , fonda un altro ordine ninja, i Casti, votato al solo scopo di opporsi alle mire della setta occulta e del demone primordiale da essi venerato, \"La Bestia\". Stabilitisi in un luogo remoto e selvaggio cui si pu\u00f2 accedere solo risalendo lo strapiombo noto come \"Il Muro\", i Casti si mantengono puri e immacolati da ogni sorta di male ed utilizzano la scalata del Muro come esame d'ammissione all'interno dell'ordine.\nCon gli anni, il comando dei Casti passa da Izo a Stick, che si occupa dell'addestramento di Matt Murdock (Devil), considerato membro onorario del gruppo. Quando per\u00f2, in seguito a uno scontro con la Mano per le strade di Hell's Kitchen, Stick sacrifica la propria vita per sconfiggere i ninja avversari l'ordine, apparentemente, si scioglie, sebbene i singoli membri continuino a opporsi alla Mano."}
{"id": "5877622", "revid": "729019", "url": "https://it.wikipedia.org/wiki?curid=5877622", "title": "Anacostia (metropolitana di Washington)", "text": "Anacostia \u00e8 una stazione della metropolitana di Washington, situata sulla linea verde. Si trova nell'omonimo quartiere.\n\u00c8 stata inaugurata il 28 dicembre 1991, insieme alle stazioni Waterfront e Navy Yard. Fino al 2001 \u00e8 stata capolinea della linea verde.\nLa stazione \u00e8 dotata di un parcheggio da 808 posti; \u00e8 servita da autobus del sistema Metrobus (anch'esso gestito dalla WMATA) e dal DC Circulator."}
{"id": "5877624", "revid": "729019", "url": "https://it.wikipedia.org/wiki?curid=5877624", "title": "Salvatore Conzeddu", "text": ""}
{"id": "5877625", "revid": "62004", "url": "https://it.wikipedia.org/wiki?curid=5877625", "title": "Coppa dei Laghi - Trofeo Almar", "text": "La Coppa dei Laghi - Trofeo Almar era una corsa in linea maschile di ciclismo su strada riservata agli Under-23, svoltasi dal 2015 al 2019 a Taino, in provincia di Varese.\nOrganizzata per la prima volta nel 2015, nelle prime due edizioni la competizione \u00e8 stata inclusa nel calendario dell'UCI Europe Tour, come prova di classe 1.Ncup, e della Coppa delle Nazioni U23 UCI. Dal 2017 al 2019 \u00e8 stata declassata a prova del calendario nazionale, venendo associata al Trofeo Corri per la Mamma - Trofeo Giuseppe Giucolsi, gi\u00e0 riservato agli Juniores dal 2011 al 2016; nel 2018 \u00e8 stata inoltre valida come campionato italiano in linea Under-23.\nAlbo d'oro.\n\"Aggiornato all'edizione 2019\"."}
{"id": "5877629", "revid": "380453", "url": "https://it.wikipedia.org/wiki?curid=5877629", "title": "Montpellier Volley Universit\u00e9 Club 2011-2012 (maschile)", "text": "Questa voce raccoglie le informazioni riguardanti il Montpellier Volley Universit\u00e9 Club nelle competizioni ufficiali della stagione 2011-2012.\nOrganigramma societario.\nArea direttiva\nArea tecnica"}
{"id": "5877631", "revid": "729019", "url": "https://it.wikipedia.org/wiki?curid=5877631", "title": "Congress Heights (metropolitana di Washington)", "text": "Congress Heights \u00e8 una stazione della metropolitana di Washington, situata sulla linea verde. Si trova nell'omonimo quartiere\n\u00c8 stata inaugurata il 13 gennaio 2001, contestualmente all'apertura del tratto Anacostia-Branch Avenue.\nLa stazione \u00e8 servita da autobus del sistema Metrobus (anch'esso gestito dalla WMATA)."}
{"id": "5877633", "revid": "37401", "url": "https://it.wikipedia.org/wiki?curid=5877633", "title": "Lete (mitologia)", "text": ""}
{"id": "5877634", "revid": "729019", "url": "https://it.wikipedia.org/wiki?curid=5877634", "title": "Southern Avenue", "text": "Southern Avenue \u00e8 una stazione della metropolitana di Washington, situata sulla linea verde. Si trova a Hillcrest Heights, in Maryland (con un indirizzo di Temple Hills).\n\u00c8 stata inaugurata il 13 gennaio 2001, contestualmente all'apertura del tratto Anacostia-Branch Avenue.\nLa stazione \u00e8 dotata di un parcheggio da quasi 2000 posti, ed \u00e8 servita da autobus dei sistemi Metrobus (anch'esso gestito dalla WMATA) e TheBus."}
{"id": "5877635", "revid": "380453", "url": "https://it.wikipedia.org/wiki?curid=5877635", "title": "Narbonne Volley 2011-2012", "text": "Questa voce raccoglie le informazioni riguardanti il Narbonne Volley nelle competizioni ufficiali della stagione 2011-2012.\nOrganigramma societario.\nArea direttiva\nArea tecnica"}
{"id": "5877637", "revid": "34060", "url": "https://it.wikipedia.org/wiki?curid=5877637", "title": "Miracolo della Madonna del Conforto di Arezzo", "text": ""}
{"id": "5877638", "revid": "729019", "url": "https://it.wikipedia.org/wiki?curid=5877638", "title": "Naylor Road", "text": "Naylor Road \u00e8 una stazione della metropolitana di Washington, situata sulla linea verde. Si trova a Hillcrest Heights, in Maryland (ma con un indirizzo di Temple Hills).\n\u00c8 stata inaugurata il 13 gennaio 2001, contestualmente all'apertura del tratto Anacostia-Branch Avenue.\nLa stazione ha un parcheggio da 268 posti, ed \u00e8 servita da autobus dei sistemi Metrobus (anch'esso gestito dalla WMATA) e TheBus."}
{"id": "5877640", "revid": "729019", "url": "https://it.wikipedia.org/wiki?curid=5877640", "title": "Suitland (metropolitana di Washington)", "text": "Suitland \u00e8 una stazione della metropolitana di Washington, situata sulla linea verde. Si trova a Suitland, in Maryland.\n\u00c8 stata inaugurata il 13 gennaio 2001, contestualmente all'apertura del tratto Anacostia-Branch Avenue.\nLa stazione \u00e8 dotata di un parcheggio da 1890 posti, ed \u00e8 servita da autobus dei sistemi Metrobus (anch'esso gestito dalla WMATA) e TheBus, e da autobus della Maryland Transit Administration."}
{"id": "5877641", "revid": "122246", "url": "https://it.wikipedia.org/wiki?curid=5877641", "title": "Spacer's Toulouse Volley-Ball 2011-2012", "text": "Questa voce raccoglie le informazioni riguardanti lo Spacer's Toulouse Volley-Ball nelle competizioni ufficiali della stagione 2011-2012.\nOrganigramma societario.\nArea direttiva\nArea tecnica"}
{"id": "5877643", "revid": "729019", "url": "https://it.wikipedia.org/wiki?curid=5877643", "title": "Branch Avenue", "text": "Branch Avenue \u00e8 una stazione della metropolitana di Washington, capolinea meridionale della linea verde. Si trova a Suitland, in Maryland\n\u00c8 stata inaugurata il 13 gennaio 2001, contestualmente all'apertura del tratto oltre la stazione di Anacostia.\nLa stazione \u00e8 dotata di un parcheggio da oltre 2000 posti, ed \u00e8 servita da autobus dei sistemi Metrobus (anch'esso gestito dalla WMATA) e TheBus."}
{"id": "5877644", "revid": "76963", "url": "https://it.wikipedia.org/wiki?curid=5877644", "title": "Mitch Schauer", "text": "\u00c8 noto per aver creato la serie a cartoni animati di Nickelodeon \"Angry Beavers - Catastrofici castori\".\nHa una moglie sposata di nome Cindy, e tre figli: Stacy, Chelsea e Robert."}
{"id": "5877648", "revid": "287204", "url": "https://it.wikipedia.org/wiki?curid=5877648", "title": "Grand Prix Priessnitz spa", "text": "Il Grand Prix Priessnitz spa, fino al 2016 \"Corsa della Pace Under-23\" (ceco: \"Z\u00e1vod M\u00edru U23\"), \u00e8 una corsa a tappe maschile di ciclismo su strada che si svolge annualmente in Repubblica Ceca.\nRiservata unicamente ai ciclisti della categoria Under-23, la corsa \u00e8 nata nel 2013, e nel 2014 ha fatto parte del calendario dell'UCI Europe Tour come prova di classe 2.2U. Dal 2015 fa invece parte del calendario della Coppa delle Nazioni U23 UCI, svolgendosi tra fine maggio e inizio giugno nell'arco di tre/quattro giorni.\nAlbo d'oro.\n\"Aggiornato all'edizione 2019.\""}
{"id": "5877663", "revid": "37401", "url": "https://it.wikipedia.org/wiki?curid=5877663", "title": "Lima (fiume Portogallo)", "text": ""}
{"id": "5877664", "revid": "37401", "url": "https://it.wikipedia.org/wiki?curid=5877664", "title": "Lima (fiume Spagna)", "text": ""}
{"id": "5877665", "revid": "287204", "url": "https://it.wikipedia.org/wiki?curid=5877665", "title": "American Hockey League 1954-1955", "text": "La stagione 1954-1955 \u00e8 stata la 19\u00aa edizione della American Hockey League, la pi\u00f9 importante lega minore nordamericana di hockey su ghiaccio. Il Carl Liscombe Trophy cambi\u00f2 nome in John B. Sollenberger Trophy, mentre dopo 12 anni fece ritorno l'AHL All-Star Game il 27 ottobre 1954 fra i Cleveland Barons e gli AHL All-Stars, sfida vinta da questi ultimi per 7-3. La stagione vide al via sei formazioni e al termine dei playoff i Pittsburgh Hornets conquistarono la loro seconda Calder Cup sconfiggendo i Buffalo Bisons 4-2.\nStagione regolare.\nClassifica.\nLegenda:\nNote:\nStatistiche.\nClassifica marcatori\nClassifica portieri\nPremi AHL.\nAHL All-Star Team.\nFirst All-Star Team\nSecond All-Star Team"}
{"id": "5877673", "revid": "945903", "url": "https://it.wikipedia.org/wiki?curid=5877673", "title": "Further Explorations", "text": "Further Explorations (titolo completo: \"Further Explorations by the Horace Silver Quintet\") \u00e8 un album discografico a nome della \"Horace Silver Quintet\", pubblicato dalla casa discografica Blue Note Records nel maggio del 1958."}
{"id": "5877674", "revid": "547034", "url": "https://it.wikipedia.org/wiki?curid=5877674", "title": "Emirato di Aleppo", "text": "L'Emirato di Aleppo () \u00e8 stato tra il 944 e il 1128 uno Stato musulmano, inizialmente governato dagli Hamdanidi (944-1024), quindi dalla dinastia mirdaside (1024-1080), poi uqaylide (1080-1128) e infine zengide dal 1128 al 1183.\nIl primo Emiro fu infatti l'Hamdanide Sayf al-Dawla, sotto il quale Aleppo fru\u00ec di un periodo di prosperit\u00e0 economica e culturale, essendo stato il luogo in cui rest\u00f2 a operare il poeta al-Mutanabbi e il filosofo al-Farabi. \nLa citt\u00e0 fu per\u00f2 saccheggiata dall'Impero bizantino (tornato a un buon livello di potenza militare) nel 962, per poi cadere sotto il governo bizantino tra il 974 e il 987.&lt;br&gt;\nAleppo divenne quindi vassalla di Costantinopoli fino all'esplodere della devastante guerra intrapresa contro gli avanzanti Selgiuchidi. In questo periodo fu assediata due volte dai Crociati, una prima volta nel 1098 e una seconda nel 1124, senza tuttavia essere conquistata.\nIl 9 agosto 1138, un terremoto devastante rase al suolo la citt\u00e0 e l'area circostante e, secondo le stime (non propriamente affidabili) dell'epoca, i morti furono circa : cosa che farebbe di quel sisma il pi\u00f9 deleterio della storia.\nNel 1128 Aleppo divenne capitale del Sultano turco Zengide Norandino, che avvi\u00f2 la riconquista della Terrasanta crociata (\"Outremer\") e, dopo la sua morte, Aleppo fu governata dall'Ayyubide Saladino a partire dal 1183."}
{"id": "5877676", "revid": "1745361", "url": "https://it.wikipedia.org/wiki?curid=5877676", "title": "Caisse des d\u00e9p\u00f4ts et consignations", "text": "La Caisse des d\u00e9p\u00f4ts et consignations (CDC), spesso semplicemente chiamata solo Caisse des d\u00e9p\u00f4ts (Cassa dei depositi), \u00e8 un istituto finanziario pubblico francese creato nel 1816.\nAgendo sotto il controllo diretto di una commissione di sorveglianza che rende conto al Parlamento, esercita attivit\u00e0 di interesse generale per conto dello Stato e delle collettivit\u00e0 territoriali, oltre che a delle attivit\u00e0 in regime di concorrenza, in maniera similare alla Cassa Depositi e Prestiti italiana.\nStoria.\nLa \"Caisse d'amortissement\".\nSu ispirazione del conte Jean B\u00e9renger nell'anno 1800 fu istituita la \"Caisse d'amortissement\" (\"Cassa d'ammortamento\") con sede in rue de l\u2019Oratoire. Era nello stesso tempo una cassa di garanzia e di deposito. Il suo compito era di garantire il pagamento dei debiti pubblici in sofferenza, di contribuire all'ammortamento del debito pubblico, nonch\u00e9 di concorrere alla fondazione della \"Banque de France\" sottoscrivendone azioni per un valore di cinque milioni di franchi, ovvero la met\u00e0 del capitale.\nBonaparte nomin\u00f2 ben presto B\u00e9renger Direttore generale della Cassa, che la diresse per quasi tutto il Primo Impero. B\u00e9renger era uno degli ispiratori del Consiglio di Stato e della rifondazione della Corte dei conti. \nB\u00e9renger era convinto della necessit\u00e0 di dare solidit\u00e0 al debito pubblico e il mezzo migliore riteneva che fosse quello di assicurare la regolarit\u00e0 dei pagamenti: l'ammortamento regolare, diminuendo ogni anno il debito di una parte, dava garanzia ai creditori che sarebbero stati pagati i loro interessi annuali, nonch\u00e9 il capitale alla scadenza. Questo a condizione che il servizio di ammortamento fosse messo al primo posto fra le cariche pubbliche. L'Imperatore aveva capito l'idea di B\u00e9renger e per questo l'aveva nominato direttore generale.\nTuttavia, il disastro della Campagna di Russia del 1812, della campagna contro la sesta coalizione del 1813 e infine l'invasione di una parte dell'Impero nel 1814, bloccarono definitivamente l'attivit\u00e0 della Cassa.\nCome cassa d'ammortamento, la \"Caisse d'amortissement\" era incaricata di tutte le operazioni relative all'ammortamento del debito pubblico. Come cassa di garanzia, si occupava del pagamento alla presentazione delle obbligazioni sottoscritte dai ricevitori generali che non fossero ste saldate dagli stessi; della contabilit\u00e0 generale delle cauzioni, del loro rimborso nei casi previsti dalla legge e della distribuzione degli interessi relativi. Come cassa di depositi si occupava del servizio delle consegne in tutto l'Impero; del deposito dei prodotti dei residuati bellici; della gestione delle ritenute fatte sul trattamento degli impiegati pubblici per costituire un fondo pensioni; della rivendita e del deposito dei beni comunali, nonch\u00e9 della decima delle entrate fondiarie dei comuni destinata all'esercizio del culto, e della sua destinazione all'istituzione di depositi di mendicit\u00e0 (\"alberghi dei poveri\"); infine, al deposito dei prodotti e diritti dell'esportazione dei cereali.\nLa \"Caisse des d\u00e9p\u00f4ts et consignations\".\nLe \"Caisses des d\u00e9p\u00f4ts et consignations\" furono istituite con legge del 28 aprile 1816 per sostituire la \"Caisse d\u2019amortissement\" napoleonica.\nL'istituzione di una nuova cassa nel 1816 avvenne in un momento di forte debito pubblico della Francia, aggravato dalla vicenda dei Cento Giorni. Era allora Ministro delle Finanze nel gabinetto Richelieu, Luigi Emanuele Corvetto (1756-1821) che ne sugger\u00ec la creazione al re Luigi XVIII, al fine di assicurare il finanziamento a breve termine dello Stato, quando questo era costretto a prendere a prestito all'8%. Non fidandosi della \"Banque de France\", ancora legata al ricordo di Napoleone, Luigi XVIII decise cos\u00ec l'istituzione di questa nuova banca, che utilizzava i beni (\"consignations\") e le somme (\"d\u00e9p\u00f4ts\") dati in deposito ai notai per acquistare il debito pubblico. La legge del 1816 garantiva inoltre l'indipendenza della cassa rispetto ai cambiamenti di maggioranza parlamentare, disponendo che essa era posta sotto il controllo dell'autorit\u00e0 legislativa. \nNel 1818 il banchiere Benjamin Delessert sugger\u00ec a Corvetto di ampliare le fonti di finanziamento della Cassa fondando delle casse di risparmio destinante al risparmio dei ceti medi emergenti. La prima cassa di risparmio apr\u00ec a Parigi nel 1818. Tuttavia, si dovette attendere il 1837 perch\u00e9 i fondi raccolti sui libretti di risparmio passassero sotto il controllo della \"Caisse des d\u00e9p\u00f4ts\".\nDal 1881, anche i fondi raccolti mediante libretti di risparmio postali parteciparono al finanziamento della cassa.\nNel 1822, una volta ristabilito l'equilibrio del bilancio statale, il Ministro delle Finanze Joseph de Vill\u00e8le inizi\u00f2 a utilizzare i fondi della \"Caisse des d\u00e9p\u00f4ts\" per finanziare lo sviluppo industriale, cominciando con l'ammodernamento del porto di Dunkerque. Poi assunse una partecipazione nella \"Compagnie des quatre canaux\", divenuta societ\u00e0 anonima nel 1823. Successivamente la Cassa prese il controllo dei primi istituti di carattere assistenziale: la prima cassa di previdenza per la vecchiaia (1850) e la \"Caisse nationale d'assurances en cas de d\u00e9c\u00e8s ou d'accidents\" (1868).\nA partire dal 1905 la \"Caisse des d\u00e9p\u00f4ts\" partecipa al finanziamento della costruzione delle case popolari, attivit\u00e0 che rimane tuttora uno degli assi della Cassa. Durante tutto il Novecento la \"Caisse des d\u00e9p\u00f4ts\" continu\u00f2 ad essere il braccio finanziario dello Stato. Alla fine degli anni Ottanta la Cassa deteneva partecipazione per pi\u00f9 di un miliardo di franchi, in aziende quali la \"Compagnie du Midi\" (la futura \"AXA\"), l' \"Air Liquide\", la \"G\u00e9n\u00e9rale des eaux\" (diventata \"Vivendi\"), \"BSN\" (poi \"Danone\"), \"Peugeot\", \"Total\" (divenuta \"TotalFinaElf\"), \"Lafarge\".\nNel 1991 la Corte dei Conti denunci\u00f2 l'intervento della Cassa nella ricostituzione di gruppi quali la \"Compagnie des wagons-lits\", il \"Club M\u00e9diterran\u00e9e\", \"Canal+\". La Cassa ha tuttavia continuato a finanziare numerosi settori, specialmente quelle che non interessano gli imprenditori privati, come l'economia sociale, il rinnovamento urbano e l'edilizia popolare, la protezione dell'ambiente. Nel 1996 la Cassa partecip\u00f2 al salvataggio del \"Cr\u00e9dit foncier de France\", tuttavia le sue attivit\u00e0 sono tuttora separate."}
{"id": "5877677", "revid": "287204", "url": "https://it.wikipedia.org/wiki?curid=5877677", "title": "Viktor Klonaridis", "text": ""}
{"id": "5877681", "revid": "1632387", "url": "https://it.wikipedia.org/wiki?curid=5877681", "title": "Attacco informatico", "text": "Un attacco informatico o cyberattacco, nell'ambito della sicurezza informatica, indica una qualunque manovra impiegata da individui od organizzazioni che colpisca sistemi informatici, infrastrutture, reti di calcolatori e/o dispositivi elettronici tramite atti malevoli, finalizzati al furto, alterazione o distruzione di specifici obiettivi violando sistemi suscettibili.\nI tipi di attacco spaziano dall'installazione di spyware e di malware su di un PC fino a tentativi di demolizione delle infrastrutture di interi Stati, come avviene nel caso delle guerre cibernetiche.\nStoria.\nIl fenomeno esiste di pari passo alla storia dell'informatica, ma \u00e8 soprattutto alla fine del XX secolo che hanno cominciato ad incrementarsi, tra gli episodi maggiormente famosi si ricordano nel 1999 un attacco di tipo \"denial of service\" rese indisponibile il portale Amazon.com: la societ\u00e0 sostenne ingenti perdite a causa della sospensione delle attivit\u00e0 commerciali ma soprattutto dalla vasta pubblicizzazione dell'evento, e l'attacco informatico a Twitter del 15 luglio 2020, per promuovere una truffa tramite bitcoin.\nDescrizione.\nGli elementi fondamentali.\nSono tre i fattori che contribuiscono al lancio di un attacco informatico contro uno stato o un individuo: il fattore paura, la spettacolarit\u00e0 e la vulnerabilit\u00e0:\nLe figure professionali.\nUn hacker, sia egli libero professionista o impiegato del governo o facente parte di un corpo militare, \u00e8 in grado di riconoscere sistemi informatici vulnerabili che mancano delle appropriate misure di sicurezza. Una volta scovata una vulnerabilit\u00e0, l'hacker pu\u00f2 infettare il sistema con codice malevolo ed acquisirne il controllo remoto per poi recuperarne il contenuto o utilizzarlo per danneggiare altri computer. \u00c8 necessaria la presenza di una falla preesistente, come l'assenza di un antivirus o l'errata configurazione del sistema, per far s\u00ec che il codice malevolo funzioni. I cracker ed in generale i terroristi informatici elaborano piani di attacco premeditati e le loro azioni non sono guidate dalla rabbia. Hanno la necessit\u00e0 di disegnare il loro piano passo-passo e di acquisire particolari software per poter eseguire l'attacco. Le loro azioni hanno solitamente fini politici e i loro attacchi mirano verso strutture politiche. Possono bersagliare anche la popolazione civile, gli interessi della popolazione e le strutture pubbliche causando danni sufficienti a diffondere il terrore.\nLe tipologie.\nIn dettaglio, esistono una serie di tecniche utilizzate negli attacchi informatici ed una grande variet\u00e0 di modi di attuazione degli stessi verso individui o, su scala pi\u00f9 ampia, verso istituzioni. Si dividono in due grandi categorie: gli \"attacchi sintattici\" e gli \"attacchi semantici\": i primi sono diretti e consistono nella diffusione ed utilizzo di malware e di software malevolo in generale come virus, worm o trojan, i secondi invece sono indiretti e consistono nella modifica di informazioni corrette e nella diffusione di informazioni fasulle. La disseminazione di informazioni errate pu\u00f2 essere utilizzata per coprire le proprie tracce o per impostare qualcuno nella direzione sbagliata facendogli credere che sia quella giusta.\nAltri esempi sono: l'attacco a dizionario e il metodo forza bruta hanno ad oggetto database di informazioni e password, mentre l'attacco man in the middle ha ad oggetto parti interessate nelle telecomunicazioni, mentre l'\"amplification attack\" si avvale del \"denial of service\".\nI software utilizzati.\nVirus.\nI \"virus\" sono programmi auto-replicanti che possono legarsi ad altri file o programmi con la finalit\u00e0 di riprodursi. Un virus pu\u00f2 nascondersi nelle zone pi\u00f9 improbabili della memoria di un computer ed infettare qualunque file che reputi adatto per l'esecuzione del proprio codice. Pu\u00f2 inoltre modificare la sua impronta digitale ogni volta che si riproduce rendendolo ancora pi\u00f9 difficile da individuare.\nWorm.\nI \"worm\" non necessitano di altri file o programmi per replicarsi; sono programmi ad esecuzione autonoma. I \"worm\" si riproducono attraverso le reti utilizzandone i relativi protocolli. Le ultime versioni di worm fanno utilizzo delle vulnerabilit\u00e0 note dei sistemi per penetrarli, eseguire il loro codice, e replicarsi negli altri sistemi, come accadde per il \"worm\" Code Red II che infett\u00f2 pi\u00f9 di 259000 sistemi in meno di 14 ore. Su scala pi\u00f9 ampia, i \"worm\" possono essere progettati per finalit\u00e0 di spionaggio industriale in modo che analizzino e conservino le attivit\u00e0 dei sistemi informativi e il traffico per poi ritrasmettere questi dati al loro creatore.\nTrojan.\nUn \"Trojan\" (o \"Trojan Horse\", cavallo di Troia) \u00e8 progettato per eseguire azioni legittime ma anche azioni sconosciute all'utente e indesiderate. Pu\u00f2 essere la base dell'installazione di molti virus e worm come keyloggers o backdoors. In ambito commerciale, i Trojan possono essere integrati nelle versioni di prove dei software e possono raccogliere informazioni senza che l'utente se ne accorga. In tutti questi casi il fine comune \u00e8 in genere l'attacco ad un individuo o istituzione attraverso messaggi di posta elettronica, browser web, software per chat, software per il controllo remoto e aggiornamenti.\nGli obiettivi.\nUna volta iniziato un attacco informatico, ci sono alcuni tipi particolari di bersagli che se attaccati possono paralizzare il nemico. Certe infrastrutture sono evidenziate come bersagli critici che in caso di conflitto possono seriamente compromettere una nazione. Sistemi di controllo, risorse energetiche, finanza, telecomunicazioni, trasporti e impianti idrici sono identificati come obiettivi critici durante i conflitti. Un rapporto sui problemi di sicurezza informatica in ambito industriale, redatto dal British Columbia Institute of Technology e dal PA Consulting Group riferisce di come, a partire dal 2000, si sia riscontrato un aumento di 10 volte nel numero dei successi di attacchi informatici alle infrastrutture con sistemi di controllo SCADA (\"Supervisory Control And Data Acquisition\"). Gli attacchi informatici che hanno effetti fisici negativi sono conosciuti anche come attacchi informatico-fisici.\nImpianti idrici.\nGli impianti idrici sono tra le infrastrutture pi\u00f9 critiche in ambito di attacchi. Tra tutti i sistemi di controllo informatizzati, gli impianti idrici sono visti come i pi\u00f9 rischiosi in termini di sicurezza, perch\u00e9 detengono il potenziale di rilasciare enormi quantit\u00e0 d'acqua su zone non protette che potrebbero portare danni gravissimi e perdita di vite umane. Gli attacchi inoltre potrebbero bersagliare non solo le fonti di approvvigionamento idrico ma anche il sistema fognario. Non esiste una valutazione precisa del costo dei potenziali danni di tali attacchi, ma negli Stati Uniti si stimano intorno alle centinaia di miliardi di dollari. La maggior parte di questa categoria di infrastrutture sono ben sviluppate, rendendo difficile che gli attacchi informatici provochino danni significativi, al pi\u00f9, si possono riscontrare danni nella componentistica che possono portare a brevi interruzioni di corrente elettrica.\nImpianti di energia.\nI sistemi di fornitura energetica sono visti come il secondo tipo di infrastruttura attaccabile. Si divide in due categorie, elettricit\u00e0 e gas naturale. La rete elettrica alimenta regioni, citt\u00e0 e abitazioni. Prendendo come esempio gli Stati Uniti, in un conflitto i cyberterroristi possono accedere liberamente ai dati del Daily Report of System Status che mostra i flussi di potenza attraverso il sistema e individuare le sezioni pi\u00f9 impegnate della rete. Forzando l'arresto delle sezioni con maggior consumo possono causare isteria di massa, un aumento di domanda energetica e creare il caos; si possono anche individuare le aree critiche al funzionamento della rete per attacchi pi\u00f9 diretti. I cyberterroristi possono inoltre accedere online alle istruzioni su come connettersi alla rete elettrica della Bonneville Power Administration. Questo \u00e8 un grande vantaggio che pu\u00f2 essere sfruttato in caso di attacco informatico perch\u00e9 un attaccante straniero pu\u00f2 colpire con la massima precisione senza avere la minima conoscenza pregressa del sistema e senza imprevisti. Gli attacchi informatici agli impianti di gas naturale funzionano grossomodo alla stessa maniera. Gli attaccanti possono forzare la chiusura degli impianti fermando il flusso di gas oppure possono ridirezionarlo in altre sezioni controllate da loro alleati. Ci fu un caso in Russia nel quale l'azienda fornitrice di gas Gazprom perse il controllo del loro centralino principale che regola il flusso di gas dopo che un operatore interno bypass\u00f2 la sicurezza dell'impianto tramite un Trojan horse.\nTelecomunicazioni.\nL'attacco informatico delle infrastrutture per le telecomunicazioni ha risultati immediati. L'integrazione in ogni ambito delle telecomunicazioni \u00e8 diventata pratica comune e sistemi come la telefonia e il protocollo IP si stanno fondendo. Il tutto \u00e8 gestito tramite internet, poich\u00e9 le velocit\u00e0 di trasmissione e le capacit\u00e0 di archiviazione sono pressoch\u00e9 infinite. Come accennato in precedenza gli attacchi con maggiore probabilit\u00e0 di successo vanno dai semplici denial-of-service ad attacchi pi\u00f9 complessi effettuati sui protocolli di routing BGP o sulle infrastrutture DNS. \u00c8 sempre meno probabile che gli attacchi siano destinati a compromettere la rete telefonica tradizionale che utilizza i protocolli SS7, o siano destinati a danneggiare gli apparati fisici come i ripetitori o gli impianti satellitari perch\u00e9 in questi ambiti \u00e8 facile ridirezionare il traffico per aggirare le parti danneggiate in tempi relativamente brevi. L'idea alla base di questo tipo di attacchi \u00e8 di isolare le persone l'un l'altra, di interrompere le comunicazioni, e cos\u00ec facendo, impedire che le informazioni critiche vengano inviate e ricevute. In una guerra informatica, \u00e8 il modo pi\u00f9 facile di ottenere il sopravvento. Controllando il flusso delle informazioni e delle comunicazioni, una nazione \u00e8 in grado di pianificare attacchi pi\u00f9 precisi e prendere misure difensive pi\u00f9 efficaci.\nTrasporti.\nL'infrastruttura dei trasporti rispecchia quella delle telecomunicazioni; impedendo gli spostamenti in citt\u00e0 o regioni, l'economia si degraderebbe progressivamente nel tempo. Un attacco informatico andato a buon fine pu\u00f2 impattare la logistica e l'accessibilit\u00e0, danneggiando la catena economica ed impedendo il trasporto di merci da un luogo all'altro. Nel gennaio del 2003 durante l'attacco del virus \"slammer\", la compagnia Continental Airlines fu costretta ad annullare i propri voli per problemi ai sistemi informatici. I cyberterroristi possono bersagliare le ferrovie danneggiando i cambi, gli aerei attaccando i software di volo, e le strade per impedire i trasporti convenzionali. Nel maggio del 2015, un consulente informatico, Chris Roberts, rivel\u00f2 all'FBI che tra il 2011 e il 2014 era stato in grado di hackerare ripetutamente i controlli di volo di Boeing ed Airbus tramite il sistema di intrattenimento di bordo, e sostenne inoltre di essere riuscito almeno una volta a cambiare l'altitudine del velivolo. Dopo averlo preso in custodia nell'aprile del 2015, l'FBI lo interrog\u00f2 circa queste accuse.\nSistemi di controllo.\nI sistemi di controllo sono responsabili dell'attivazione e del monitoraggio industriale o dei controlli meccanici. Molti dispositivi sono integrati da piattaforme informatiche che controllano valvole o porte di certe infrastrutture. I sistemi di controllo sono progettati solitamente per fornire telemetria remota di dispositivi dotati di connessione direttamente a internet o tramite modem. Nella gestione di questi dispositivi i livelli di sicurezza offerti sono bassi, consentendo ad hacker e cyber terroristi la possibilit\u00e0 di ricercare vulnerabilit\u00e0. Un esempio emblematico \u00e8 fornito da Paul Blomgren, direttore del reparto di ingegneria delle vendite in una societ\u00e0 di sicurezza informatica. Blomgren spiega come i suoi dipendenti arrivati ad una sottostazione elettrica, senza nemmeno uscire dal loro veicolo, si fossero collegati alla rete WLAN dell'impianto tramite le loro schede wireless ed i loro computer portatili, in quanto non protetta da password. \"Nel giro di 10 minuti avevano mappato ogni singolo componente utilizzato nell'impianto\" dice Blomgren. \"Nel giro di 15 minuti avevano mappato ogni singolo componente della rete di controllo operativo. In 20 minuti, stavano comunicando tramite la rete aziendale ed avevano estratto diversi rapporti di lavoro.\"\nFinanza.\nLe istituzioni finanziarie possono essere colpite duramente dagli attacchi informatici. In queste istituzioni c'\u00e8 un costante movimento di denaro e se un cyber criminale decidesse di attaccare deviando le transazioni e rubando quindi grandi somme l'industria finanziaria collasserebbe a danno dei civili che si ritroverebbero senza sicurezza e lavoro. Solo negli Stati Uniti, il volume medio di transazioni giornaliere tocca i 3000 miliardi di dollari, dei quali il 99% \u00e8 in formato elettronico. Essere in grado di interrompere un tale flusso di denaro in un giorno o per alcuni giorni causerebbe danni permanenti all'economia costringendo gli investitori a tirarsi fuori dai fondi di investimento ed erodendo la fiducia del pubblico.\nL'utilizzo nella guerra cibernetica.\nNelle guerre cibernetiche vengono utilizzate tecniche di attacco e difesa di informazioni o reti di calcolatori che popolano il cyberspazio, spesso tramite una serie di attacchi informatici o prolungate campagne cibernetiche. Lo scopo di una guerra cibernetica \u00e8 quello di negare ad un oppositore la possibilit\u00e0 di effettuare lo stesso tipo di attacchi, impiegando strumenti tecnologici di guerra per neutralizzare i suoi sistemi computerizzati. Il cyberterrorismo \u00e8 invece \"l'uso di strumenti di rete per disabilitare infrastrutture critiche per la nazione (come reti energetiche, trasporti, operazioni governative) o per coercere o minacciare i governi o la popolazione civile\". L'esito dunque di guerre cibernetiche e terrorismo cibernetico \u00e8 lo stesso, danneggiare infrastrutture critiche e sistemi computerizzati connessi tra loro entro i confini del cyberspazio.\nNel mondo.\nCina.\nL'Esercito Popolare di Liberazione (\"People's Liberation Army\", PLA) ha sviluppato una strategia chiamata \"\"Integrated Network Electronic Warfare\" che guida le operazioni sulle reti di computer e gli strumenti di guerra cibernetica. Questa strategia aiuta ad integrare strumenti di guerra di rete ed armi elettroniche contro sistemi informativi avversari. Il PLA crede inoltre che la base per arrivare al successo in conflitto su ampia scala consista nello stabilire il predominio nel controllo delle informazioni, guadagnando il controllo sul flusso di informazioni avversario. Nei i testi \"The Science of Military Strategy\" e \"The Science of Campaigns\"\", pubblicati dal PLA, viene identificata come obiettivo primario per gli attacchi informatici la rete di sistemi logistici nemici e nella guerra informatica viene identificato il punto di partenza ideale di ogni conflitto, se essa pu\u00f2 portare al successo.\nFocalizzandosi sull'attacco delle infrastrutture per disgregare la trasmissione e l'elaborazione delle informazioni cruciali al processo decisionale nemico, il PLA si assicurerebbe il dominio cibernetico sull'avversario. Per ottenere il controllo in un conflitto il PLA utilizzerebbe disturbatori elettronici e tecniche di inganno e soppressione per interrompere i processi di trasferimento delle informazioni. Lancerebbero poi attacchi tramite virus o attuerebbero tecniche di hacking per sabotare i processi informativi con l'intento di neutralizzare le piattaforme e le strutture informative del nemico. In \"The Science of Campaigns\" il PLA enfatizza il particolare ruolo delle guerre cibernetiche di creare opportunit\u00e0 per le altre forze armate, che possono operare in incognito o con basso rischio di contrattacco sfruttando il periodo di \"isolamento\" o \"paralisi\" creato dagli attacchi informatici. Questo \u00e8 proprio uno dei punti focali delle guerre cibernetiche, poter indebolire il pi\u00f9 possibile il nemico per far in modo che l'offensiva fisica abbia maggiori percentuali di successo.\nIl PLA conduce esercitazioni periodiche in una variet\u00e0 di ambienti enfatizzando l'uso di tattiche di guerra informatica e di tecniche per contrastarle in caso venissero usate contro di loro. La ricerca si \u00e8 focalizzata su progetti per l'utilizzo e il rilevamento di rootkit per il loro sistema operativo Kylin che contribuiscono a migliorare ulteriormente le tecniche di guerra di questi individui. La Cina considera la guerra informatica come un deterrente all'utilizzo di armi nucleari, fornendo una maggior precisione, causando un minor numero di vittime e consentendo attacchi a lungo raggio.\nConflitto arabo-israeliano.\nNel conflitto tra le Autorit\u00e0 Israeliane e Palestinesi vennero condotti, nell'ottobre del 2000 durante la seconda intifada, attacchi DoS da parte degli \"hackers\" israeliani verso i computer delle organizzazioni della resistenza Palestinese (Hamas) e Libanese (Hezbollah). Gli \"hackers\" anti-israeliani risposero a loro volta mandando in \"crash\" numerosi siti web israeliani sommergendoli di richieste fasulle.\nIndia e Pakistan.\nTra i conflitti tra India e Pakistan iniziati negli anni 1990, sono due i casi che coinvolgono attacchi informatici, i primi dei quali sono divenuti di dominio pubblico nel 1999. Fino ad allora, India e Pakistan erano impegnate in una lunga disputa sulla regione del Kashmir che si trasfer\u00ec poi nel cyberspazio. I resoconti storici indicano che gli hacker di entrambe le nazioni furono coinvolti in ripetuti attacchi ai database della nazione opposta. Il numero di attacchi crebbe di anno in anno: 45 nel 1999, 133 nel 2000, 275 alla fine di Agosto del 2001. Nel 2010, un gruppo di hacker indiani chiamato \"Indian Cyber Army\" attacc\u00f2 almeno 36 database di siti web governativi. Nel 2013, gli hacker indiani attaccarono il database del sito ufficiale della Commissione Elettorale del Pakistan con l'intento di sottrarre informazioni sensibili. In rappresaglia, gli hacker pakistani chiamati \"True Cyber Army\" deturparono circa 1059 siti web dei corpi elettorali indiani.\nSecondo la stampa, il Pakistan ha lavorato su di un efficace sistema di Sicurezza informatica, in un programma chiamato \"Cyber Secure Pakistan\" (CSP). Il programma \u00e8 stato lanciato nell'Aprile del 2013 dalla \"Pakistan Information Security Association\" ed \u00e8 stato poi espanso alle universit\u00e0 del paese.\nRussia.\nSecondo un'analisi della \"Defense Intelligence Agency\" statunitense del 2017 le \"contromisure informative\" (\"informatsionnoye protivoborstvo\") sarebbero \"strategicamente decisive e di fondamentale importanza per controllare la popolazione domestica e influenzare gli stati avversari\" del governo russo.\n\u00c8 stato anche affermato che i servizi di sicurezza russi hanno organizzato una serie di attacchi informatici contro altri paesi, come nel 2007 in Estonia e nel 2008 in Russia, Ossezia del Sud, Georgia, e Azerbaigian. \nIn Russia i gruppi hacker Apt 28 (Fancy Bear) e Apt 29 (Cozy Bear) sono saliti alla ribalta per gli attacchi del 2016 durante le elezioni presidenziali americane che causarono controversie.\nRegno Unito.\nNel Regno Unito le attivit\u00e0 di spionaggio vengono condotte dal GCHQ tramite la piattaforma segreta Tempora emersa come la pi\u00f9 pervasiva della privacy dalle rivelazioni di Edward Snowden.\nStati Uniti d'America.\nLa responsabilit\u00e0 per la sicurezza informatica \u00e8 ripartita tra il Dipartimento della Sicurezza Interna, il Federal Bureau of Investigation (FBI) e il Dipartimento della Difesa. Nel 2009 \u00e8 stato creato un nuovo dipartimento che gestisse specificatamente le minacce informatiche, chiamato United States Cyber Command. Il Cyber Command \u00e8 un sottocomando militare dello United States Strategic Command ed \u00e8 responsabile della gestione di minacce all'infrastruttura informatica militare. Include diversi elementi di servizio come l\"'Army Cyber Command\", il \"Twenty-Fourth Air Force\", il \"Fleet Cyber Command\" e il \"Marine Forces Cyber Command\". Assicura che il Presidente possa controllare il sistema informativo e che abbia anche diverse opzioni militari disponibili quando la difesa della nazione si sposta nel cyberspazio. Gli agenti del Cyber Command devono prestare attenzione agli attori statali e non statali che sviluppano capacit\u00e0 di guerra informatica nella conduzione di spionaggio informatico ed altri attacchi informatici verso la nazione o i suoi alleati. Il Cyber Command vuole essere un deterrente per dissuadere i potenziali avversari dall'attaccare gli Stati Uniti, essendo contemporaneamente un dipartimento poliedrico nella conduzione delle proprie operazioni.\nSono tre gli eventi che potrebbero aver fatto da catalizzatori nella creazione del Cyber Command. Il primo fu un grave guasto di infrastrutture critiche segnalato dalla CIA, causato da atti dolosi verso i sistemi informativi che compromisero la rete elettrica d'oltreoceano. Ci\u00f2 risult\u00f2 in interruzioni della fornitura di corrente elettrica in diverse citt\u00e0 distribuite in diverse regioni. Il secondo evento fu l'exploit di una vulnerabilit\u00e0 nel servizio bancario internazionale. Nel novembre del 2008, uno dei gestori dei pagamenti di una banca internazionale consent\u00ec l'esecuzione di transazioni illecite da pi\u00f9 di 130 sportelli automatici in 49 citt\u00e0 per un periodo di 30 minuti.\nNell'operazione Stuxnet di attacco al programma nucleare iraniano hanno lavorato a fianco della National Security Agency il Mossad e l'Unit 8200 israeliana. Tzahal con la Direzione C41, Unit 8100 reparto segreto hacker, Shin Bet sono diverse agenzie israeliane che si occupano di azioni difensive-aggressive cibernetiche. L'ultimo evento fu la perdita di potere economico degli Stati Uniti quando nel 2008 si registr\u00f2 una perdita di 1000 miliardi di dollari in furti di dati e propriet\u00e0 intellettuale. Anche se questi eventi rappresentano perlopi\u00f9 catastrofi interne al paese niente impedisce agli attori statali e non statali di fare lo stesso su scala pi\u00f9 ampia. Altre iniziative, come la formazione del Cyber Training Advisory Council, furono indette per migliorare la qualit\u00e0, l'efficienza e l'adeguatezza della formazione per la difesa delle reti, l'attacco e lo sfruttamento delle operazioni informatiche nemiche.\nLe sanzioni giuridiche.\nIl 1 Aprile 2015 il Presidente degli Stati Uniti Obama ha emesso un ordine esecutivo stabilendo le primissime sanzioni economiche per gli attacchi informatici. L'ordine esecutivo colpisce individui o entit\u00e0 responsabili di attacchi che minacciano la sicurezza nazionale, la politica estera, la salute economica o la stabilit\u00e0 finanziaria degli Stati Uniti. Nello specifico, l'ordine autorizza inoltre il Dipartimento del Tesoro degli Stati Uniti d'America a congelare i beni di suddetti individui.\nDati statistici.\nAkamai Technologies ha tuttavia riportato che, nel secondo quadrimestre del 2013, l'Indonesia aveva superato la Cina con il 38% degli attacchi informatici, un aumento considerevole rispetto al 21% del quadrimestre precedente. La Cina si \u00e8 fermata al 33% e gli Stati uniti al 6,9%. Il 79% degli attacchi venne dalla regione dell'Asia Pacifica. L'Indonesia ha inoltre prevalso sugli attacchi alle porte 80 e 443 con circa il 90%."}
{"id": "5877685", "revid": "729019", "url": "https://it.wikipedia.org/wiki?curid=5877685", "title": "Midland Bank", "text": "La Midland Bank, fondata nel 1836 a Birmingham e incorporata nella HSBC nel 1992, \u00e8 stata una delle principali banche britanniche nel XIX e XX secolo.\nStoria.\nLa fondazione.\nLa Midland Bank venne fondata da Charles Geach nel 1836 ed ebbe la prima sede in Union Street, a Birmingham. Si era nell'effervescenza suscitata dal Bank Charter Act inglese, che incoraggiava la costituzione di societ\u00e0 per azioni in ambito bancario. La banca si avvantaggi\u00f2 del dinamismo industriale della regione delle Midlands nell'Ottocento, al quale peraltro essa stessa contribu\u00ec. Negli anni trenta e Quaranta dell'Ottocento la Midland occup\u00f2 un'importante nicchia nel mondo degli affari di Birmingham, specialmente nello sconto delle cambiali per i suoi clienti. Charles Geach, che veniva dalla Banca d'Inghilterra ed aveva 28 anni tess\u00e9 stretti legami con gli industriali di Birmingham, nel campo delle fonderie d'acciaio, delle costruzioni ferroviarie. \nLa gestione di Edward Hopkinson Holden.\nLa banca fu guidata per trent'anni da Sir Edward Hopkinson Holden, prima come direttore generale (dal 1898 al 1908) e poi anche come Presidente del Consiglio d'Amministrazione (dal 1908 fino alla morte nel 1919).\nHolden privilegi\u00f2 una strategia di crescita esterna, acquisendo 27 banche locali fra il 1885 e il 1920. Questa politica aggressiva, che si distingueva dalla scelta difensiva adottata fra il 1896 e il 1913 dalla grande rivale, la Barclays Bank, derivava dall'accordo instaurato fra dodici banche familiari desiderose di ingrandirsi sufficientemente per sfuggire all'acquisizione da parte della Midland Bank o della National Provincial Bank.\nIn seguito alla fusione con la \"Central Bank of London Ltd.\" di Londra nel 1891, la Midland fu ribattezzata London City and Midland Bank ed ebbe un seggio nella \"London Clearing House\". Nel 1898 l'istituto acquis\u00ec anche la \"City Bank\", che le port\u00f2 in eredit\u00e0 un'agenzia di citt\u00e0 a Londra.\nA partire dall'anno 1900 i direttori delle filiali furono autorizzati a concedere crediti per importi superiori a quelli delle banche successivamente acquisite. L'organizzazione del gruppo, molto centralizzata, permetteva d'altronde ai clienti di trattare direttamente con la sede per superare i limiti di credito delle filiali.\nNel 1918, con una raccolta di 335 milioni di sterline, la Midland era la pi\u00f9 grande banca del mondo. \nHolden allarg\u00f2 le attivit\u00e0 anche oltremare; la Midland fu la prima banca britannica a istituire un settore di cambio valute e, dal 1919, aveva circa 650 banche corrispondenti nel mondo.\nNel 1919 acquis\u00ec la Clydesdale Bank.\nL'apogeo fra le due guerre.\nDopo la prima Guerra mondiale le grandi banche britanniche si accordarono con il governo per non tentare pi\u00f9 nuove fusioni senza il consenso del Tesoro. Conseguentemente, la Midland cominci\u00f2 ad espandere la propria rete di filiali, ad aggiungere nuovi servizi bancari, a meccanizzare i sistemi, a pubblicizzare i propri servizi.\nNel 1923 fu adottato il nome definitivo Midland Bank Plc. La banca era una delle \"Big Four\" inglesi e lo rimase per buona parte del Novecento. \nFra il 1921 e il 1939 fu edificata la sede centrale di Londra, su progetto dell'architetto John Alfred Gotch, assistito da Edwin Lutyens. L'edificio rappresentava l'orgoglio di essere la pi\u00f9 grande banca del mondo.\nLa ripresa nel Dopoguerra.\nLa Midland era quotata al London Stock Exchange ed il titolo faceva parte del FTSE 100 Index.\nPer diversificare le proprie attivit\u00e0 nel 1972 la Midland guid\u00f2 il consorzio che compr\u00f2 l'agenzia di viaggi Thomas Cook. Nel 1977 ne divenne unica proprietaria, ma nel 1992 la rivendette\nL'acquisizione da parte della HSBC.\nLa Hongkong and Shanghai Banking Corporation acquis\u00ec una quota del 14,9% della Midland Bank nel 1987, e ne nacque una forte collaborazione.\nNel 1992 la HSBC rilev\u00f2 l'intera propriet\u00e0 della Midland Bank, all'epoca una delle pi\u00f9 grandi acquisizioni bancarie della storia. Questo permise alla Hongkong and Shanghai di avere una presenza significativa in Europa, che le era necessaria per completare la sua attivit\u00e0 in Asia e America. Nel 1993 la HSBC trasfer\u00ec la propria sede centrale a Londra, entrando sotto il controllo della Banca d'Inghilterra. La Midland Bank fu ribattezzata \"HSBC Bank (Europe)\" nel 1999."}
{"id": "5877715", "revid": "461603", "url": "https://it.wikipedia.org/wiki?curid=5877715", "title": "Frank Klopas", "text": ""}
{"id": "5877716", "revid": "461603", "url": "https://it.wikipedia.org/wiki?curid=5877716", "title": "F\u014dt\u012bs Klopas", "text": ""}
{"id": "5877717", "revid": "461603", "url": "https://it.wikipedia.org/wiki?curid=5877717", "title": "Fotis Klopas", "text": ""}
{"id": "5877718", "revid": "287204", "url": "https://it.wikipedia.org/wiki?curid=5877718", "title": "Fotios Klopas", "text": ""}
{"id": "5877720", "revid": "116154964", "url": "https://it.wikipedia.org/wiki?curid=5877720", "title": "Cornelius Coot", "text": "Cornelius Coot \u00e8 un personaggio immaginario dei fumetti Disney creato da Carl Barks. \u00c8 il fondatore di Paperopoli, citt\u00e0 in cui si svolgono tutti gli eventi della famiglia dei paperi e nella quale \u00e8 stata eretta una gigantesca statua a lui dedicata, oltre a numerosi altri monumenti di dimensioni ridotte. Cornelius ebbe un figlio, Clinton, padre di Nonna Papera, il che lo rende il trisavolo di Paperino. Appare per la prima volta come statua in \"Walt Disney's Comics and Stories\" n. 138 nella storia del 1952 \"Paperino e il maragi\u00e0 del Verdestan\" di Carl Barks.\nSoprattutto negli ultimi decenni la sua statua \u00e8 diventata parte essenziale del panorama di Paperopoli nelle storie, e se ne \u00e8 approfondita la figura storica grazie alle storie di Don Rosa, epigono di Barks, in particolare \"Sua maest\u00e0 de' Paperoni\"; da giovane veniva soprannominato scherzosamente Pannocchia (da \"Qui, Quo, Qua e le radici di Paperopoli\"). Nelle vecchie traduzioni italiane il personaggio ha avuto altri nomi, quali Cornelio Ermogene, Cornelius Babn, Cornelio Virgola, Cornelio Van Coot, Cornelio Coot, Cornelio Papero e Cornelius Paper.\nBiografia.\nCornelius Coot nacque nel 1790 come cittadino americano. Le sue radici si ritiene risalgano alla colonizzazione di Jamestown, in Virginia (1607), e al viaggio del \"Mayflower\" (1620). Egli \u00e8 il primo membro della famiglia Coot a guadagnare visibilit\u00e0. Il suo luogo di nascita \u00e8 sconosciuto e prima di arrivare a Paperopoli aveva vissuto come cacciatore errante. A quanto pare aveva viaggiato dalla costa orientale a quella occidentale vivendo grazie alla vendita delle pellicce degli animali che aveva ucciso.\nNel 1818 arriv\u00f2 per vendere pellicce a Fort Drakeborough, ultimo avamposto britannico in Calisota. Durante il suo soggiorno il Forte venne attaccato dalle truppe spagnole dalla vicina California; la piccola guarnigione britannica non poteva resistere all'attacco e decise di ritirarsi; per salvare la faccia, il comandante fece un accordo con il giovane Cornelius: il Forte sarebbe diventato suo, e, se gli spagnoli fossero riusciti a conquistarlo, lui e le sue truppe non avrebbero avuto nulla a che fare con il fallimento se non l'essersi fidati dell'aiuto di un folle americano. Dopo la fuga degli inglesi, Cornelius riusc\u00ec a spaventare gli spagnoli facendo credere loro che i rinforzi britannici si stavano avvicinando, simulando degli spari con lo scoppiettio dei chicchi di granturco (sconosciuto agli spagnoli) che diventavano pop-corn; non a caso, la sua statua lo ritrae mentre fiero offre alla sua citt\u00e0 un mazzo di pannocchie. \nIl Forte abbandonato, ormai di Cornelius, fu ribattezzato Forte Paperopoli (Fort Duckburg) ed egli lo trasform\u00f2 in un campo di negoziazione per i cacciatori. Ben presto, alcuni di loro cominciarono a stabilirsi e a mettere su famiglia. Cornelius costru\u00ec la sua fattoria e inizi\u00f2 ad agire come leader del nuovo insediamento. Successivamente, il Calisota fu annesso al nuovo stato indipendente del Messico nel 1821, ma Paperopoli era una citt\u00e0-stato, con le sue leggi e, grazie a Cornelius, la sua forza di difesa, la Milizia delle Marmotte, destinata a proteggere l'insediamento anche dai nativi americani; proprio il vecchio Forte fu la base della milizia. Cornelius ebbe l'idea di costruire dei tunnel sotto il Forte, in modo che si potesse entrare e uscire da esso anche durante un assedio, e in questo modo ne trov\u00f2 uno gi\u00e0 esistente edificato da Fenton Penworthy (governatore del forte) e dai suoi uomini nel 1579, su ordine di Francis Drake; Cornelius esplor\u00f2 il tunnel e trov\u00f2 i resti di Fenton, a cui diede una degna sepoltura, ma anche il libro scritto da questi, contenente il sunto di ci\u00f2 che rimaneva della Biblioteca di Alessandria (da \"Zio Paperone e i guardiani della biblioteca perduta\", 1993), e che sarebbe diventato il prototipo del Manuale delle Giovani Marmotte. A quanto pare Cornelius si auto-nomin\u00f2 il \"guardiano\" successivo della biblioteca dopo Fenton.\nCornelius riusc\u00ec a trasportare l'acqua di montagna nel villaggio tramite condutture, ma anche a migliorare le relazioni dei suoi coloni con i nativi americani nel corso del tempo, e spos\u00f2 una donna indiana. Il loro unico figlio conosciuto, Clinton Coot, nacque nel 1830, e per tutto il resto della sua vita Cornelius continu\u00f2 ad agire come leader non ufficiale di Paperopoli. Anche quando il Calisota e la vicina California furono annesse agli Stati Uniti nel 1848, nulla cambi\u00f2 veramente a Paperopoli. Quando Cornelius mor\u00ec nel 1880, all'et\u00e0 di 90 anni, era un rispettabile capofamiglia, ma nel corso del tempo era stato onorato dai cittadini di Paperopoli come \"padre fondatore\" della citt\u00e0. La Statua di Cornelius Coot \u00e8 uno dei pi\u00f9 importanti monumenti di Paperopoli, \u00e8 stata donata alla cittadinanza dal magnate Paperon de' Paperoni e si trova nella Piazza del municipio. Sparse per la citt\u00e0 vi sono numerose riproduzioni di tale statua, ma di dimensioni molto ridotte, una delle pi\u00f9 conosciute \u00e8 quella situata all'interno del parco cittadino."}
{"id": "5877723", "revid": "123404525", "url": "https://it.wikipedia.org/wiki?curid=5877723", "title": "Leo Callone", "text": "\u00c8 conosciuto anche come \"Caimano del Lario\" per le sue numerose vittorie ed imprese sportive sul lago di Como. Ha raggiunto il record del mondo, il 14 luglio 2013, con 100.000 km a nuoto percorsi lungo tutta la sua carriera, allenamenti e gare compresi. Da 30 anni nuota per la \"Pratogrande\" di Garlate.\nBiografia.\nLa sua passione per il nuoto nasce sul lago di Como a Mandello del Lario dove il padre, Ermanno Callone, inizia a lavorare alla Moto Guzzi. Trascorre un'infanzia spensierata e trova sempre una scusa per gettarsi in acqua, anche di nascosto, per imparare a nuotare. Purtroppo, nel 1955, un tragico avvenimento cambia la vita di Leo; il padre muore in un incidente stradale mentre collaudava un sidecar. Gi\u00e0 a 10 anni inizia a dedicarsi seriamente al nuoto e a 11 viene tesserato nella Canottieri Moto Guzzi. Poco pi\u00f9 tardi trionfa nella sua prima traversata da Onno a Mandello del Lario. Leo, anni dopo sposer\u00e0 Angela Lafranconi, che lo accompagna durante molte traversate anche come medico personale e nel 1974 nasce il loro unico figlio Nicola.\nAttivit\u00e0.\nDopo numerose vittorie, a 33 anni, Leo vuole capire quali possibilit\u00e0 potrebbe ancora aggiungere alla sua carriera e decide cos\u00ec di affrontare la prossima sfida: compiere la traversata dello Stretto di Messina, il 21 giugno 1980. Leo organizza la prova con l'aiuto del nuotatore Nino Musciumarra, che lo accompagner\u00e0 successivamente nella traversata della Manica. Partito da Punta Faro, in Sicilia, con destinazione Cannitello in Calabria, il Caimano ottiene una vittoria e neanche le meduse riescono a fermarlo.\nUn anno pi\u00f9 tardi, nel 1981, Leo riesce a stabilire il record italiano, in 13 ore e 7 minuti (imbattuto per 25 anni), nuotando nel freddo e agitato tratto di mare del Canale della Manica, da Dover in Inghilterra a Calais sulla costa della Francia. Successivamente partecipa alla traversata dall'Isola di Capri a Napoli, e nel 1982 percorre di nuovo lo Stretto di Messina ma questa volta con una doppia traversata, andata e ritorno.\nUna gara a cui Leo tiene molto \u00e8 la \"Maratona internazionale da Lecco a Dervio\", sul lago di Como, alla quale partecipa a 5 delle 11 edizioni. Il ricordo pi\u00f9 bello, secondo lui, \u00e8 la traversata dall'isola di Ponza alla costa laziale a Circeo del 1986, e un anno dopo torna sul Lario con la traversata da Lecco a Colico.\nIl 5 agosto del 1991 Leo, durante un viaggio in Scozia, decide di affrontare le acque del Loch Ness, il lago del mostro.\nNel 1996 vola in Guatemala dove si allena per la doppia traversata del lago Atitl\u00e1n a pi\u00f9 di 1.500 metri di altitudine.\nUn dramma familiare.\nNel 2000 un altro tragico avvenimento segna per sempre la vita dei coniugi Callone: il figlio Nicola muore investito da un'auto. I genitori sono distrutti e Leo non vuole pi\u00f9 nemmeno nuotare. Solo dopo l'incontro con padre Mario Balbiani, Leo riesce a ritrovare la forza per ricominciare.\nRitorno al nuoto.\nIl Caimano riparte dalla Sardegna, attraversando, nel 2001, le bocche di Bonifacio tra Corsica e Sardegna. Poi una prova durissima da Porto Torres a Castelsardo e successivamente dall'Isola dell'Asinara a Porto Torres, uno dei traguardi pi\u00f9 belli per Leo. A 60 anni riceve la convocazione in maglia azzurra, ma deve superare una prova in Serbia, attraversare un fiume, il Sava, lungo 19 km da Jarak a \u0160abac.\nNel 2008 torna in Guatemala per compiere la doppia traversata del lago Pet\u00e9n Itz\u00e1.\nNel 2011 Leo e Angela vengono invitati all'inaugurazione della Clinica e della Parrocchia a San Luis (Pet\u00e9n). Un progetto che hanno fortemente sostenuto in memoria del figlio Nicola.\nIl 14 luglio 2013 Leo riesce a raggiungere il Record del mondo di 100.000 km a nuoto, percorrendo parte della traversata da Onno a Mandello del Lario. Dal 2011 al 2015 Leo smette di nuotare, a causa di un lungo periodo di malattia durante il quale combatte contro due tumori. Per fortuna le cure vanno bene e Leo riesce a guarire. Nel giorno del suo 70\u00ba compleanno nel 2015, si rituffa nel lago, nuotando da Bellano a Gravedona.\nIn occasione del suo 60\u00ba anno di carriera natatoria (1958-2018) Leo il 10 agosto 2017 ha attraversato il lago da Moltrasio ad Argegno lido e nel luglio 2018 partecipa alla Nuotata sotto le stelle sul Lago d'Orta dove ha ricevuto la cittadinanza onoraria dal comune di Orta San Giulio.\nNel 2020, il 18 luglio Leo accompagna nell'ultimo chilometro il nuotatore Andrea Oriana nelle sua impresa natatoria da Colico a Lecco.\nInvece il 16 agosto il Caimano nuota lungo tutto il periplo del lago di Mezzola, per festeggiare i suoi 75 anni, con partenza e arrivo a Verceia.\nRiepilogo totale vittorie in carriera.\nCirca 500 di cui:\n300 in piscina: 50 titoli regionali, 19 titoli italiani\n200 in acque libere: 18 titoli italiani, 13 maratone internazionali, 4 record del mondo, 5 Medaglie Azzurre (3 Capri-Napoli, 2 Coppe del Mondo in Jugoslavia)\nFilmografia.\nIl lungometraggio \u00e8 stato proiettato durante \"Sport Movies &amp; Tv - Milano International FICTS Fest\" per il cinema e per lo sport. Ha ricevuto il Primo Premio Internazionale al BA Sport Film&amp;TV Festival 2017 e un Diploma dal Comitato Olimpico Argentino. Di recente il film \u00e8 visibile sul servizio di streaming Netflix."}
{"id": "5877725", "revid": "287204", "url": "https://it.wikipedia.org/wiki?curid=5877725", "title": "Siccardi", "text": ""}
{"id": "5877727", "revid": "1833487", "url": "https://it.wikipedia.org/wiki?curid=5877727", "title": "Selvotta (Frascati)", "text": " \nSelvotta \u00e8 una frazione del comune di Frascati nella citt\u00e0 metropolitana di Roma Capitale.\nSorge sul lato ovest della strada provinciale 77/b Pedemontana dei Castelli (via di Vermicino), che la separa dalla frazione di SS. Apostoli."}
{"id": "5877731", "revid": "1833487", "url": "https://it.wikipedia.org/wiki?curid=5877731", "title": "SS. Apostoli", "text": " \nSS. Apostoli \u00e8 una frazione del comune di Frascati nella citt\u00e0 metropolitana di Roma Capitale.\nSorge sul lato est della strada provinciale 77/b Pedemontana dei Castelli (via di Vermicino), che la separa dalla frazione di Selvotta."}
{"id": "5877732", "revid": "6923", "url": "https://it.wikipedia.org/wiki?curid=5877732", "title": "Spinoretico", "text": "Spinoretico \u00e8 una frazione del comune di Frascati nella citt\u00e0 metropolitana di Roma Capitale.\nSorge sul lato ovest della strada provinciale 77/b Pedemontana dei Castelli (via di Vermicino), a nord della frazione di Vermicino (parte di competenza di Roma Capitale)."}
{"id": "5877734", "revid": "110157", "url": "https://it.wikipedia.org/wiki?curid=5877734", "title": "What It Is (Mal Waldron)", "text": "What It Is \u00e8 un album discografico a nome della \"Mal Waldron Quartet\", pubblicato dall'etichetta discografica tedesca Enja Records nel 1982.\nMusicisti.\nNote aggiuntive"}
{"id": "5877739", "revid": "767487", "url": "https://it.wikipedia.org/wiki?curid=5877739", "title": "Novara Calcio 1984-1985", "text": "Questa voce raccoglie le informazioni riguardanti il Novara Calcio nelle competizioni ufficiali della stagione 1984-1985."}
{"id": "5877740", "revid": "767487", "url": "https://it.wikipedia.org/wiki?curid=5877740", "title": "Portachiatte", "text": "La portachiatte \u00e8 un tipo di nave da carico che, per mezzo di una gru a portale che per quasi tutta la lunghezza della nave scorre su un binario da prua verso poppa, carica le chiatte (precedentemente posizionate e preparate da uno spintore) di dimensioni standard del sistema LASH (\"lighter aboard ship\" ovvero \"nave con chiatte a bordo\") e le cala in appositi alloggiamenti nella stiva e/o sul ponte di coperta."}
{"id": "5877752", "revid": "132266", "url": "https://it.wikipedia.org/wiki?curid=5877752", "title": "Nave portachiatte", "text": ""}
{"id": "5877761", "revid": "287204", "url": "https://it.wikipedia.org/wiki?curid=5877761", "title": "686 (numero)", "text": "Seicentottantasei \u00e8 il numero naturale dopo il 685 e prima del 687."}
{"id": "5877762", "revid": "88740", "url": "https://it.wikipedia.org/wiki?curid=5877762", "title": "Simoncini", "text": ""}
{"id": "5877768", "revid": "1263156", "url": "https://it.wikipedia.org/wiki?curid=5877768", "title": "Seicentottantasei", "text": ""}
{"id": "5877780", "revid": "709406", "url": "https://it.wikipedia.org/wiki?curid=5877780", "title": "Ordini di grandezza del tempo", "text": ""}
{"id": "5877781", "revid": "287204", "url": "https://it.wikipedia.org/wiki?curid=5877781", "title": "Nalli", "text": ""}
{"id": "5877782", "revid": "1263156", "url": "https://it.wikipedia.org/wiki?curid=5877782", "title": "Seicentottantasette", "text": ""}
{"id": "5877785", "revid": "287204", "url": "https://it.wikipedia.org/wiki?curid=5877785", "title": "688 (numero)", "text": "Seicentottantotto \u00e8 il numero naturale dopo il 687 e prima del 689."}
{"id": "5877788", "revid": "775372", "url": "https://it.wikipedia.org/wiki?curid=5877788", "title": "Lingua italiana negli Stati Uniti d'America", "text": "La lingua italiana \u00e8 parlata negli Stati Uniti d'America da pi\u00f9 di cento anni, a causa di un'immigrazione su larga scala a partire dal tardo XIX secolo. Oggi \u00e8 la settima lingua pi\u00f9 parlata nel paese.\nL'assimilazione ha giocato un grande ruolo nella diminuzione di italofoni madrelingua oggi. , anche se 15.638.348 americani si riferiscono a se stessi come italoamericani, solo 1.008.371 di questi riporta di parlare la lingua italiana a casa (0,384% della popolazione nazionale). Di coloro che parlano italiano a casa negli Stati Uniti, 361.245 hanno pi\u00f9 di 65 anni e solo 68.030 sono giovani con meno di 17 anni."}
{"id": "5877789", "revid": "767487", "url": "https://it.wikipedia.org/wiki?curid=5877789", "title": "Unione Sportiva Pergocrema 1984-1985", "text": "Questa pagina raccoglie le informazioni riguardanti l'Unione Sportiva Pergocrema nelle competizioni ufficiali della stagione 1984-1985."}
{"id": "5877790", "revid": "1263156", "url": "https://it.wikipedia.org/wiki?curid=5877790", "title": "Seicentottantotto", "text": ""}
{"id": "5877808", "revid": "287204", "url": "https://it.wikipedia.org/wiki?curid=5877808", "title": "Gran Premio motociclistico di Germania 1981", "text": "Il Gran Premio motociclistico della Germania Ovest fu il terzo appuntamento del motomondiale 1981, si trattava della 31\u00aa edizione del Gran Premio motociclistico di Germania valida per il motomondiale.\nSi svolse il 2 e 3 maggio 1981 all'Hockenheimring e vi corsero tutte le classi. La gara della classe 50 venne disputata al sabato e ha visto la vittoria del pilota svizzero Stefan D\u00f6rflinger\nNelle gare domenicali si sono invece imposti \u00c1ngel Nieto in classe 125, Anton Mang sia in classe 250 che in classe 350 e Kenny Roberts in classe 500. Tra i sidecar vince l'equipaggio Alain Michel-Michael Burkhard.\nClasse 500.\nNella classe regina, al secondo appuntamento stagionale, si \u00e8 imposto lo statunitense Kenny Roberts con la nuova Yamaha che ha preceduto il connazionale Randy Mamola e l'italiano Marco Lucchinelli (in sella a Suzuki) e giunti distaccati di meno di un secondo.\nRoberts torna cos\u00ec al successo dopo 343 giorni e avvicina il connazionale Mamola, vincitore della prova precedente, nella classifica parziale dell'anno.\nSi registra anche il debutto nel mondiale da parte della Cagiva: con il pilota Virginio Ferrari si classifica al trentesimo posto doppiata. Non prendono invece il via la Morbidelli e la Sanvenero, rispettivamente con Graziano Rossi e Stefano Perugini, per ritardi di preparazione.\nAll'indomani della gara il pilota olandese Wil Hartog annuncia il suo ritiro dalle competizioni.\nClasse 350.\nAl termine della gara si \u00e8 imposto il pilota tedesco Anton Mang che ha preceduto al traguardo i francesi \u00c9ric Saul e Thierry Espi\u00e9.\nCuriosamente tutti i primi quattro piloti meglio piazzati nelle prove di qualificazione non hanno portato a termine la gara. Nella classifica provvisoria del campionato, dopo che si sono avuti tre vincitori diversi nelle tre prove disputate, Mang \u00e8 ora in testa.\nClasse 250.\nNella quarto di litro, alla seconda presenza stagionale, il pilota tedesco Anton Mang ottiene il successo precedendo al traguardo il venezuelano Johnny Cecotto e lo svizzero Roland Freymond. Da notare anche il quinto posto del pluriiridato delle piccole cilindrate, lo spagnolo \u00c1ngel Nieto, che qui ottiene i primi e unici punti iridati in una classe superiore.\nClasse 125.\nTerzo successo consecutivo per il pilota spagnolo \u00c1ngel Nieto che guida la classifica provvisoria iridata con un buon margine di vantaggio e che in questa gara tedesca ha preceduto gli svizzeri Stefan D\u00f6rflinger e Hans M\u00fcller.\nClasse 50.\nPer la classe di minor cilindrata del motomondiale, quella in Germania \u00e8 la prima apparizione stagionale; curiosamente quella precedente era stata in occasione dello stesso gran premio dell'anno precedente. La vittoria \u00e8 stata del pilota svizzero Stefan D\u00f6rflinger (vice-campione mondiale dell'anno precedente) che ha preceduto l'austriaco Hans-J\u00fcrgen Hummel e il tedesco Rainer Kunz.\nClasse sidecar.\nPole position: Rolf Biland-Kurt Waltisperg (LCR-Yamaha). Giro veloce: Jock Taylor-Benga Johansson (Fowler-Yamaha).\nBiland-Waltisperg, partiti in pole, sono costretti al ritiro da un problema meccanico mentre occupavano la testa della corsa. La lotta per la vittoria \u00e8 cos\u00ec ristretta a due equipaggi: i campioni in carica Taylor-Johansson e Alain Michel-Michael Burkhard; sono quest'ultimi a spuntarla, dopo una lotta serrata nell'ultimo giro e un arrivo in volata, che richiede il fotofinish per determinare il vincitore.\nIn classifica dopo due gare Taylor conduce con 27 punti, mentre Michel lo segue a quota 25."}
{"id": "5877810", "revid": "31789", "url": "https://it.wikipedia.org/wiki?curid=5877810", "title": "Attentati di Bruxelles del 22 marzo 2016", "text": "Gli attentati di Bruxelles del 22 marzo 2016 furono una serie di tre attacchi terroristici coordinati, avvenuti nell'area metropolitana di Bruxelles, nel Belgio, la mattina del 22 marzo 2016. Due attacchi avvennero presso l'aeroporto di Bruxelles-National, nel comune di Zaventem, e uno alla stazione della metropolitana di Maelbeek/Maalbeek, nel comune di Bruxelles.\nGli attentati vennero rivendicati il giorno stesso dall'autoproclamato Stato Islamico (ISIS) attraverso l'agenzia di stampa Amaq. Assieme agli attentati di Parigi del novembre precedente, fu tra gli attacchi terroristici pi\u00f9 gravi avvenuti nei Paesi europei negli anni 2010.\nContesto storico.\nIl Belgio fu tra i membri fondatori della coalizione internazionale anti-ISIS, che venne costituita nel 2014 per contrastare l'avanzata dell'autoproclamato Stato Islamico, che aveva dato inizio alla guerra civile in Iraq. Il Belgio mise a disposizione della coalizione anche sei F-16, che all'inizio di ottobre 2014 portarono a termine il loro primo bombardamento su obiettivi dell'ISIS in Iraq. Come per gli altri Paesi facenti parte della coalizione internazionale impegnata in Iraq e Siria, anche sul Belgio ricadeva la minaccia di attentati lanciata da Abu Bakr al-Baghdadi, leader dell'ISIS, il giorno prima degli attentati di Parigi. Inoltre, il Belgio era anche il Paese col rapporto \"pro capite\" pi\u00f9 alto in Europa di cittadini che erano andati in Siria a combattere tra le fila dell'ISIS, nonch\u00e9 problemi d'integrazione degli immigrati, molti dei quali musulmani, che avevano portato alla radicalizzazione di molti giovani musulmani.\nIl 24 maggio 2014 un attentato al museo ebraico di Bruxelles aveva causato 4 vittime civili ed era stato compiuto da un cittadino francese sospettato di essersi arruolato volontario tra i jihadisti in Siria. Nel gennaio 2015, nei giorni successivi all'attentato alla sede di Charlie Hebdo a Parigi, una serie di operazioni anti-terrorismo erano state condotte dalle forze di polizia belghe nella zona di Verviers alla ricerca di legami con l'attentato, operazioni che portarono a un arresto e alla morte di due sospetti terroristi. Il 21 agosto 2015 ci fu un tentativo di attentato terroristico di matrice islamista sul treno Thalys che collegava Amsterdam a Parigi, sventato grazie all'intervento di tre passeggeri che fermarono in tempo l'attentatore. I terroristi che il 13 novembre 2015 perpetrarono gli attentati a Parigi, che causarono 137 vittime, erano partiti da Molenbeek-Saint-Jean, una delle municipalit\u00e0 di Bruxelles. E proprio a Bruxelles si concentrarono le ricerche degli attentatori nei giorni successivi, che portarono anche a 5 giorni di \"lockdown\" per la citt\u00e0 di Bruxelles per motivi di sicurezza dal 21 al 25 novembre, sia per prevenire attentati ritenuti molto probabili sia per consentire operazioni di polizia alla ricerca di sospetti terroristi. Il 18 marzo 2016, quattro giorni prima degli attentati, venne arrestato in un'operazione di polizia a Molenbeek Salah Abdeslam, il principale sospettato degli attentati di Parigi. Questo arresto venne poi considerato come l'evento che acceler\u00f2 le tempistiche per gli attentati del 22 marzo.\nAttentati.\nLa mattina del 22 marzo 2016 alle 7:58 si verificarono due esplosioni, entrambe con attacco suicida, distanziate di pochi secondi l'una dall'altra, all'aeroporto di Bruxelles-National. La prima esplosione si verific\u00f2 presso la zona delle partenze del Terminal A, vicino ai banchi della fila 11 dei \"check-in\", mentre la seconda esplosione nove secondi dopo vicino ai banchi della fila 2 dei \"check-in\". Le due esplosioni causarono la morte di 16 persone pi\u00f9 i due attentatori suicidi Ibrahim el-Bakraoui e Najim Laachraoui, cos\u00ec come danni significativi all'interno e mandando in frantumi le vetrate dell'esterno in prossimit\u00e0 della seconda esplosione. Una terza bomba non esplose perch\u00e9 l'attentatore venne sbalzato via dalla seconda esplosione e scapp\u00f2 dall'aeroporto assieme alla folla in preda al panico. Questa bomba, considerata dalla polizia belga la pi\u00f9 potente delle tre, venne in seguito fatta esplodere in sicurezza dagli artificieri della polizia.\nVerso le 8:20, mentre procedevano le operazioni di soccorso, le autorit\u00e0 belghe interruppero il traffico ferroviario da e per l'aeroporto e chiusero le strade circostanti. L'aeroporto venne chiuso, i voli cancellati e quelli attesi in arrivo vennero dirottati negli aeroporti vicini. Alle 9:04 le autorit\u00e0 belghe innalzarono al massimo livello l'allerta terrorismo e ordinarono l'evacuazione e la chiusura delle stazioni ferroviarie e della metropolitana di Bruxelles. Alle 9:11 si verific\u00f2 una terza esplosione, anche questa con attacco suicida, sul secondo vagone di un convoglio della metropolitana nella stazione di Maelbeek/Maalbeek, appena ripartito verso la successiva stazione di Arts-Loi Kunst-Wet. Quest'esplosione caus\u00f2 la morte di altre 16 persone pi\u00f9 l'attentatore suicida Khalid el-Bakraoui, fratello di uno dei due attentatori dell'aeroporto. Alle 9:27 tutte le corse della metropolitana vennero fermate e qualche minuto dopo l'intero sistema di trasporti pubblici della citt\u00e0 di Bruxelles venne fermato. Nella mattinata vennero poi sospesi e cancellati i collegamenti ferroviari da e per Bruxelles, incluse le corse dell'Eurostar tra Londra e la capitale belga e le corse del Thalys. Venne anche innalzato il livello d'allerta in tutta Europa.\nAlle 15:20 arriv\u00f2 la rivendicazione degli attentati da parte dell'ISIS tramite l'agenzia di stampa Amaq, motivandoli con la partecipazione del Belgio alla coalizione internazionale contro l'ISIS in Iraq e Siria. Nel pomeriggio un tassista contatt\u00f2 la polizia, ritenendo di essere stato lui a portare i sospetti terroristi in aeroporto, e indicando in un'abitazione a Schaerbeek il posto da dove erano partiti. La polizia belga vi fece irruzione e trov\u00f2 tutto l'occorrente per creare una bomba, inclusi di perossido di acetone (TATP), circa di acetone, circa di perossido di idrogeno, pi\u00f9 chiodi e viti per rendere pi\u00f9 letali le bombe. L'appartamento venne ricondotto a Ibrahim el Bakraoui, uno degli attentatori, e l'uso del TATP venne collegato anche agli attentati di Parigi del 13 novembre 2015, dove venne impiegato un analogo esplosivo.\nComplessivamente, gli attentati causarono 340 feriti e 32 morti, 16 all'aeroporto di Bruxelles-National e 16 alla stazione della metropolitana di Maelbeek/Maalbeek, pi\u00f9 i tre attentatori.\nVittime.\nGli attentati del 22 marzo 2016 causarono la morte di 32 persone, pi\u00f9 i 3 attentatori suicidi, e 340 feriti, risultando essere per il Belgio gli attentati col maggior numero di vittime dalla fine della seconda guerra mondiale. Tra le vittime, la maggior parte delle quali di nazionalit\u00e0 belga, vi fu anche Andr\u00e9 Adam, un diplomatico belga che era stato ambasciatore negli Stati Uniti e rappresentante permanente presso le Nazioni Unite.\nReazioni.\nIn un discorso televisivo rivolto al paese, re Filippo ha espresso il suo dolore per gli attacchi compiuti e ha offerto il suo pieno sostegno ai membri dei servizi d'emergenza e di sicurezza.\nA seguito degli attentati, molti edifici simbolo delle altre nazioni sono stati illuminati con i colori della bandiera belga, tra cui la Porta di Brandeburgo a Berlino, la torre Eiffel a Parigi, la Fontana di Trevi a Roma, la National Gallery a Londra e il Burj Khalifa a Dubai."}
{"id": "5877825", "revid": "599013", "url": "https://it.wikipedia.org/wiki?curid=5877825", "title": "Spectrum (Cedar Walton)", "text": "Spectrum \u00e8 il secondo album discografico del pianista jazz statunitense Cedar Walton, pubblicato dalla casa discografica Prestige Records nell'ottobre del 1968.\nMusicisti.\nNote aggiuntive"}
{"id": "5877827", "revid": "115146833", "url": "https://it.wikipedia.org/wiki?curid=5877827", "title": "Symphony in Blue", "text": "Symphony in Blue \u00e8 un brano della cantante inglese Kate Bush tratto dall'album del 1978 \"Lionheart\", pubblicato per i soli mercati giapponese e canadese.\nIl brano.\nIl brano parla della filosofia e delle credenze di Kate Bush, mentre la descrizione di Dio, del sesso e del colore blu prendono spunto dalla lettura delle teorie di Wilhelm Reich in \"A Book Of Dreams\". Dal punto di vista musicale, il brano si ispira alle \"Gymnop\u00e9dies\" di Erik Satie."}
{"id": "5877828", "revid": "915030", "url": "https://it.wikipedia.org/wiki?curid=5877828", "title": "Serie A2 maschile FIP 2015-2016", "text": ""}
{"id": "5877829", "revid": "767487", "url": "https://it.wikipedia.org/wiki?curid=5877829", "title": "Unione Sportiva Pro Vercelli 1984-1985", "text": "Questa pagina raccoglie le informazioni riguardanti l'Unione Sportiva Pro Vercelli nelle competizioni ufficiali della stagione 1984-1985."}
{"id": "5877830", "revid": "1305772", "url": "https://it.wikipedia.org/wiki?curid=5877830", "title": "Coppa dell'Imperatrice", "text": ""}
{"id": "5877854", "revid": "287204", "url": "https://it.wikipedia.org/wiki?curid=5877854", "title": "Westringieae", "text": "Westringieae \u00e8 una trib\u00f9 di piante spermatofite dicotiledoni appartenenti alla famiglia delle Lamiaceae (ordine delle Lamiales), endemica dell'Australia.\nEtimologia.\nIl nome della trib\u00f9 deriva dal suo genere tipo \"Westringia\" il cui nome \u00e8 stato dato in ricordo di Johan Peter Westring (1753\u20131833) botanico e lichenologo in Svezia durante il regno di Carlo XIII di Svezia.\nIl nome scientifico della trib\u00f9 \u00e8 stato definito dal botanico germanico nativo di Hannover Friedrich Gottlieb Bartling (1798-1875) nella pubblicazione \"Ordines Naturales Plantarum eorumque characteres et affinitates adjecta generum enumeratione - 182\" del 1830.\nDistribuzione e habitat.\nLa trib\u00f9 \u00e8 endemica dell'Australia. L'habitat \u00e8 relativo (almeno per alcuni generi) alle zone costiere dell'Australia Occidentale (tropicale nella zona costiera settentrionale e temperato a sud-ovest), del Queensland (caldo e umido), e del Nuovo Galles del Sud. (Victoria e Tasmania per \"Westringia\").\nTassonomia.\nLa famiglia di appartenenza della sottotrib\u00f9 (Lamiaceae), molto numerosa con circa 250 generi e quasi 7000 specie, ha il principale centro di differenziazione nel bacino del Mediterraneo e sono piante per lo pi\u00f9 xerofile (in Brasile sono presenti anche specie arboree). Per la presenza di sostanze aromatiche, molte specie di questa famiglia sono usate in cucina come condimento, in profumeria, liquoreria e farmacia. La famiglia \u00e8 suddivisa in 7 sottofamiglie; la trib\u00f9 Westringieae appartiene alla sottofamiglia Prostantheroideae .\nComposizione della sottotrib\u00f9.\nLa sottotrib\u00f9 tradizionalmente \u00e8 formata da 6 generi e 139 specie tutte endemiche dell'Australia:\nAlcuni Autori descrivono all'interno di questa trib\u00f9 anche il genere monotipo \"Eichlerago\" (una specie: \"Eichlerago tysoniana\" inclusa altrimenti nel genere \"Prostanthera\").\nFilogenesi.\nI generi di questa trib\u00f9 formano un clade fortemente sostenuto (la trib\u00f9 \u00e8 monofiletica) con il genere \"Prostanthera\" in posizione \"gruppo fratello\" del resto della trib\u00f9, mentre i generi \"Hemigenia\" e \"Microcorys\" si sono dimostrati entrambi polifiletici. I caratteri che pi\u00f9 accomunano le specie di questo gruppo sono i complessi adattamenti morfologici delle antere e dei filamenti. Anche la variet\u00e0 degli insetti pronubi hanno prodotto diverse strategie di impollinazione dei fiori.\nChiave per i generi della trib\u00f9.\nPer meglio comprendere ed individuare i generi della trib\u00f9, l'elenco seguente utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue un genere dall'altro):"}
{"id": "5877874", "revid": "200568", "url": "https://it.wikipedia.org/wiki?curid=5877874", "title": "Kelene", "text": ""}
{"id": "5877876", "revid": "63756", "url": "https://it.wikipedia.org/wiki?curid=5877876", "title": "Sa'id ibn Sultan", "text": ""}
{"id": "5877894", "revid": "1924342", "url": "https://it.wikipedia.org/wiki?curid=5877894", "title": "Ljubav je", "text": "Ljubav je (dal bosniaco: l'amore \u00e8) \u00e8 un singolo dei cantanti bosniaci Dalal e Deen in collaborazione con la violoncellista croata Ana Rucner e il rapper bosniaco Jala, pubblicato il 19 febbraio 2016 da Tempo Production e Universal Music Denmark.\nIl singolo \u00e8 stato scritto e composto da Almir Ajanovi\u0107 e Jasmin Fazli\u0107 Jala.\nVideo musicale.\nIl primo video musicale \u00e8 stato pubblicato il 19 febbraio 2016 sul canale ufficiale YouTube dell'Eurovision Song Contest ed \u00e8 ambientato presso il municipio di Sarajevo, durante la cerimonia di presentazione del brano.\nSuccessivamente il 14 aprile dello stesso anno \u00e8 stato pubblicato il video ufficiale, diretto da Vedad Ja\u0161arevi\u0107, sul canale YouTube di Wave Music TV. Il video \u00e8 stato girato presso il castello di Ostro\u017eac, nel comune bosniaco di Cazin.\nTesto.\nIl testo, scritto da Almir Ajanovi\u0107 e Jasmin Fazli\u0107 Jala, \u00e8 completamente in bosniaco e parla dei sacrifici e dei bisogni di due innamorati. Per gli autori l'amore \"\u00e8 tutto ci\u00f2 che abbiamo\" e ognuno \u00e8 \"costretto\" a scegliere i propri errori e peccati che ci perdoniamo a vicenda.\nPartecipazione all'Eurovision Song Contest.\nLa canzone \u00e8 stata scelta per rappresentare la Bosnia ed Erzegovina all'Eurovision Song Contest 2016 di Stoccolma.\nDalal, Deen, Ana Rucner e Jala si sono esibiti per diciassettesimi nella prima semifinale del 10 maggio 2016, classificandosi all'11\u00ba posto e non qualificandosi per la finale del 14 maggio."}
{"id": "5877900", "revid": "709565", "url": "https://it.wikipedia.org/wiki?curid=5877900", "title": "Suor Maggie", "text": "Margaret \"Maggie\" Grace-Murdock, pi\u00f9 nota come Suor Maggie (\"Sister Maggie\"), \u00e8 un personaggio dei fumetti, creato da Frank Miller (testi) e David Mazzucchelli (disegni) pubblicato dalla Marvel Comics. La sua prima apparizione avviene in \"Daredevil\" (vol. 1) n. 229 (aprile 1986).\nMadre di Matt Murdock (Devil) fattasi suora dopo aver abbandonato la famiglia, pur non prendendovi direttamente parte per rimanere fedele alla sua vocazione, Maggie \u00e8 sempre rimasta molto vicina alla vita del figlio.\nBiografia del personaggio.\nOrigini.\nNata nel quartiere di New York noto come Hell's Kitchen (in inglese: \"cucina dell'inferno\"), poco pi\u00f9 che adolescente Maggie Grace conosce e sposa il boxer professionista \"Battlin' Jack\" Murdock da cui ha un figlio: Matt; in seguito tuttavia, a causa di una violenta depressione post-partum, Maggie tenta di assassinare il bambino, motivo per cui, una volta rinsavita, vergognandosi delle sue azioni, abbandona la famiglia e si fa suora pur continuando a seguire l'andamento della vita di Matt da dietro le quinte.\nDevil: Rinascita.\nDopo che Kingpin scopre la vera identit\u00e0 di Devil e decide di colpire direttamente Matt Murdock bloccandogli il conto in banca, facendolo radiare dall'albo degli avvocati, dando fuoco al suo appartamento, ordinando di uccidere chiunque lo conoscesse e riducendolo a vivere come un senzatetto per le fredde strade di Hell's Kitchen, Maggie lo soccorre ospitandolo nel suo convento ed aiutandolo a reagire e risollevarsi; durante tale periodo, Matt si rende conto che la suora \u00e8 sua madre e, nonostante essa continui a negarlo, i due riallacciano i rapporti riavvicinandosi tanto che Maggie assuma un ruolo di confidente per il vigilante cieco.\nDiavolo Custode.\nNel momento in cui Devil, a causa delle macchinazioni di Mysterio, si trova ad accudire una bambina orfana convincendosi che sia la reincarnazione di Cristo e difendendola da coloro che invece la ritengono l'Anticristo, Maggie lo assiste nuovamente confermando di essere sua madre e accettando di tenere al sicuro la piccola nascondendola in chiesa ma, nel momento in cui Bullseye si presenta sul luogo, Maggie, pur venendo ferita, non si lascia intimorire dalle minacce del criminale che, tuttavia, riesce infine a rapire la neonata provocando la morte di Karen Page, al cui funerale la suora prende successivamente parte."}
{"id": "5877901", "revid": "729019", "url": "https://it.wikipedia.org/wiki?curid=5877901", "title": "Maelbeek/Maalbeek (metropolitana di Bruxelles)", "text": "Maelbeek/Maalbeek (nome bilingue in lingua francese e olandese) \u00e8 una stazione della metropolitana di Bruxelles nella citt\u00e0 di Bruxelles, in Belgio.\nLa stazione si trova sotto Rue de la Loi/Wetstraat, una strada molto conosciuta per la presenza di molti edifici pubblici del Parlamento europeo, Unione europea, Commissione europea e del governo federale belga. Nelle vicinanze vi \u00e8 anche la cappella della Resurrezione.\nIl nome della stazione deriva da un ruscello chiamato Maelbeek. \u00c8 servita dalla linea linea 1 e dalla linea 5.\nStoria.\nLa stazione fu inaugurata il 17 dicembre 1969 (e messa in servizio il successivo 20 dicembre) come stazione pre-metropolitana, cio\u00e8 ad uso dei tram al posto della metropolitana, come parte della prima linea sotterranea di trasporto pubblico del Belgio, collegando le altre stazioni di De Brouck\u00e8re e Schuman.\nIl 20 settembre 1976, questa linea pre-metropolitana fu convertita in una stazione ferroviaria, che fu poi divisa in due linee distinte nel 1982: la linea 1A e la linea 1B, che entrambe servono la stazione. Dal 4 aprile 2009 le linee furono riorganizzate e rinumerate 1 e 5.\nIl 22 marzo 2016 fu oggetto di uno degli attentati che causarono 340 feriti e 32 morti, 16 dei quali in questo luogo.\nStrutture e impianti.\nEntrambe le pareti laterali dei marciapiedi della stazione sono rivestiti da piastrelle bianche decorate in otto punti con scritte, disegni e linee nere stilizzate realizzate nel 1997 dall'artista Beno\u00eet Van Innis, in collaborazione con gli architetti Henk De Smet e Paul Vermeulen.\nUna delle uscite della stazione \u00e8 posta su Rue de la Loi/Wetstraat, con un'uscita laterale \u00e8 su Rue Joseph II/Jozef II Straat. Le altre uscite sono a Chauss\u00e9e d'Etterbeek/Etterbeekse steenweg. \u00c8 situata sotto il ponte di Rue de la Loi/Wetstraat.\nVicino alla stazione (uscendo dalla parte di Chauss\u00e9e d'Etterbeek/Etterbeekse steenweg) c'\u00e8 l'entrata della stazione di Bruxelles-Schuman della ferrovia SNCB/NMBS: questa entrata \u00e8 situata sotto il ponte ferroviario, con scale che portano ai marciapiedi."}
{"id": "5877902", "revid": "1124164", "url": "https://it.wikipedia.org/wiki?curid=5877902", "title": "Chiesa di San Rocco (Parre)", "text": "La chiesa di San Rocco \u00e8 un luogo di culto cattolico che si trova nel comune di Parre in Val Seriana provincia di Bergamo posizionata nella parte inferiore del paese, nel suo centro originario .\nStoria.\nLa costruzione della chiesa risale alla fine del XV secolo sembra per opera dei discendenti degli antichi feudatari di Parre, i Bellebonis, famiglia proveniente da Casnigo. Sicuramente \u00e8 Pietro Belliboni la costituzione di lascito del 1519 per il sostentamento di un cappellano per una chiesa di San Rocco in Parre. Dalla visita pastorale di San Carlo Borromeo del 1575 risulterebbe la chiesa pi\u00f9 piccola di quella attuale, e con l'abside completamente affrescata. La devozione di San Rocco crebbe negli anni della peste del 1630, risulta che in quegli anni furono una sessantina i contagiati e morti di Parre.\nLa chiesa ebbe momenti di maggior ricchezza e periodi di completo abbandono, venne ristrutturata nel 1792 dai \"vicini\" abitanti della parte bassa del paese, come cita il documento \u00abla chiesa era andata in rovina e del tutto priva di quel decoro, maest\u00e0 e leggiadria\u2026che ai sacri edifici sempre si richiede\u2026\u00bb.\nNel 1940 venne effettuato un completo rifacimento con lavori di consolidamento dei muri, delle decorazioni interne, e la costruzione di un nuovo altare.\nDescrizione.\nEsterno.\nLa chiesa si trova posizionata sulla piazzetta omonima, \u00e8 preceduta da un sagrato sul lato ovest pavimentato in porfido, e delimitato da paraccarri con barre in ferro. La facciata settecentesca dalle linee semplici, termina con una cornice di copertura in coppi. Un portichetto con colonne in arenaria protegge l'ingresso principale.\nEsterno.\nL'interno \u00e8 a unica navata con la volta a botte, suddivisa in tre campate da due lesene, che reggono un architrave con fregio e cornicione oltre il quale sei finestre laterali danno luminosit\u00e0.\nI due altari laterali sono in legno dipinto, ed hanno uno la pala siencentesca rappresentante l'Assunzione della Maria Vergine, con ai lati due ovali raffiguranti san Gaetano Thiene e san Luigi Gonzaga, mentre quello di destra un'ancona raffigurante sant'Antonio abate tra santa Lucia e santa Apollonia, con a lato due medaglioni raffiguranti sant'Antonio abate, e san Carlo Borromeo.\nIl presbiterio, assai pi\u00f9 ristretto del resto della navata, a pianta rettangolare con voltini a vela, vi \u00e8 posto l'altare maggiore in marmi policromi e due alzate con tabernacolo.\nSulla parete di fondo vi \u00e8 ospitata la pala di Carlo Ridolfi datata 1635, raffigurante la \"Madonna con Ges\u00f9 Bambino con san Pietro, san Rocco, san Sebastiano\"."}
{"id": "5877903", "revid": "260676", "url": "https://it.wikipedia.org/wiki?curid=5877903", "title": "Gunka no Baltzar", "text": " \u00e8 un manga \"seinen\" scritto e illustrato da Michitsune Nakajima. La pubblicazione \u00e8 iniziata il 21 gennaio 2011 sulla rivista \"Monthly Comic@Bunch\" di Shinchosha ed \u00e8 attualmente in corso.\nTrama.\nNella seconda met\u00e0 di un alternativo XIX\u00b0 secolo Bernd Baltzar, giovane aspirante soldato dell'esercito del Regno di Wei\u00dfen, riesce in poco tempo a salire rapidamente di grado diventando maggiore. La sua ascesa nei campi di battaglia si interrompe per\u00f2 quando viene riassegnato a consulente militare e istruttore di un'accademia militare di Baselland, un piccolo stato alleato di Wei\u00dfen. Il suo compito \u00e8 di migliorarne le forze militari ma \u00e8 pi\u00f9 difficile del dovuto: il suo potere militare \u00e8 minimo, gli studenti sono poco addestrati e i civili sono opposti alla guerra e all'uso di armi da fuoco. "}
{"id": "5877908", "revid": "367445", "url": "https://it.wikipedia.org/wiki?curid=5877908", "title": "Maalbeek (metropolitana di Bruxelles)", "text": ""}
{"id": "5877909", "revid": "287204", "url": "https://it.wikipedia.org/wiki?curid=5877909", "title": "Raggi", "text": ""}
{"id": "5877927", "revid": "729019", "url": "https://it.wikipedia.org/wiki?curid=5877927", "title": "Angelo Galateri di Genola", "text": "Biografia.\nDi nobile famiglia piemontese, inizi\u00f2 la carriera militare all'Accademia Militare di Artiglieria e Genio del Regio Esercito di Torino, venendo nominato nel 1931 sottotenente di Artiglieria.\nNel corso della lunga carriera fu comandante della divisione Cremona, del V Corpo d'armata, sottocapo dello Stato maggiore dell'Esercito, Presidente del Centro alti studi per la difesa (dal 7 settembre 1970 al 10 giugno 1973) presidente del Consiglio superiore delle forze armate e direttore generale della direzione delle armi, munizioni e armamenti terrestri del ministero della Difesa.\nHa concluso la carriera da generale di corpo d'armata, al vertice del Comando delle forze terrestri alleate del Sud Europa. Sposato con Carla Fontana ha avuto quattro figli, il finanziere Gabriele, Marco, imprenditore chimico, Elena, Eugenia."}
{"id": "5877932", "revid": "767487", "url": "https://it.wikipedia.org/wiki?curid=5877932", "title": "Carrizal (Venezuela)", "text": "Carrizal \u00e8 uno dei 21 municipi che costituiscono lo stato di Miranda e ha una popolazione di 55.224 abitanti.\nEntro breve sar\u00e0 inserita nel circuito delle localit\u00e0 servite dalla metropolitana in costruzione."}
{"id": "5877933", "revid": "92723", "url": "https://it.wikipedia.org/wiki?curid=5877933", "title": "Michael Garrett (compositore)", "text": "Nel corso della sua lunghissima carriera ha composto, specialmente per pianoforte, e suonato spaziando in diversi generi musicali, tra i quali la musica sinfonica, da camera, sperimentale e jazz. Ha scritto anche musiche per il teatro, per il cinema e per la televisione.\nBiografia.\nLe sue prime composizioni degli anni sessanta comprendevano esperimenti basati sul serialismo, mentre in seguito la sua musica \u00e8 stata pi\u00f9 melodica. Inizi\u00f2 a studiare pianoforte e a comporre nel 1956. Frequent\u00f2 a Londra la Guildhall School of Music and Drama, dove vinse una borsa di studio per studiare con Edmund Rubbra (1961\u20131964). Prese lezioni di piano anche da Frank Merrick, che era stato allievo di Teodor Leszetycki. Compose le colonne sonore per i due film di Ken Russell \"Donne in amore\", del 1969, e \"Messia selvaggio\" del 1972.\nLe sue prime esibizioni in patria furono nel \"Concert for Piano and Orchestra\" di John Cage, diretto da John Cale prima che quest'ultimo si trasferisse negli Stati Uniti per entrare nei Velvet Underground. Garrett fu direttore musicale e suon\u00f2 il piano nella tourn\u00e9e europea di \"Pierrot in Turquoise\", spettacolo del mimo Lindsay Kemp, nel quale si esib\u00ec anche David Bowie. In quegli anni registr\u00f2 a Parigi con i jazzisti Bill Coleman e Art Taylor.\nIn anni pi\u00f9 recenti, si \u00e8 trasferito a Edimburgo, in Scozia, dove ha continuato a comporre e a suonare in pubblico. Dirige e suona con il proprio gruppo The Michael Garrett Ensemble."}
{"id": "5877935", "revid": "663182", "url": "https://it.wikipedia.org/wiki?curid=5877935", "title": "David di Donatello 2016", "text": "La cerimonia di premiazione della 61\u00aa edizione dei David di Donatello (pubblicizzata impropriamente come 60\u00aa) si \u00e8 svolta il 18 aprile 2016, \u00e8 stata condotta da Alessandro Cattelan e trasmessa in diretta sui canali Sky Cinema, Sky Uno e TV8.\nLe candidature sono state annunciate il 22 marzo 2016. I film che hanno ottenuto il maggior numero di candidature sono \"Lo chiamavano Jeeg Robot\" di Gabriele Mainetti (16) e \"Non essere cattivo\" di Claudio Caligari (16). Seguono \"Youth - La giovinezza\" di Paolo Sorrentino (14), \"Il racconto dei racconti - Tale of Tales\" di Matteo Garrone (12) e \"Perfetti sconosciuti\" di Paolo Genovese (9).\nVincitori e candidati.\nI vincitori sono indicati in grassetto, a seguire gli altri candidati."}
{"id": "5877938", "revid": "110157", "url": "https://it.wikipedia.org/wiki?curid=5877938", "title": "The Electric Boogaloo Song", "text": "The Electric Boogaloo Song \u00e8 un album discografico di Cedar Walton, pubblicato casa discografica Prestige Records nel'agosto del 1969.\nMusicisti.\nNote aggiuntive"}
{"id": "5877953", "revid": "125483810", "url": "https://it.wikipedia.org/wiki?curid=5877953", "title": "Anastasia di Kiev", "text": "Biografia.\nAnastasia di Kiev nacque attorno al 1023 da Jaroslav I di Kiev e Ingegerd Olofsdotter, sue sorelle minori erano Elisabetta di Kiev, andata in moglie ad Harald III di Norvegia ed Anna di Kiev, moglie di Enrico I di Francia. Attorno al 1039 ella spos\u00f2 Andrea d'Ungheria che si era rifugiato presso la corte di Kiev dopo che suo padre Vazul aveva portato a termine un fallimentare attentato contro Stefano I d'Ungheria.\nDieci anni dopo il marito rientr\u00f2 in patria e dopo aver sconfitto Pietro Orseolo d'Ungheria gli subentr\u00f2 come Andrea I d'Ungheria e si crede che si debba a lei l'aver persuaso il marito a costruire delle laure a Tihany per gli eremiti che erano venuti dalla Rus' di Kiev. Il primo figlio maschio di Anastasia ed Andrea arriv\u00f2 solo nel 1053 quando nacque Salomone d'Ungheria, la sua nascita e la conseguente incoronazione caus\u00f2 aspri dissensi con il fratello di Andrea, B\u00e9la che prima della nascita del nipote era stato l'erede al trono.\nNel 1060 B\u00e9la si ribell\u00f2 apertamente contro il fratello ed Andrea mand\u00f2 moglie e figli presso la corte di Adalberto di Babenberg, Andrea usc\u00ec perdente dal conflitto e venne ucciso in quello stesso anno, con i figli ancora bambini Anastasia vide salire al trono il cognato con il nome di B\u00e9la.\nAnastasia cerc\u00f2 quindi l'aiuto di Enrico IV di Franconia la cui sorella Giuditta Maria di Baviera era stata fidanzata con il coetaneo Salomone un paio di anni prima, le sue truppe entrarono in Ungheria ed ebbero ragione su B\u00e9la che mor\u00ec nel 1063 lasciando la corona al decenne Salomone. I figli di B\u00e9la, G\u00e9za, Ladislao e Lampert d'Ungheria (morto 1096 circa) fuggirono in Polonia.\nIl giovane Salomone venne incoronato il 9 settembre 1063 e in quell'occasione si vuole che Anastasia abbia presentato la spada che si credeva essere appartenuta ad Attila ad Ottone di Northeim leader delle truppe tedesche. Da quel momento fino al 1073 Salomone govern\u00f2 insieme ai cugini che erano tornati in patria e che egli aveva accolto fino a che nel 1074 i tre si ribellarono contro di lui costringendolo alla fuga il 14 marzo di quell'anno. Salomone scapp\u00f2 ad ovest dove riusc\u00ec a tenere sotto il proprio controllo i comitati di Moson e Pozsony. Anastasia lo segu\u00ec, ma poich\u00e9 i due iniziarono aspramente a questionare fra di loro ella scelse di ritirarsi presso l'Abbazia di Admont in Stiria dove visse come una suora fino alla morte avvenuta in data indefinita fra il 1074 e il 1096. Anastasia venne seppellita presso l'abbazia.\nMatrimonio e figli.\nDal suo matrimonio con Andrea I d'Ungheria nacquero:"}
{"id": "5877956", "revid": "583609", "url": "https://it.wikipedia.org/wiki?curid=5877956", "title": "Gloriana (opera)", "text": "Gloriana, Op. 53, \u00e8 un'opera in tre atti di Benjamin Britten su un libretto inglese di William Plomer, basato su \"Elizabeth ed Essex: Una Storia Tragica\" di Lytton Strachey del 1928.\nLa prima esecuzione fu presentata al Royal Opera House, Londra, nel 1953 durante le celebrazioni dell'incoronazione di Elisabetta II. \"Gloriana\" era il nome dato dal poeta del XVI secolo Edmund Spenser al suo personaggio rappresentante la Regina Elisabetta I nel suo poema \"La regina delle fate\". Divenne il nome popolare dato ad Elisabetta I. Si narra che le truppe a Tilbury la acclamarono al grido di \"Gloriana, Gloriana, Gloriana\", dopo la sconfitta dell'Armada spagnola nel 1588.\nL'opera descrive il rapporto tra la regina Elisabetta e il conte di Essex, e fu composta per l'incoronazione della regina Elisabetta II nel giugno 1953. Diversi tra il pubblico nella sua serata di gala furono delusi dall'opera, che presenta la prima Elisabetta come simpatica ma imperfetta, con un carattere spinto in gran parte dalla vanit\u00e0 e dal desiderio. La prima fu uno dei pochi fallimenti critici di Britten e l'opera non \u00e8 stata inclusa nella serie di registrazioni complete Decca dirette dal compositore. Tuttavia, una suite sinfonica estratta dall'opera del compositore (Opus 53a), che comprende le Courtly Dances, \u00e8 spesso eseguita come un pezzo da concerto.\nStoria delle esecuzioni.\nIl 22 novembre 1963, il 50\u00ba compleanno del compositore, Bryan Fairfax ha diretto un concerto, che \u00e8 stata la prima esecuzione dell'opera in qualsiasi forma dal momento della sua esecuzione inaugurale nel 1953. Quando la produzione ha fatto un tour nel 1954 a Manchester e Birmingham, Joan Sutherland ha cantato il ruolo di Penelope. La seconda messa in scena di Gloriana \u00e8 stata intrapresa dalla Sadler's Wells Opera nel 1966 con Sylvia Fisher nel ruolo della protagonista.\nNel 1973, al The Proms di Londra, una versione concerto sotto la direzione di Charles Mackerras fu eseguita e registrata.\nAltri undici anni dovevano passare prima che apparisse una registrazione, quella del 1984 sotto Mark Elder dal English National Opera. Questa produzione ha fatto anche un tour per gli Stati Uniti a New York, New Orleans e il Texas. Altre produzioni dell'opera in Gran Bretagna furono intraprese dal Welsh National Opera nel 1992 e da Opera North nel 2002. La Central City Opera (in Colorado) ha presentato la produzione in anteprima nordamericana dell'opera nel 2001, interpretata da Joyce Castle come Elisabetta I. The Opera Theatre di Saint Louis allest\u00ec il lavoro nel 2005, con Christine Brewer come Elisabetta I.\nLa Royal Opera House a Londra present\u00f2 un'esecuzione per il 60\u00ba anniversario, per celebrare entrambi gli avvenimenti, sia l'anniversario che il centenario della nascita di Britten nel Giugno-Luglio 2013.\nTrama.\nAtto 1.\n\"Scena 1: Un torneo\"\nLord Mountjoy vince un torneo cavalleresco. Robert Devereux, Conte di Essex, provoca Mountjoy a lottare con lui ed \u00e8 leggermente ferito. La Regina Elizabeth arriva e rimprovera gli uomini per la loro gelosia. Chiede che la frequentino a corte come amici. Mountjoy e Essex fanno la pace e la folla loda Elizabeth\n\"Scena 2: L'appartamento della Regina, Nonsuch Palace\"\nElizabeth e Cecil discutono la rivalit\u00e0 tra Mountjoy e Essex. Cecil mette in guardia Elizabeth dalla minaccia di un'altra Armada dalla Spagna e la avverte che sarebbe pericoloso mostrare troppo affetto per l'impulsivo Essex. Dopo che Cecil \u00e8 uscito entra Essex e canta alla regina di tenere la mente sgombra da problemi di politica. Le chiede di lasciarlo andare in Irlanda per contrastare la ribellione guidata dal Conte di Tyrone. Diventa impaziente quando la regina mostra riluttanza e accusa Cecil e Walter Raleigh di complottare contro di lui. Elizabeth lo manda via e prega per avere la forza di governare bene il suo popolo.\nAtto 2.\n\"Scena 1: Norwich\"\nLa regina, accompagnata da Essex, visita Norwich, e parla con il Giudice di Norwich. Un masque che celebra Tempo e Concordia \u00e8 dato in suo onore.\n\"Scena 2: La casa di Essex\"\nLa sorella di Essex, Lady Penelope Rich si incontra con Mountjoy per una relazione clandestina nel giardino. Essex e sua moglie Frances li raggiungono ed Essex condanna la Regina perch\u00e9 contrasta i suoi piani per andare in Irlanda. Lui, Mountjoy e Lady Rich immaginano di conquistare il potere poich\u00e9 la regina diventa pi\u00f9 vecchia, ma Frances raccomanda prudenza.\n\"Scena 3: Il Palazzo di Whitehall\"\nUn ballo \u00e8 in corso al Palazzo. Frances, Lady Essex, indossa un abito splendidamente ornato, che \u00e8 molto ammirato dai membri della corte. La Regina ordinaI ai musicisti di suonare una melodia allegra; i cortigiani danzano una serie di cinque vigorose \"Courtly Dances\". Le signore si ritirano per cambiare i loro abiti. Lady Essex entra, indossando un abito semplice rispetto a prima e dice a Lady Rich che il suo vestito originale \u00e8 scomparso. La regina arriva indossando il vestito di Lady Essex, che \u00e8 troppo corto e stretto per lei. Lei prende in giro Lady Essex e si ritira di nuovo. Mountjoy, Essex e Lady confortano Lady Essex umiliata. Essex esprime la sua rabbia per il comportamento della regina, ma si calma quando Elizabeth ritorna, nei suoi abiti. Lei nomina Essex Lord Deputy d'Irlanda. Ognuno festeggia.\nAtto 3.\n\"Scena 1: Nonsuch Palace\"\nLe cameriere della regina chiacchierano sul fallimento di Essex nel controllare la ribellione irlandese. Essex irrompe e insiste nel vedere immediatamente la regina, anche se lei \u00e8 senza parrucca e in vestaglia. Elizabeth ammette tristemente a Essex che lei \u00e8 una donna anziana. Lei lo riceve gentilmente ed \u00e8 inizialmente in sintonia con i suoi guai, ma si spazientisce mentre lui si lamenta dei suoi nemici a corte. Quando lui \u00e8 andato via, le sue ancelle la vestono e compongono il suo volto. Cecil arriva e la avverte che i ribelli irlandesi e la testa calda Essex entrambi rappresentano una minaccia per il suo regno. Elizabeth ammette che Essex dovrebbe essere tenuto agli arresti domiciliari.\n\"Scena 2: Una strada nella citt\u00e0 di Londra\"\nUn cantastorie racconta i tentativi di Essex per incitare la ribellione, mentre i seguaci di Essex cercano di raccogliere le nuove reclute. Un araldo annuncia che Essex \u00e8 marchiato come traditore, e che chiunque lo sostiene sar\u00e0 colpevole di tradimento.\n\"Scena 3: Il Palazzo di Whitehall\"\nEssex \u00e8 stato inviato alla Torre di Londra. Cecil, Raleigh e altri consiglieri cercano di convincere la regina a condannare a morte Essex, ma lei \u00e8 riluttante. Da sola, ella riflette sulla sua predilezione continuata a lungo per Essex. Lady Essex, Lady Rich e Lord Mountjoy arrivano a chiedere piet\u00e0 per Essex. La regina tratta Lady Essex gentilmente e la rassicura che lei e i suoi figli non ne risentiranno. Tuttavia, lei si arrabbia quando la fiera Lady Rich insinua che la regina avrebbe bisogno di Essex per governare in modo efficace. Elizabeth si rifiuta di ascoltare ulteriori sollecitazioni e firma la condanna a morte di Essex. Di nuovo sola, riflette sul suo rapporto con Essex e la propria mortalit\u00e0."}
{"id": "5877984", "revid": "486946", "url": "https://it.wikipedia.org/wiki?curid=5877984", "title": "Chiesa del Paradiso (Clusone)", "text": ""}
{"id": "5877985", "revid": "1305772", "url": "https://it.wikipedia.org/wiki?curid=5877985", "title": "Galateri di Genola", "text": ""}
{"id": "5877992", "revid": "119529420", "url": "https://it.wikipedia.org/wiki?curid=5877992", "title": "Laura &amp; Paola", "text": "Laura &amp; Paola \u00e8 stato un programma televisivo musicale con la conduzione della cantante Laura Pausini e dell'attrice Paola Cortellesi in onda in prima serata su Rai 1 dal 1\u00ba aprile al 15 aprile 2016 per 3 puntate, in diretta dal \"Teatro 7 Studios\" di Roma in Via Tiburtina.\nIl programma.\nLo show \u00e8 articolato in tre spettacoli tematici di Laura Pausini e Paola Cortellesi dove la vita di due star, ma soprattutto di due donne \"come tante\", diventa spettacolo. In ogni puntata si intrecceranno storie di vita personale, tra performance musicali, monologhi e sketch comici, dove Laura e Paola sono affiancate da grandi volti del cinema, della musica e della televisione.\nRiconoscimenti.\nCon \"Laura &amp; Paola\" nel 2016 a Roma, Laura Pausini riceve il \"Premio Regia Televisiva\" nella categoria \"Personaggio rivelazione\".\nRisulta al quinto posto nella top 10 dei programmi migliori dell\u2019anno al Premio Regia Televisiva "}
{"id": "5878000", "revid": "109143075", "url": "https://it.wikipedia.org/wiki?curid=5878000", "title": "London Astoria", "text": "Il London Astoria, noto anche come Astoria Theatre, era una sala concerti di Londra situata al numero 157 di Charing Cross Road. Aperta nel 1976, fu chiusa il 15 gennaio 2009 e poi demolita. L'edificio ha ospitato numerose band di successo quando ancora erano agli esordi della loro carriera. \nGi\u00e0 magazzino negli anni venti, il palazzo divenne poi un cinema e una sala da ballo. Negli anni settanta fu convertito in teatro. Alla met\u00e0 degli anni ottanta riapr\u00ec come night club, locale di musica dal vivo e ritrovo della comunit\u00e0 LGBT. Era collegato con l'Astoria 2. \nNel 2009, malgrado numerose proteste dato che si trattava della pi\u00f9 grande sala concerti di central London, il luogo chiuse per fare spazio al progetto del Crossrail, la linea ferroviaria rapida londinese che metter\u00e0 in comunicazione la zona orientale con la zona occidentale della citt\u00e0."}
{"id": "5878011", "revid": "729019", "url": "https://it.wikipedia.org/wiki?curid=5878011", "title": "209\u00aa Divisione costiera", "text": "La 209\u00aa Divisione costiera fu una grande unit\u00e0 di fanteria del Regio Esercito italiano durante la seconda guerra mondiale. Dopo l'armistizio di Cassibile dell'8 settembre 1943, venne ristrutturata come 209\u00aa Divisione ausiliaria dell'Esercito Cobelligerante Italiano.\nStoria.\nNel 1941 la difesa delle coste italiane venne organizzata su 10 Settori costieri di Brigata (I, II, IV, V, VI, VII, VIII, IX, X, XI, XII), poi riorganizzati in 17 Brigate costiere (I, IV, IX, X, XI, XIII, XIV, XV, XVI, XVII, XVIII, XIX, XXVIII, XXIX, XXXI, XXXII, XXXIII, XXXIV), basate su reggimenti di fanteria costiera e raggruppamenti di artiglieria costiera. A partire dal 1942, quindici tra settori e brigate vennero trasformati in altrettante divisioni costiere.\nIl IX Settore costiero di brigata, costituito l'8 agosto 1941, era stato trasformato nella IX Brigata costiera, su due reggimenti di fanteria ed un raggruppamento di artiglieria. Con la Circolare n. 65750 del 05 aprile 1943 dello stato maggiore del Regio Esercito venne ordinata la smobilitazione e lo scioglimento del Comando della IX Brigata per il 20 aprile e, per lo stesso giorno, la costituzione e la mobilitazione del Comando della \"209\u00aa Divisione costiera\".\nLa divisione era di guarnigione in Puglia, schierata tra Foggia e Brindisi su 330\u00a0km di costa, da Torre Testa al Saccione; il comando aveva sede a Noic\u00e0ttaro. Venne rinforzata con la 253\u00aa Legione CC.NN. ed al suo comando venne posta la Difesa porto di Bari, agli ordini del colonnello Francesco Vitucci. La sera dell'8 settembre 1943, costituita una forza di riserva con elementi tratti dalla fanteria e con la 234\u00aa Batteria da posizione costiera, la divisione si scontr\u00f2 con le truppe tedesche, consegnandosi poi agli Alleati. Il 15 settembre la divisione fu ricostituita come \"209\u00aa Divisione ausiliaria\" in seno al nuovo Esercito Cobelligerante Italiano. Come le unit\u00e0 analoghe, la divisione fu utilizzata per compiti di vigilanza e di lavoro a favore degli Alleati, in particolare al seguito degli inglesi dell'Ottava armata britannica.\nLa divisione segu\u00ec lo spostamento del fronte verso nord. Nel gennaio 1944 il comando era dislocato in provincia di Chieti, con i reparti sparsi tra Puglia ed Abruzzo. Tra la fine dello stesso anno e l'inizio del 1945 il comando venne trasferito ad Osimo e la divisione assunse la responsabilit\u00e0 territoriale su Abruzzo, Umbria e Marche. La forza sal\u00ec dai 19.000 uomini di gennaio ai 22.000 in aprile. L'unit\u00e0 venne infine sciolta a maggio alla fine delle ostilit\u00e0 in Europa.\nOrdine di battaglia: 1941..\nIX Brigata costiera\nOrdine di battaglia\u02d0 luglio 1943.\n209\u00aa Divisione costiera\nOrdine di battaglia\u02d0 1945.\n209\u00aa Divisione ausiliaria"}
{"id": "5878015", "revid": "110157", "url": "https://it.wikipedia.org/wiki?curid=5878015", "title": "Istituto storico e di cultura dell'Arma del genio", "text": "L'Istituto storico e di cultura dell'Arma del genio \u00e8 un centro storico culturale, un museo e uno spazio espositivo situato a Roma e dedicato alla storia dell'Arma del genio.\nStoria.\nVenne fondato nel 1906 dal capitano del genio Mariano Borgatti con la denominazione di \"Museo dell'ingegneria militare\": la prima sede fu all'interno di Castel Sant'Angelo. Nel 1911 lo spazio espositivo venne spostato all'interno delle adiacenti casermette di Urbano VIII; nell'occasione cambi\u00f2 nome in \"Museo storico del genio militare\". In seno al museo, nel 1928, fu fondato l'Istituto d'architettura militare. All'inizio degli anni trenta il polo museale venne trasferito all'interno della caserma Piave. In occasione di questo spostamento, i due enti diedero origine all'Istituto storico e di cultura dell'Arma del genio. Nel 1939 il museo sub\u00ec il trasferimento nell'odierna sede, che fu realizzata appositamente per accogliere questa sede espositiva.\nLe esposizioni.\nLe collezioni sono composte da cimeli che descrivono la storia dell'Arma del genio, dalle guerre d'indipendenza italiane ai due conflitti mondiali. Nel cortile interno della sede museale \u00e8 stata realizzata una cappella sacrario intitolata a santa Barbara, patrona dei genieri.\nGli argomenti trattati dal percorso espositivo sono molteplici, dalla nascita al progresso delle trasmissioni, alla fotografia militare, all'aerofotografia. Tra i cimeli pi\u00f9 importanti, \u00e8 esposto il primo aereo italiano che fu impiegato in un conflitto militare.\nNella cappella di Santa Barbara si trova una vetrata di Duilio Cambellotti (1940 circa)."}
{"id": "5878017", "revid": "110157", "url": "https://it.wikipedia.org/wiki?curid=5878017", "title": "A Night at Boomers, Vol. 1", "text": "A Night at Boomers, Vol. 1 \u00e8 un album discografico Live a nome di \"Cedar Walton Trio\", pubblicato dall'etichetta discografica Muse Records nell'ottobre 1973.\nMusicisti.\nNote aggiuntive"}
{"id": "5878030", "revid": "33751", "url": "https://it.wikipedia.org/wiki?curid=5878030", "title": "Leonidion", "text": ""}
{"id": "5878035", "revid": "453768", "url": "https://it.wikipedia.org/wiki?curid=5878035", "title": "Corpo musicale San Damiano Sant'Albino", "text": "Il Corpo musicale San Damiano Sant'Albino (talvolta abbreviato in CMSDSA) \u00e8 un'associazione senza scopo di lucro composta da una banda musicale, una scuola di musica e una \"junior band\", con sede a Brugherio (in provincia di Monza e della Brianza).\nStoria.\nDal 1906 al 1996.\nNel 1906 nacque a San Damiano il Corpo musicale Emanuele III, grazie al fondatore e finanziatore Arturo Oriani. Circa quindici anni dopo, nel 1921, don Vincenzo Carrera fond\u00f2 la nuova Banda dell'Oratorio di Sant'Albino, paese limitrofo alla piccola frazione di Brugherio. Questi due organici accompagnavano la vita di tutti i giorni dei due paesi, accomunati da una grande chiesa centrale.\nNel dopoguerra per ritrovare il ritmo della quotidianit\u00e0, la Banda dell'Oratorio di Sant'Albino, ormai unica rimasta, riprese ad allietare la vita dei suoi concittadini grazie anche a un organico pi\u00f9 numeroso: molti ragazzi di San Damiano reduci dalla guerra trovarono infatti ospitalit\u00e0 nel gruppo. Si venne cos\u00ec a creare la Banda di San Damiano diretta da Amedeo Magni, il cui scopo era, sulla falsariga delle orchestrine, riprodurre motivetti \u201cballabili\u201d per rallegrare i tempi difficili del dopoguerra. Il repertorio era perci\u00f2 composto da valzer, mazurche e ritmi americani come il foxtrot e il boogie-woogie.\nIl 1976 fu l'anno della svolta: venne organizzata una manifestazione accompagnata da una fanfara di bersaglieri, che fece tornare la voglia di suonare come banda ad un piccolo gruppo di musicanti. Il loro debutto fu il 24 dicembre 1976 diretti da Giovanni Casati, che insegn\u00f2 loro a leggere lo spartito. Il numero dei musicisti andava aumentando e quell'anno raggiunsero i quarantadue elementi, tra cui molti giovani.\nNel 1979 Primo Piazza apport\u00f2 delle novit\u00e0 sui pezzi, passando dai \u201cballabili tradizionali\u201d ai motivetti in voga in quel periodo.\nA sostituirlo fu Luigi Marini, diplomato al Liceo Musicale di Milano e primo clarinetto nella storica orchestra a plettro Sbarra e Lissoni di Monza. Con lui il repertorio si ampli\u00f2 e divenne pi\u00f9 complesso grazie a musiche di Giuseppe Verdi, Giacomo Puccini, Pietro Mascagni e a trascrizioni moderne.\nIl maestro Maurizio Gervasoni, gi\u00e0 direttore del Corpo musicale Sant'Eusebio della citt\u00e0 di Agrate Brianza, arriv\u00f2 a San Damiano nel 1991. Egli compose e arrangi\u00f2 brani musicali, portando una ventata di modernit\u00e0 al repertorio, che si arricch\u00ec di classici e di colonne sonore. Con lui ritorn\u00f2 inoltre la tradizione dei concerti in piazza.\nMa fu solo nel 1995, quando subentr\u00f2 alla direzione il giovane Davide Miniscalco, che il Corpo musicale San Damiano Sant'Albino divenne ci\u00f2 che \u00e8 oggi. Il primo obiettivo del direttore fu l'ampliamento del repertorio ma anche dell'organico: nuovi strumenti, come lo xilofono, entrarono nelle armonie gi\u00e0 esistenti per crearne di nuove. Un'altra novit\u00e0 introdotta da Miniscalco furono le visite nelle scuole per far conoscere la musica ai ragazzi: si ebbe cos\u00ec un notevole aumento di giovani allievi e la creazione di una mini banda per insegnare loro cosa significa fare musica in gruppo.\nIl 2 giugno 1996 si tenne il primo gemellaggio musicale con il Corpo musicale di Agnadello e, grazie a quell'evento, inizi\u00f2 un percorso di promozione culturale sul territorio e nei paesi limitrofi.\nDal 1997 al 2016.\nLa fine del 1900 e l'inizio degli anni 2000 vedono il riconoscimento ufficiale dell'associazione, con l'iscrizione all'Albo d'Onore del Comune di Brugherio (nel 1998) e sono costellati da numerosi eventi e manifestazioni, tra cui il raduno bandistico Citt\u00e0 di Triuggio nel 2000, il piazzamento alla Gara di Parata Tradizionale al Campionato Mondiale per Bande da Parata e Spettacolo di Monza nel 2003 e la partecipazione al Festival Bandistico Internazionale di Besana in Brianza nel 2005.\nNel 2006 il Corpo musicale ha festeggiato il centenario di fondazione con una lunga serie di iniziative e con la pubblicazione del primo CD \"Cent'anni in musica!\"\nNel giugno 2008 ha partecipato al Concorso Nazionale per Bande Musicali Premio Tommaso Albani di Monterosi, dove ha conseguito il terzo posto assoluto nella 3\u00aa categoria. Nel settembre 2009 e 2010 ha sfilato in piazza Duomo a Milano per MitoFringe. Nel 2011 ha partecipato all'iniziativa Musica in Campo, organizzata dall'associazione Monzino e della squadra FC Internazionale, suonando sul campo dello stadio Meazza prima dell'inizio della partita Inter-Chievo. Nel 2012 ha tenuto un concerto nell'Aula Magna dell'Universit\u00e0 degli Studi di Milano. Nel 2013 ha ottenuto il primo posto assoluto in 2\u00aa categoria al Concorso Bandistico Nazionale Citt\u00e0 di Vimercate con il punteggio di 90.59. Nel giugno 2014 si \u00e8 esibito con un concerto nei Giardini pubblici Indro Montanelli di Milano, all'interno della manifestazione MitoFringe.\nIl 2015 ha visto il Corpo Musicale sfilare in aprile sulla griglia di partenza della Blancpain Endurance Series all'autodromo di Monza e in ottobre per le vie del centro di Milano in occasione dell'esibizione di Fresco \u2013 Concerto per cinque orchestre nello spazio, insieme alla Civica Orchestra di fiati del Comune di Milano, all'Orchestra di Fiati del Conservatorio Giuseppe Verdi di Milano, alla Banda Valtellina di Sondrio e alla Banda giovanile rappresentativa dell'Associazione Nazionale Bande Italiane Musicali Autonome - Lombardia in occasione di Expo Milano 2015.\nNel 2016 il Corpo Musicale ha festeggiato il suo 110\u00ba anniversario di fondazione con una lunga serie di eventi, la realizzazione di un braccialetto celebrativo, e con il primo concerto ufficiale all'estero: il 28 Maggio 2016 a Le Puy En Velay (Francia) si \u00e8 esibito in Place du Clauzel, per un gemellaggio organizzato anche per celebrare il 150\u00b0 della fondazione del Comune di Brugherio.\nLa scuola di musica.\nIl Corpo musicale San Damiano Sant'Albino offre ai membri del suo organico e a chiunque voglia iniziare a suonare uno strumento a fiato o a percussione un programma di formazione musicale. Le classi d'insegnamento sono: flauto traverso, clarinetto, sassofono, tromba, trombone, corno, euphonium, basso tuba e percussioni. Le lezioni sono individuali e si svolgono da ottobre a giugno, secondo il calendario scolastico, in diversi giorni della settimana. Il programma di studio \u00e8 diviso in sei livelli e permette all'allievo di entrare a far parte prima dell'organico della Brugherio Junior Band, poi della banda vera e propria.\nLa Brugherio Junior Band.\nGli allievi che frequentano la scuola di musica del Corpo musicale e raggiungono un buon livello di preparazione, possono iniziare a sperimentare la musica d'insieme entrando a far parte della Brugherio Junior Band. La BJB accoglie tutti i \"giovani nella musica\", dai sei anni di et\u00e0 in su. Questo permette ad ogni musicista alle prime armi di rendersi conto di cosa significhi suonare insieme ad altri esecutori. Attualmente la Junior Band \u00e8 composta da 25 elementi, che hanno dagli 11 agli 80 anni.\nNel settembre del 2008, la Brugherio Junior Band ha partecipato a una collaborazione fuori dal territorio italiano, con la banda giovanile della Civica Filarmonica di Lugano.\nPubblicazioni.\nNel corso degli anni il Corpo musicale San Damiano Sant'Albino ha pubblicato un libro e due CD, in occasione degli anniversari pi\u00f9 importanti.\nIl libro, \"Una banda nell'album dei ricordi\", \u00e8 stato dato alle stampe nel 1996, per il 90\u00ba anniversario della fondazione della banda. L'opera, corredata di foto e documenti storici, ripercorre la storia della banda ed \u00e8 il frutto del lavoro di alcuni suoi componenti: Paolo Teruzzi, Marina Mondonico e Milena Teruzzi.\n\"Cent'anni in musica!\" \u00e8 il primo CD pubblicato dal Corpo musicale, che ha voluto cos\u00ec festeggiare i 100 anni di storia. Esso racchiude dieci brani: sia trascrizioni per orchestra di fiati, sia originali per banda. Tra queste ultime compare \"A Joyful Fanfare\", composto e dedicato al Corpo musicale dal Maestro Franco Cesarini, in occasione del centenario di fondazione.\nNel 2010 viene pubblicato il secondo CD: \"Ciak! Si suona\". \u00c8 una raccolta di trascrizioni per banda che spazia da colonne sonore di famose pellicole, fino a brani dedicati ad alcuni dei pi\u00f9 grandi compositori di musiche da film."}
{"id": "5878037", "revid": "62004", "url": "https://it.wikipedia.org/wiki?curid=5878037", "title": "Coppa delle Nazioni Juniors UCI 2015", "text": "La Coppa delle Nazioni Juniors UCI 2015 \u00e8 stata l'ottava edizione della competizione organizzata dalla Unione Ciclistica Internazionale, riservata agli atleti con meno di 19 anni. Comprendeva tredici gare ed era riservata alle squadre nazionali.\nClassifica.\n\"Risultati finali.\""}
{"id": "5878038", "revid": "1048993", "url": "https://it.wikipedia.org/wiki?curid=5878038", "title": "Innamorata (Laura Pausini)", "text": "Innamorata \u00e8 un singolo della cantante italiana Laura Pausini, estratto dall'undicesimo album in studio \"Simili\" e pubblicato il 18 marzo 2016 come terzo singolo in Italia.\nDescrizione.\nQuarta traccia dell'album, il brano \u00e8 stato scritto da Jovanotti e musicato da quest'ultimo con Riccardo Onori e Christian \"Noochie\" Rigano, conferendo sonorit\u00e0 maggiormente hip hop rispetto a quanto realizzato dalla cantante negli anni passati. Riguardo alla collaborazione con Jovanotti, Pausini ha dichiarato: \nLa cantante ha inoltre aggiunto che sperava di registrare il brano in duetto con Jovanotti, il quale l'ha convinta a cantarla da sola. Al riguardo, Jovanotti ha dichiarato: \nLa canzone \u00e8 stata inoltre tradotta in lingua spagnola dalla stessa Pausini con il titolo \"Enamorada\" ed inserita nell'album \"Similares\".\nPubblicazione.\n\"Innamorata\" \u00e8 stato pubblicato inizialmente in Italia il 18 marzo 2016 per la sola rotazione radiofonica, e una settimana pi\u00f9 tardi \u00e8 stato pubblicato anche per il download digitale in tre versioni differenti: le prime due contengono un remix del brano curato dal duo Takagi &amp; Ketra (la seconda differisce dalla prima per l'assenza della sezione parlata), mentre la terza contiene quattro remix di \"Innamorata\" ed altrettanti per la versione in lingua spagnola; oltre al remix di Takagi e Ketra sono presenti quelli curati da KeeJay Freak, Fresco e Giovani Leoni: in quest'ultimo hanno preso parte Leo Di Angilla (percussioni e programmazione della batteria), Christian Rigano (tastiera e programmazione sintetizzatore) e Riccardo Onori e Cristiano Verardo (chitarre). Il 13 maggio \u00e8 stata resa disponibile attraverso Amazon.com anche la versione in vinile, contenente 5 tracce per lato.\n\"Innamorata\" viene inserita in una versione dal vivo (Medley Reggaeton video) nel DVD di \"Fatti sentire ancora\"/\"Hazte sentir m\u00e1s\" del 2018.\n\"Enamorada\" \u00e8 stato estratto come terzo singolo il 22 aprile 2016 negli Stati Uniti d'America e in America Latina nella sola versione remix da Takagi e Ketra.\n\"Innamorata\" e \"Enamorada\" (insieme alle versioni remix e strumentale) vengono pubblicati nel box \"The Singles Collection - Volume 1\" edito dalla Atlantic Records nel 2019, commercializzato attraverso il fan club ufficiale dell'artista \"Laura4u\".\nVideo musicale.\nIl video (in lingua italiana in versione normale e remix, in lingua spagnola in versione remix) \u00e8 stato girato a Miami e diretto dai registi Leandro Manuel Emede e Nicol\u00f2 Cerioni.\nUn'anteprima di trenta secondi del videoclip in lingua italiana \u00e8 stata trasmessa il 17 marzo 2016 durante il TG1, mentre quello completo \u00e8 uscito il giorno seguente sul canale YouTube della Warner Music Italy. Il videoclip in lingua spagnola \u00e8 stato invece reso disponibile il 23 aprile 2016, giorno in cui \u00e8 stato reso disponibile anche il videoclip in lingua italiana della versione \"Takagi &amp; Ketra Remix\" sempre su YouTube."}
{"id": "5878042", "revid": "200568", "url": "https://it.wikipedia.org/wiki?curid=5878042", "title": "Baffo (peli del viso)", "text": ""}
{"id": "5878049", "revid": "76963", "url": "https://it.wikipedia.org/wiki?curid=5878049", "title": "Antonio Zampolli", "text": "\u00c8 considerato, insieme a Roberto Busa, uno dei pionieri della linguistica computazionale a livello nazionale e internazionale. Nel 1978 fond\u00f2 l'Istituto di Linguistica Computazionale (ILC) a Pisa, uno dei maggiori centri di ricerca del settore in Italia\nBiografia.\nLaureatosi in Lettere Classiche presso l'Universit\u00e0 di Padova nel 1960 con una tesi sulla linguistica matematica (\"Studi di statistica linguistica eseguiti con impianti IBM\"), concentr\u00f2 la sua attivit\u00e0 di ricerca nell'ambito della linguistica computazionale.\nProfessore di Linguistica Computazionale presso l'Universit\u00e0 di Pisa, vi fond\u00f2 e diresse dal 1968 la Divisione Linguistica del Centro nazionale Universitario di Calcolo Elettronico (CNUCE), trasformata nel 1978 nell'Istituto di Linguistica Computazionale (ILC) del Consiglio Nazionale delle Ricerche (CNR), che porta ora il suo nome. \nI suoi interessi principali di ricerca furono la lessicologia e lessicografia computazionali, l'insegnamento delle lingue assistito dal computer, le grammatiche formali e i parser, l'analisi testuale letteraria e linguistica, la traduzione automatica, la multimedialit\u00e0, il multilinguismo, la linguistica quantitativa, il riutilizzo di risorse lessicali, standard per l'elaborazione dei dati letterari e linguistici, l'elaborazione del testo.\nMor\u00ec nell'estate del 2003, vittima di un incendio casalingo.\nLa ricerca e le opere.\nZampolli fu particolarmente attivo nell'organizzare e dirigere incontri per stabilire nuovi paradigmi di ricerca. Da questi incontri e conferenze scaturiscono resoconti dettagliati delle sue ricerche. In altre pubblicazioni, si occup\u00f2 direttamente delle applicazioni del calcolatore alle ricerche umanistiche e letterarie e dell'uso di modelli matematici nella linguistica. Gli argomenti trattati nelle sue opere fanno riferimento a:"}
{"id": "5878050", "revid": "62004", "url": "https://it.wikipedia.org/wiki?curid=5878050", "title": "Coppa delle Nazioni Juniors UCI 2016", "text": "La Coppa delle Nazioni Juniors UCI 2016 \u00e8 stata la nona edizione della competizione organizzata dalla Unione Ciclistica Internazionale, riservata agli atleti con meno di 19 anni. Comprende tredici gare ed \u00e8 riservata alle squadre nazionali. La classifica finale \u00e8 stata vinta dalla squadra danese, al secondo posto gli Stati Uniti e a chiudere il podio l'\u0117quipe francese."}
{"id": "5878063", "revid": "2110845", "url": "https://it.wikipedia.org/wiki?curid=5878063", "title": "Hong-Yee Chiu", "text": "Biografia.\nSi laurea presso l'Universit\u00e0 Nazionale di Taiwan, e a seguire ha conseguito il dottorato di ricerca alla Cornell University. Dopo il diploma, diviene membro dell'Institute for Advanced Study a Princeton, New Jersey. Per oltre 35 anni presta servizio alla NASA come astrofisico. Fu il primo scienziato cino-americano che 1969 venne insignito della \"NASA Exceptional Scientific Achievement Medal\". Fu anche il primo scienziato, nel 1964, ad utilizzare ufficialmente il termine \"quasar\". Dopo il pensionamento ha avviato l\u2019\"EHanism Group\" sviluppando la \"EHGBooks\" micro-publishing app, in collaborazione con noti informatici cinesi per promuovere la cultura cinese e la sinologia. Con suo nipote e l'assistente \"Nonny Hsueh\", la famiglia ha aiutato il \"National Central Library\" della Repubblica di Cina, per partecipare, nel 2008, alla costituzione della World Digital Library sotto gli auspici dell'UNESCO. Pi\u00f9 avanti, guida l'EHanism Group per sviluppare la prima soluzione cinese \"micro-publishing\" di Amazon nel 2012. Chiu \u00e8 stato ospite della Taiwan Reunion Program per la NTU Early Graduates, in commemorazione dell'85\u00ba anniversario dell'Universit\u00e0 Nazionale di Taiwan.\nSuo padre, \"Han-Ping Chiu\", era un famoso avvocato ed economo di Shanghai durante l'era repubblicana cinese, e primo ministro finanziario della provincia di Fujian. Suo fratello maggiore, Hungdah Chiu, \u00e8 stato studente prodigio in diritto internazionale."}
{"id": "5878067", "revid": "21880", "url": "https://it.wikipedia.org/wiki?curid=5878067", "title": "Loefgrenianthus blanche-amesiae", "text": "Loefgrenianthus blanche-amesiae \u00e8 una orchidea della sottofamiglia Epidendroideae (trib\u00f9 Epidendreae, sottotrib\u00f9 Laeliinae), endemica del Brasile. \u00c8 l'unica specie nota del genere Loefgrenianthus."}
{"id": "5878070", "revid": "21880", "url": "https://it.wikipedia.org/wiki?curid=5878070", "title": "Loefgrenianthus", "text": ""}
{"id": "5878073", "revid": "27010", "url": "https://it.wikipedia.org/wiki?curid=5878073", "title": "Torrente cervo", "text": ""}
{"id": "5878080", "revid": "1821847", "url": "https://it.wikipedia.org/wiki?curid=5878080", "title": "Passaggio della Chiusella", "text": "Il passaggio della Chiusella si combatt\u00e9 il 26 maggio 1800 nell'ambito delle guerre della seconda coalizione. L'esercito francese, comandato da Jean Lannes, sconfisse l'alleanza di Austria e Regno di Sardegna guidata dal Generale Haddick.\nContesto.\nNel maggio 1800 dopo aver attraversato il Gran San Bernardo e il Forte di Bard l'esercito di Napoleone Bonaparte giunse ad Ivrea il 26 maggio; il giorno seguente punt\u00f2 verso Chiavari e Vercelli tentando di attraversare il ponte su torrente Chiusella nei pressi di Romano Canavese.\nLa battaglia.\nLo scontro fu violento, l'esercito austro piemontese composto da seimila fanti, e quattromila uomini a cavallo si scontr\u00f2 con l'esercito francese cinquemila uomini di fanteria e mille di cavalleria una piccola avanguardia del grosso esercito ancora impegnato al passaggio del Forte di Bard.\nUno scontro truce che vide caduti sul campo ottocento uomini e oltre duecento cavalli.\nNapoleone, raccont\u00f2 di aver visto la battaglia dal Monte Navale piccola collina a sud di Ivrea.\nIl giorno 28 maggio Napoleone Bonaparte fu scortato dai Dragoni e lasci\u00f2 Ivrea per raggiungere il Generale Lannes che nel contempo raggiungeva le campagne di Alessandria e Marengo.\nEstratti dal giornale della campagna Armata di riserva dell'Aiutante Comandante Brossier.\nIn seguito a questo combattimento, le truppe dell'avanguardia occuparono Romano.\nPerdite.\nDa un verbale datato 28 maggio 1800 di quel Consiglio comunale da cui risulta che il Sindaco Antonio Garetto rifer\u00ec \nOperazioni militari.\nFu detto che l'avanguardia fu spinta su Chivasso per far credere al nemico di voler occupare Torino, mentre invece, per assicurare l'esecuzione dei suoi progetti che tendevano a impadronirsi di tutte le comunicazioni degli austriaci, era indispensabile che Bonaparte manovrasse su Milano. \u201c C'\u00e9tait frapper un coup d'\u00e9clat \u201d che operasse insieme sull'opinione dei popoli d'Italia e spargesse il terrore nell'Armata nemica, nello stesso tempo che affrettava la riunione con 15.000 uomini che Moncey nel frattempo stava conducendo dall'Armata del Reno. \u201c fe marchai donc d'Ivr\u00e9e par Santhi\u00e0, Vercei! et Novare, vers le Tessin \u201d, e l'avanguardia di Lannes diventata retroguardia mascher\u00f2 il suo movimento, portandosi per Crescentino, Trino e Montara, su Pavia.\n , ma la rotta della Chiusella lo aveva disingannato.\nAd opera del pittore Gautier presso il Museo di Versailles sono esposti due quadri che riproducono questa battaglia Il primo \u00e8 quello intitolato: \u201c Combait du pont de la Chiusella, entre lvr\u00e9e et Turin \u201d le informazioni riportate sulla guida di Versailles del 1837 quest'ultimo trovasi nell'ala nord, seconda galleria della storia di Francia dal 1796 al 1836.\nIl secondo quadro intitolato \u201c Passage de la Chiusella \u201d stando alle informazioni pervenuteci dalla guida del 1837 \u00e8 opera dei pittori Alaux e H. Lecomte ed \u00e8 esposto nel Museo di Versailles nella sala dedicata alla Battaglia di Marengo.\nI Dipinti.\nRaffigura il ponte visto dal torrente, a valle. La testa del ponte verso Ivrea \u00e8 occupata forse ancora dai cannoni austriaci dei quali si vede il fumo, mentre i due battaglioni della 6\u00aa leggiera guadano il torrente a valle, facendo fuoco contro il nemico che dalla sponda destra li riceve a fucilate. Un ufficiale a cavallo in mezzo al torrente, forse il Generale Macon, sta alla testa del grosso. Le rive sono tutte popolate di alti pioppi, e nello sfondo campeggiano le montagne della Val Chiusella. Il lettore lo trova qui riprodotte.\nEsso raffigura il ponte visto da chi procede da Ivrea verso Strambino. Si vedono distintamente gli ultimi soldati francesi che guadano il fiume poco a valle del ponte e salgono la sponda opposta, oltre la quale, in fondo, si vedono le case, i campanili e la torre di Romano. Il ponte \u00e8 gi\u00e0 sgombro dai cannoni austriaci, il fuoco \u00e8 finito ed il corpo francese \u00e8 gi\u00e0 quasi tutto schierato sulla sponda destra. Il Generale che, in primo piano, montando un cavallo bianco, d\u00e0 ordini, \u00e8 forse Lannes.\nMemorie di Pietro Ramella.\nAltro importante spunto \u00e8 uno studio del Signor Pietro Ramella che in suo libro cos\u00ec racconta gli eventi:\nL'avanguardia dell'Arm\u00e9e de R\u00e9serve, dopo la conquista dei forti e della citt\u00e0 di Ivrea, si schiera oltre il Ponte Canavese (Ponte Vecchio), sulle colline; la Divisione Boudet si pone a controllo della strada per Vercelli. Gli Austro-Piemontesi, dopo la perdita cli Ivrea, si sono attestati a difesa della linea formata dal torrente Chiusell\u00f9, da Baldissero a Cerone\nPunto strategico \u00e8 il ponte nei pressi del Chiusella, sulla strada che da Ivrea porta a Strambino ed a Romano, verso Torino. Qui a monte ed a valle del torrente in piena, avviene la battaglia del 26 maggio 1800.\nSulle forze in campo possediamo dati indicativi: secondo il rapporto tratto dal giornale della campagna deIl'Arm\u00e9e de R\u00e9serve, gli Austro-Piemontesi hanno reggimenti di fanteria per circa 6.000 uomini e reggimenti di cavalleria forti di 4000 uomini\nI Francesi schierano la Divisione del generale Watrin (5.000 uomini), con l'appoggio della Divisione del generale Boudet e con reggimento di cavalleria (circa 1000 uomini). La battaglia si svolge presso il ponte, non essendo possibile guadare le alte acque del Chiusella con mezzi pesanti. Per contrastare il passaggio, gli Austro-Piemontesi posizionano quattro cannoni sul ponte, con alzo zero.\nL'armata francese, nonostante i ripetuti attacchi, non riesce a sfondare ed a passare il ponte; intere colonne di Francesi cadono nei quattro attacchi che sono portati avanti dalla sesta 6\u00aa brigata leggera. Poi la 6a leggera, con il capo di brigata Macon, si getta a valle del ponte nell'acqua alta e nonostante il fuoco di mitraglia e di moschetteria, riesce ad attraversare il torrente.\nPoi in un punto guadabile segnalato da Giacomo Pavetti prima la 22a e la 40a, poi anche la 21\u00b0 cacciatori e il 12 ussari superano il torrente e si gettano contro le formazioni nemiche, sui fianchi.\nLa lotta \u00e8 violenta; la cavalleria austriaca, forte di 4000 uomini, respinge i soldati francesi che hanno attraversato il Chiusella, ma questi fanno quadrato e con le baionette innestate fermano la carica. Tre attacchi Austro-Piemontesi sono respinti, mentre l'ungherese generale Palfy, comandante della cavalleria austriaca, viene ucciso. Alla morte del generale la cavalleria incomincia a sbandare e la sorte aiuta l'armata di Napoleone. L'esercito Austro-Piemontese ripiega su Romano dove, il 27 maggio, ci sar\u00e0 un altro scontro, meno cruento, risolto con la vittoria dei Francesi.\nLa battaglia del Chiusella provoca secondo i Francesi: 300 morti Austro-Piemontesi, la perdita di 300 cavalli e 60 prigionieri; 250 morti o feriti francesi (una seconda fonte francese indica le perdite di circa 400 uomini morti o feriti secondo gli Austriaci: 1700 morti o feriti francesi; 348 morti o feriti Austro-Piemontesi con la perdita di 216 cavalli).\nIl Consiglio Comunale di Strambino, riunito d'urgenza, per impedire l'infezione dell'aria\u201d stabilisce che rappresentanti del Comune con alcuni Iavoranti, vadano nelle regioni Gerbole, Gorera, Fiorana, Sottocoste, Forneria, Campagna (verso Romano) per \u2018rinvenire li cadaveri dispersi per la campagna in dipendenza della sovramenzionata battaglia\u201d e si provveda al seppellimento dei morti.\nIl 28 maggio 1800 Napoleone Bonaparte, sulla strada da Romano a Foglizzo, vede nell'avanguardia della sua armata, la brigata del romanese Giacomo Pavetti, e cos\u00ec la interpella: \u201cVoici la brave 22a, qui a pass\u00e8 la premi\u00e9re la Chiusella. Bien Travaill\u00e9. Lannes est fier de vous\u201d.\nE poi loda la 40\u00aa brigata: \u201cOn ne peut pas mieux former le carr\u00e9 ni tirer plus justement que vous ne l'avez fait devant Romano. Vous etes dignes de vos fr\u00e8res d'Arcole\u201d\nLa vittoria della battaglia sul Chiusella faciliter\u00e0 la conquista di Torino, la capitale. (?????)\nOltre alla documentazione sulla battaglia di fonte francese, \u00e8 interessante portare la testimonianza raccolta da Antonino Bertolotti prima del 1869 da un uomo di Romano, il cui padre prese parte a quella giornata di guerra e di morte: \u201cMio padre buon'anima raccontava sempre che il generale francese Lannes ebbe ordine da Bonaparte di cacciare gli Austriaci da Romano e dintorni, ove si erano accampati in numero di 12000.\nLannes ben presto arriv\u00f2 sulle sponde del Chiusella e il 26 maggio 1800, allo spuntar dell'alba, incominci\u00f2 l'assalto. Gli Austriaci misero quattro cannoni sul ponte del Chiusella e fulminarono senza riposo a scaglia ed ai fianchi il varco, che per essere ristretto e lungo diventava insuperabile.\nIntere colonne di Francesi cadevano gi\u00f9, come le foglie in novembre, quando soffia rovaio; alcuni valorosi per quattro volte tentarono di superare il passo, e sarebbe stato coraggio sprecato se non fosse venuto in loro aiuto un nostro compaesano. Coi Francesi stava il sig. Pavetti di Romano, il quale pi\u00f9 di qualunque francese poteva conoscere il Chiusella, per esser poco lungi dal suo villaggio nativo; egli mostr\u00f2 ove il torrente in piena poteva guadarsi.\nAllora un distaccamento di Francesi attravers\u00f2 il ponte a passo di carica, mentre un altro si gett\u00f2 nell'acqua in mezzo al grandinare delle palle e di mitraglia. Il combattimento dur\u00f2 sette ore: i morti non si vedevano, perch\u00e9 il Chiusella si era incaricato di portarli via. 1 Tedeschi ebbero la prima linea in piena rotta; la seconda, composta dai reggimenti di Kinschi e del Bannato caric\u00f2, arrestando la 6a leggera francese; ma la 22a di battaglia, unta in colonna serrata dal generale Gensy, si precipit\u00f2 contro gli Austriaci.\nQuesti trovandosi bersagliati a destra aspramente, per opera del Pavetti, che aveva operato inferiormente al ponte di guado, disperdendo la cavalleria Austriaca con morte del suo comandante Palfy, cominciarono a piegare e furono vigorosamente impegnati dal 12\u00b0 regg. Ussari e dal 21\u00b0 Cacciatori. Invano la cavalleria Austriaca, composta da 4000 uomini, attacc\u00f2, imperciocch\u00e9 le 40a e 22a mezze brigate Francesi, ordinatesi in quadrato, sostennero con fermezza la carica a baionetta in canna: tre attacchi furori successivamente respinti con un sangue freddo eccezionale.\nIl generale Palfy ungherese, comandante la cavalleria Austriaca ed il cav. Augusto De Geneis luogotenente nel Reggimento Savoja, restarono uccisi con vari altri ufficiali; e fra i feriti vi furono il capitano cav. De Thoire e il sottotenente Monet: in tutto i vinti ebbero una perdita di 500 uomini e 300 cavalli. Ai Francesi cost\u00f2 ben pi\u00f9 cara la vittoria, poich\u00e9 pare che abbiano avuto 2000 uomini tra morti e feriti; fra gli ultimi fu il cittadino Larret capo di battaglione della 6\u00aa Leggeri ed il cittadino Dumont capo di battaglione della 12\u00aa linea. Uno dei battaglioni, che pi\u00f9 aveva contrastato il passo del Chiusella, era composto di Piemontesi, fra cui era Vittorio Amedeo La Tour, fratello del maresciallo che acquist\u00f2 poi il castello d'Orio; esso fu quasi interamente distrutto, ed il valoroso Sallier de La Tour rimase ucciso.\nTanto questi, quanto il suddetto De Geneis furono seppelliti nel campo santo di S. Pietro di Romano; del La Tour \u00e8 ancora in parte visibile l'iscrizione funeraria nel muro a notte della chiesa. Gli Austriaci, tagliando tutti i ponti e bruciando le barche sull'Orco, seguivano a ritirarsi dopo aver fatto qualche resistenza sotto Romano ed a Montalenghe e per ultimo giunsero inseguiti fino alle Villate, ripararsi in Torino. \nI coscritti francesi nella battaglia del Chiusella al primo rombo cli obizzo abbassarono il capo, incerti e quasi paurosi, e avrebbero voltato le spalle se i veterani dietro non li avessero contenuti. Alla dimani del terribile combattimento dicevano al generale Watrin: \u201cGenerale, non dobbiamo pi\u00f9 essere chiamati coscritti: noi abbiamo conosciuto cosa \u00e8 la guerra e vagliamo tre volte di pi\u00f9\u201d.\nInfatti fu una battaglia degna di veterani e se non era del nostro Pavetti che mostr\u00f2 al generale Francese a sinistra del monte esservi un passo guadoso, poi quale si offr\u00ec di condurre egli stesso la fazione, avrebbero dovuto andarsene scornati con immense perdite.\nQuesta battaglia i Francesi fecero dipingere; ed almeno \u00e8 certo che nel loro museo storico di Versailles, nelle sale delle battaglie, si conserva un quadro che rappresenta il contrastato ponte minutamente e con precisione\u201d.\nMemorie del Carandini.\nNel famoso testo \"La vecchia Ivrea\" cos\u00ec \u00e8 narrato l'evento:\nL'avanguardia occupando Ivrea si era disposta oltre il ponte Canavese, sulle alture, colla destra a Fiorano e la sinistra sulla Dora, mentre la divisione Boudet si era disposta sulla strada di Vercelli. (V. De Cugnac, voi, I, pag. 498).\nIl giorno stesso 26 maggio in cui, sulla sera, Bonaparte era giunto a Ivrea, Lannes aveva dato battaglia agli austro-sardi, al ponte sulla Chiusella, lungo lo stradale fra Ivrea e Strambino.\nSu questo combattimento riporter\u00f2 o riassumer\u00f2 il pi\u00f9 brevemente possibile alcuni fra gli interessanti documenti che trovansi fra le pagine 3 e 48 del II vol, del De Cugnac.\nIl Primo Console, che il mattino del 25 giugno era ancora ad Aosta, aveva, come gi\u00e0 dicemmo, dato ordine di prendere l'offensiva al sud d'Ivrea. Nella sua lettera 25 maggio al Generale Berthier (v. De Cugnac, voi. Il, pag. 6) egli scriveva:\nLe g\u00e9n\u00e9ral Lannes aura probablement attaqu\u00e9 l'ennemi ce matin, l'aura battu ou oblig\u00e9 \u00e0 se replier au del\u00e0 de Chivasso. S'il ne l'a pas fait, ordonnez qu'il le fasse demain. L'ennemi ne peut pas avoir plus de 7 \u00e0 8.000 hommes. C'est le seul moyen, d'ailleurs, d'avoir des nouvelles pr\u00e9cises du g\u00e9n\u00e9ral Turreau et de donner le change \u00e0 l'ennemi \u201d.\nIn esecuzione di questi ordini, dalla divisione Watrin fu combattuta il giorno 26 la battaglia del ponte sulla Chiusella.\nNote.\nDocumentazione e citazioni per cortesia del Generale De Cugnac e degli editori Sig. Marc Imhaus e Ren\u00e9 Chapelot che gentilmente hanno permesso la riproduzione dei testi originali"}
{"id": "5878104", "revid": "729019", "url": "https://it.wikipedia.org/wiki?curid=5878104", "title": "Cesare Coralli", "text": "Biografia.\nCesare Coralli era nato a Casteggio il 15 gennaio 1843. Fece il suo ingresso nell'Esercito come allievo della Scuola militare di fanteria di Modena. Promosso sottotenente con Regio decreto 7 settembre 1865 nel 5\u00ba Reggimento bersaglieri. Trasferito in una compagnia alpina nel 1873, promosso tenente in data 21 dicembre 1873, il 27 giugno 1878 transit\u00f2 nell'Arma dei Carabinieri ove prest\u00f2 servizio in varie regioni prima di essere destinato alla Legione Carabinieri Reali di Piacenza il 14 maggio 1883 per l'impiego presso la Tenenza Carabinieri Reali di Pontremoli. In tale localit\u00e0, la sera del 21 giugno 1884 fu tra i primissimi ad intervenire a seguito dello scoppio della polveriera dei fratelli Bonzani nel borgo di Mignegno che danneggi\u00f2 numerosi edifici circostanti compreso l'oratorio della Chiesa parrocchiale di San Terenziano, poi ricostruito a seguito dell'evento.\nL'opera di salvataggio impegn\u00f2 i Carabinieri guidati dall'ufficiale e i volontari disponibili ivi compresi i componenti della Confraternita della Misericordia di Pontremoli.\nSi tratt\u00f2 di una calamit\u00e0 causata dalla scarsa attenzione nel maneggio dei prodotti pirici che port\u00f2 alla distruzione dello stabilimento causando la morte di 25 persone di cui 4 decedute in ospedale e il ferimento di altre 15. L'intervento dell'ufficiale fu decisivo perch\u00e9 la maggior parte della popolazione accorsa nella zona non voleva rischiare di rimanere intrappolata sotto le macerie nel caso fosse esplosa un'altra riservetta di polvere pirica distante poco pi\u00f9 di 300 metri. Coralli, animando i suoi Carabinieri e i volontari, riusc\u00ec a dirigere le operazioni che consentirono di mettere in sicurezza la zona, per quanto possibile, dopo aver evacuato morti e feriti.\nIl tenente Coralli fu decorato della Medaglia d'oro al valor civile per il bell'atto di coraggio dimostrato e per la gestione della calamit\u00e0 nella contingenza dell'evento.\nPromosso capitano nel 1885 fu trasferito in altre parti d'Italia alternando periodi di servizio a periodi di aspettativa per infermit\u00e0, sino a passare in servizio ausiliario nel 1891, transitando nella riserva nel 1895 ove fu promosso al grado di maggiore nel 1903. Cess\u00f2 definitivamente di avere obblighi di servizio nel 1908 all'et\u00e0 di 55 anni.\nMor\u00ec a Milano il 14 marzo 1911, oramai non pi\u00f9 iscritto nei ruoli dell'Esercito"}
{"id": "5878107", "revid": "287204", "url": "https://it.wikipedia.org/wiki?curid=5878107", "title": "Guiberto", "text": "Origine e diffusione.\nNome di scarsissima diffusione in Italia, dall'origine germanica; \u00e8 composto da due elementi, il secondo dei quali \u00e8 sicuramente \"berht\" (\"famoso\", \"illustre\"), mentre il primo, di pi\u00f9 incerta idenfiticazione, potrebbe essere \"widus\" (\"bosco\", \"foresta\", come in Guido), \"gisil\" (\"freccia\", come in Gilberto), \"wig\" (\"battaglia\") oppure \"wigo\" (\"pace\").\nOnomastico.\nL'onomastico si pu\u00f2 festeggiare il 23 maggio in memoria di san Guiberto, eremita e poi monaco a Gembloux e quindi a Gorze."}
{"id": "5878108", "revid": "38120", "url": "https://it.wikipedia.org/wiki?curid=5878108", "title": "Diamond Head (disambigua)", "text": ""}
{"id": "5878110", "revid": "245802", "url": "https://it.wikipedia.org/wiki?curid=5878110", "title": "Pop-up Tour 2016", "text": ""}
{"id": "5878117", "revid": "79717859", "url": "https://it.wikipedia.org/wiki?curid=5878117", "title": "Distretti urbani di Dortmund", "text": ""}
{"id": "5878122", "revid": "695564", "url": "https://it.wikipedia.org/wiki?curid=5878122", "title": "Luca Carboni Tour estivo 2015", "text": ""}
{"id": "5878125", "revid": "212348", "url": "https://it.wikipedia.org/wiki?curid=5878125", "title": "ETCC 2016", "text": "La stagione 2016 della European Touring Car Cup \u00e8 stata la dodicesima edizione del campionato organizzato dalla FIA. \u00c8 iniziata il 3 aprile al circuito Paul Ricard, in Francia, ed \u00e8 terminata il 2 ottobre all'autodromo Enzo e Dino Ferrari- Imola, in Italia."}
{"id": "5878126", "revid": "767487", "url": "https://it.wikipedia.org/wiki?curid=5878126", "title": "Justine Frischmann", "text": "Biografia.\nJustine Frischmann nasce a Kensington, Londra, da Wilem Frischmann, noto ingegnere ebreo ungherese sopravvissuto all'olocausto e da madre ebrea russa. Cresce a Twickenham e frequenta la St Paul's Girls' School. Poi studia architettura alla Bartlett School dello University College. Nel 1989 conosce Brett Anderson, studente dello University College con cui intreccia una relazione e costituisce il gruppo pop Suede, in cui suona la chitarra ritmica e solista.\nNel 1991 lascia i Suede e Brett Anderson e inizia a frequentare Damon Albarn dei Blur. La loro relazione prosegue sino al 1998. Albarn dedica a Justine varie canzoni, tra cui \"Beetlebum\" (che parla dei problemi connessi alla dipendenza dalla droga vissuti dalla coppia tra il 1996 e il 1998) e tre brani contenuti nell'album \"13\": \"1992\", \"Tender\" e \"No Distance Left To Run\".\nNel 1992 fonda con Donna Matthews, Annie Holland e Justin Welch le Elastica, band che riscuote un buon successo in Inghilterra gi\u00e0 dal 1993, con il singolo \"Stutter\". Con l'album \"Elastica\" (1995) il gruppo supera il record di vendite per un disco di debutto appartenente dal 1994 agli Oasis ed entra in lizza per il Premio Mercury. Nel 2001, dopo aver pubblicato un altro album nel 2000, la band si scioglie.\nNel 2005 Justine Frischmann si trasferisce a Boulder, in Colorado. Negli Stati Uniti d'America studia arti visive alla Naropa University, un'universit\u00e0 di arti liberali fondata nel 1974 dal filosofo tibetano Ch\u00f6gyam Trungpa. Nel 2012 viene inserita nella prestigiosa lista \"1000 Living Painters\"."}
{"id": "5878129", "revid": "827882", "url": "https://it.wikipedia.org/wiki?curid=5878129", "title": "Sala (architettura)", "text": "Una sala \u00e8 una stanza destinata ad un'attivit\u00e0 collettiva.\nTipologie.\nSala da pranzo.\nUna sala da pranzo \u00e8 una sala adibita alla consumazione collettiva del pranzo. Di norma nella sala da pranzo sono presenti uno o pi\u00f9 tavoli, ed eventualmente delle sedie o delle panche. La sala da pranzo si pu\u00f2 trovare ad esempio in un ristorante, ma anche in un'abitazione.\nSala delle riunioni.\nUna sala delle riunioni \u00e8 una sala adibita alla riunione di pi\u00f9 individui per gli scopi pi\u00f9 vari. Ad esempio per conversare o per assistere ad una conferenza. La sala delle riunioni si pu\u00f2 trovare ad esempio in un'azienda. Nella sala delle riunioni di un'azienda si svolgono riunioni di lavoro.\nSala d'attesa.\nUna sala d'attesa \u00e8 una sala adibita all'attesa di svolgere un'attivit\u00e0. Di norma nella sala d'attesa sono presenti sedie, poltrone, divani, panche (o solo alcuni di essi). La sala d'attesa si pu\u00f2 trovare ad esempio in un aeroporto o in qualunque altro servizio pubblico. Nella sala d'attesa dell'aeroporto si attende di salire sull'aeromobile e di volare con esso.\nSala di lettura.\nUna sala di lettura \u00e8 una sala adibita alla lettura. Di norma nella sala di lettura sono presenti sedie, poltrone, divani, panche, tavoli (o solo alcuni di essi). La sala di lettura si pu\u00f2 trovare ad esempio in una biblioteca.\nSala cinematografica.\nUna sala cinematografica \u00e8 una sala adibita alla visione delle immagini di opere cinematografiche. La sala cinematografica pu\u00f2 essere privata o pubblica. La sala cinematografica privata pu\u00f2 essere allestita ad esempio in una abitazione privata. La sala cinematografica pubblica viene allestita nei cinema.\nSala stampa.\nUna sala stampa \u00e8 una sala, allestita vicino ad un luogo dove si svolge un evento di rilevanza mediatica, nella quale i giornalisti della carta stampata redigono i propri articoli su tale evento. A tal fine, nella sala stampa di norma sono presenti tavoli e sedie.\nSalone di casa.\nIl salone o salotto \u00e8 la stanza pi\u00f9 pregiata della casa. \n\u00c8 una stanza che pu\u00f2 essere arredata con mobili eleganti, moderni e di valore. \n\u00c8 utilizzata principalmente per accogliere gli ospiti.\nSoggiorno.\nIl soggiorno \u00e8 la sala della casa in cui ha luogo gran parte delle attivit\u00e0 familiari."}
{"id": "5878132", "revid": "868848", "url": "https://it.wikipedia.org/wiki?curid=5878132", "title": "Tavoli", "text": ""}
{"id": "5878135", "revid": "287204", "url": "https://it.wikipedia.org/wiki?curid=5878135", "title": "Brackel (distretto urbano di Dortmund)", "text": "Brackel \u00e8 uno dei 12 distretti urbani (\"Stadtbezirk\") della citt\u00e0 tedesca di Dortmund.\nSuddivisione.\nIl distretto urbano di Brackel \u00e8 suddiviso in quattro distretti statistici (\"Statistischer Bezirk\"):"}
{"id": "5878136", "revid": "228587", "url": "https://it.wikipedia.org/wiki?curid=5878136", "title": "Steve Lamacq", "text": "\u00c8 noto soprattutto come conduttore di vari programmi radiofonici in onda su BBC Radio 1, BBC Radio 2 e BBC Radio 6 Music.\nBiografia.\nNato a Islington, Londra, cresce a Colne Engaine, nell'Essex. Dopo aver studiato giornalismo all'Harlow College, nell'Essex, comincia la carriera giornalistica nella \"West Essex Gazette\".\nGiornalista del \"New Musical Express\", inizia l'attivit\u00e0 di conduttore radiofonico per alcune radio pirata e per XFM. Nel 1992 fonda un'etichetta discografica con Alan James e Tony Smith, la Deceptive Records. In nove anni di esistenza la casa discografica ingaggia varie band, tra cui gli Elastica.\nDal 1993 al 1997 Lamacq ha presentato \"The Evening Session\" con Jo Whiley e poi da solo sino al dicembre 2002, quando il programma fu cancellato.\nDal 1995 al 1997 ha condotto alcune puntate di \"Top of the Pops\" su BBC 1, da solo o con la collega DJ Jo Whiley.\nHa lavorato per BBC Radio 2 e attualmente conduce su BBC Radio 6 Music.\n\u00c8 tifoso del Colchester United."}
{"id": "5878140", "revid": "1543377", "url": "https://it.wikipedia.org/wiki?curid=5878140", "title": "Cascata del Serpente", "text": "La cascata del Serpente \u00e8 una cascata naturale della Liguria. Un tempo era anche detta \"cascata delle Cheucie\".\nCon altri quattro salti d'acqua minori forma il complesso delle cascate del Serpente.\nCaratteristiche.\nLa cascata si \u00e8 formata nella valle ripida e profondamente incassata scavata del rio Masone, un affluente in sinistra idrografica della Stura di Ovada. A differenza di altre cascate in questo caso il salto non \u00e8 dovuto alla presenza di rocce diverse caratterizzate da un diverso grado di erodibilit\u00e0, ma da un diverso grado di fratturazione della medesima roccia, i serpentinoscisti che predominano nella composizione dei fianchi della piccola vallata. Da tale diverso grado di fratturazione deriva il gradino a monte della cascata dal quale l'acqua del torrente precipita nel sottostante laghetto, saltando appunto un tratto roccioso meno fratturato e quindi pi\u00f9 resistente nel tempo all'azione erosiva dell'acqua. \nIl luogo \u00e8 considerato uno dei siti di interesse geomorfolgico del parco naturale regionale del Beigua, che non lontano dal salto d'acqua ha allestito un \"percorso botanico\" con la collaborazione della scuola media di Masone.\nIl laghetto sottostante la cascata \u00e8 parecchio frequentato durante l'estate dai bagnanti della zona.\nStoria.\nIn passato la cascata veniva chiamata cascata delle Cheucie e il solo laghetto alla sua base veniva detto \"del Serpente\".\nLa ricchezza di acque del rio Masone veniva sfruttata in vari modi e ancora oggi \u00e8 possibile vedere quanto rimane di un grosso mulino collocato nei pressi della confluenza del torrente con la Stura e, nei pressi della cascata, i ruderi dell'antica cartiera Savoi, anch'essa funzionante ad energia idraulica.\nEscursionismo e torrentismo.\nLa cascata del Serpente pu\u00f2 essere facilmente raggiunta dal centro di Masone in auto oppure in circa mezz'ora di cammino. Si pu\u00f2 proseguire per sentiero a monte verso la zona dello spartiacque ligure/padano e la zona del Bric del Dente.\nIl salto d'acqua principale e gli altri minori sono toccati da un itinerario torrentistico parzialmente attrezzato con una via ferrata."}
{"id": "5878148", "revid": "399", "url": "https://it.wikipedia.org/wiki?curid=5878148", "title": "Oratorio di San Giorgio (Fidenza)", "text": "L'oratorio di San Giorgio \u00e8 un luogo di culto cattolico sconsacrato dalle forme gotiche, situato in piazzetta Stanislao Omati a Fidenza, in provincia di Parma e diocesi di Fidenza.\nStoria.\nL'oratorio fu innalzato nel 1314 per volere del marchese Guglielmo Pallavicino di Scipione, con un piccolo ospedale annesso destinato a carcerati e disertori; sorgeva in origine lungo la via Francigena e costituiva col vicino duomo uno dei luoghi visitati dai pellegrini diretti verso Roma.\nLa chiesa fu restaurata nella zona absidale nel 1443 su progetto dell'architetto Bernardo Isabelli ed arricchita di beni nel secolo successivo dal marchese Tommaso Pallavicino.\nNel 1575 la facciata fu abbattuta per consentire la costruzione delle mura cittadine, volute dal duca Ottavio Farnese; nello stesso anno la confraternita della Santissima Trinit\u00e0 inizi\u00f2 a utilizzare per le proprie funzioni la piccola chiesa, che acquist\u00f2 nel 1582.\nIn seguito alla demolizione delle fortificazioni ordinata nel 1603 dal re di Spagna Filippo III, nel 1617 la chiesa fu completamente ristrutturata e ruotata di 180\u00b0: la vecchia abside fu trasformata in portico d'ingresso, fu innalzato un nuovo presbiterio absidato ad ovest e furono edificate quattro cappelle laterali, intitolate sul lato sud alla Madonna della Mercede e a sant'Agata e sul lato nord a santa Maria Maddalena e a san Filippo Neri.\nNel 1769 i decreti ducali stabilirono la chiusura del piccolo ospedale di San Giorgio, che fu trasformato in teatro.\nA causa della soppressione napoleonica degli ordini religiosi del 1805, la chiesa fu chiusa e tutti i suoi beni furono confiscati. La confraternita della Santissima Trinit\u00e0 vi rientr\u00f2 solo successivamente, prima del suo scioglimento definitivo nel 1902; in seguito il luogo di culto fu sconsacrato e adibito a magazzino.\nDurante la seconda guerra mondiale l'edificio fu gravemente danneggiato dai bombardamenti alleati del 1944 e cadde in profondo degrado diventando deposito di materiali edili. Nel 1969 la sezione di Fidenza dell'associazione Italia Nostra ne avvi\u00f2 un significativo restauro, che riport\u00f2 alla luce l'affresco medievale sulla parete della torre campanaria, in seguito rimosso, e le tracce dell'antico abside; furono inoltre abbattute le deteriorate cappelle laterali aggiunte nel XVII secolo.\nNel 1985 fu traslato nell'ex oratorio, utilizzato all'epoca come deposito, il sarcofago in pietra che in origine conteneva i resti di san Donnino, risalente al III secolo, rimosso dall'altare del duomo.\nNel 2002 l'edificio fu completamente restaurato ed adibito a spazio espositivo su progetto degli architetti Franco e Angelo Pattini, grazie ad un finanziamento della Fondazione Cariparma.\nDescrizione.\nL'edificio si sviluppa su un'unica navata, con facciata ad est e lungo presbiterio absidato ad ovest.\nLa facciata a capanna in laterizio, preceduta da un piccolo sagrato che evidenzia il tracciato dell'originaria abside, mostra marcatamente le tracce del suo abbattimento: al centro \u00e8 collocato il portale d'ingresso ad arco a tutto sesto, all'interno del muro intonacato che tampona l'originario arco ogivale del presbiterio, di cui si scorgono anche gli antichi capitelli di imposta; superiormente si apre una piccola finestra a forma di croce, mentre a coronamento corre un motivo a denti di sega realizzato in laterizio; sulla destra si innalza in aggetto la torre campanaria, sulla cui parete adiacente all'accesso \u00e8 ancora visibile all'interno di un arco ogivale la sinopia dell'affresco medievale raffigurante \"San Giorgio e il drago\"; il dipinto del 1371, rimosso nel 1969 e oggi conservato nel museo del Duomo di Fidenza, \u00e8 considerato una delle pi\u00f9 alte espressioni della poetica padana del tardo gotico. Il campanile in mattoni, incompleto in quanto mancante della porzione sommitale, \u00e8 decorato con paraste sugli spigoli e con fasce orizzontali ad archetti intrecciati, mentre la cella campanaria si apre sui quattro lati con semplici monofore ad arco a tutto sesto.\nLa parete destra su via Affanni, decorata in sommit\u00e0 con un elegante motivo a denti di sega realizzato in laterizio, evidenzia con due ampie nicchie ad arco a tutto sesto le tracce delle cappelle innalzate agli inizi del XVII secolo ed abbattute nel XX; al di sopra si aprono due piccole finestre quadrate, prive di ornamenti.\nAll'interno la navata, coperta da una volta a botte, \u00e8 interamente intonacata e decorata con una cornice che corre lungo le pareti proseguendo anche nella zona presbiteriale; vi \u00e8 collocato dal 1985 l'antico sarcofago in pietra di san Donnino."}
{"id": "5878149", "revid": "1154737", "url": "https://it.wikipedia.org/wiki?curid=5878149", "title": "Cascate del Serpente", "text": ""}
{"id": "5878151", "revid": "1543377", "url": "https://it.wikipedia.org/wiki?curid=5878151", "title": "Lotta greco-romana ai Giochi della XVI Olimpiade - Pesi medio-massimi", "text": "La competizione della categoria pesi medio-massimi (fino a 87\u00a0kg) di lotta greco-romana dei Giochi della XVI Olimpiade si \u00e8 svolta dal 3 al 6 dicembre 1956 al \"Royal Exhibition Building\" di Melbourne\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nI tre lottatori rimasti disputavano un torneo finale con i risultati acquisiti nel precedenti turni.\nRisultati.\n1\u00ba Turno.\nSi \u00e8 disputato il 3 dicembre.\n2\u00ba Turno.\nSi \u00e8 disputato il 4 dicembre.\n3\u00ba Turno.\nSi \u00e8 disputato il 5 dicembre. \n4\u00ba Turno.\nSi \u00e8 disputato il 6 dicembre. \nTurno finale.\nSi \u00e8 disputato il 6 dicembre."}
{"id": "5878152", "revid": "1305772", "url": "https://it.wikipedia.org/wiki?curid=5878152", "title": "Oratorio di San Giorgio", "text": "Esistono pi\u00f9 edifici denominati oratorio di San Giorgio"}
{"id": "5878155", "revid": "110157", "url": "https://it.wikipedia.org/wiki?curid=5878155", "title": "A Night at Boomers, Vol. 2", "text": "A Night at Boomers, Vol. 2 \u00e8 un album discografico Live a nome di \"The Cedar Walton Trio\", pubblicato dall'etichetta discografica Muse Records nel 1974.\nMusicisti.\nNote aggiuntive"}
{"id": "5878158", "revid": "110157", "url": "https://it.wikipedia.org/wiki?curid=5878158", "title": "Museo storico del Corpo militare dell'ACISMOM", "text": "Il Museo storico del Corpo Militare \u00e8 uno spazio espositivo situato a Roma, presso la citt\u00e0 militare della Cecchignola, e dedicato alla storia del Corpo militare dell'ACISMOM.\nStoria.\nIl museo \u00e8 stato inaugurato il 12 gennaio 2006 dall'allora Gran maestro dell'Ordine di Malta Fra' Andrew Bertie presso la Caserma Artale, sede del comando del Corpo militare dell'ACISMOM. Il museo \u00e8 organizzato su tre sale, dove sono esposti cimeli quali 8 bandiere di guerra, 12 uniformi storiche e 75 copricapi, oltre ad una quantit\u00e0 di fotografie, documenti ed armi. \nDescrizione.\nLa prima sala \u00e8 dedicata alle Forze Armate dell'Ordine di Malta, progenitrici del Corpo militare e protagoniste della difesa dell'isola per tre secoli, come durante l'Assedio di Malta (1565). Vi prendono posto inoltre i pezzi relativi alla fondazione del Corpo militare nel 1877, con le prime uniformi e la documentazione relativa alla partecipazione al terremoto di Messina del 1908, la guerra italo-turca del 1911 con la nave ospedale Regina Margherita e la prima guerra mondiale. La seconda e la terza sala sono dedicate all'intervento del Corpo nella seconda guerra mondiale con i suoi treni ospedale dello SMOM sul fronte russo e con gli ospedali territoriali. \nIl museo \u00e8 visitabile su appuntamento con il Comando del Corpo dal luned\u00ec al venerd\u00ec, dalle ore 9 alle 12."}
{"id": "5878159", "revid": "690118", "url": "https://it.wikipedia.org/wiki?curid=5878159", "title": "Museo storico del Corpo Militare dell'ACISMOM", "text": ""}
{"id": "5878176", "revid": "1573940", "url": "https://it.wikipedia.org/wiki?curid=5878176", "title": "Oratorio dei Santi Pietro e Paolo (Palermo)", "text": "L'oratorio dei Santi Pietro e Paolo \u00e8 un luogo di culto del quartiere Monte di Piet\u00e0 o Seralcadi ubicato in via Matteo Bonello adiacente al Palazzo Arcivescovile.\nProspetto.\nUna cancellata in ferro battuto delimita il grande scalone in pietra di Billiemi che conduce all'edificio progettato da Paolo Amato.\nLungo la rampa s'incontra un primo portale bugnato con festoni e mascheroni, verosimilmente segnala l'ingresso dell'ospedale dei Sacerdoti.\nIl fastoso portale barocco rivolto a settentrione \u00e8 caratterizzato da colonne tortili fiorate sormontate da timpano con volute a ricciolo e putti sdraiati sulle cimase. Una nicchia intermedia contiene la statua dell\"'Immacolata Concezione\". Mensole esterne ospitano le statue di \"san Pietro\" e \"san Paolo\". Medesimo stile mostra l'elegante loggetta campanaria.\nInterno.\nL'antioratorio presenta lapidi sepolcrali incastonate nel pavimento e un medaglione con un busto alle pareti. Un tondo con festoni ornamentali \u00e8 inserito nel cornicione spezzato del portale interno.\nL'interno \u00e8 a navata unica, aula con due altari laterali incassati in archi a tutto sesto dal timpano con volute a ricciolo e putti sdraiati sulle cimase. Putti laterali nell'atto di sostenere le pale d'altare, putti nei pennacchi reggono stemmi e cartigli collocati nelle chiavi di volta delle arcate.\nNavata.\nLa parete d'ingresso presenta una loggia tripartita da pilastrini decorati da festoni con fiori e frutti. La controfacciata ospita la magnifica opera di Giacomo Serpotta. Il gruppo allegorico raffigura un'aquila cavalcata da un putto trombettiere. Il rapace, proteso verso l'aula regge uno stendardo.\nDue grandi angeli ai lati dell'arco sorreggono corone con teatrini raffiguranti rispettivamente la \"Consegna delle chiavi a Pietro\" e la \"Conversione di Paolo\"."}
{"id": "5878183", "revid": "1543377", "url": "https://it.wikipedia.org/wiki?curid=5878183", "title": "Lotta greco-romana ai Giochi della XVI Olimpiade - Pesi massimi", "text": "La competizione della categoria pesi massimi (oltre 87\u00a0kg) di lotta greco-romana dei Giochi della XVI Olimpiade si \u00e8 svolta dal 3 al 6 dicembre 1956 al \"Royal Exhibition Building\" di Melbourne\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nI tre lottatori rimasti disputavano un torneo finale con i risultati acquisiti nel precedenti turni.\nRisultati.\n1\u00ba Turno.\nSi \u00e8 disputato il 3 dicembre.\n2\u00ba Turno.\nSi \u00e8 disputato il 4 dicembre.\n3\u00ba Turno.\nSi \u00e8 disputato il 5 dicembre. \n4\u00ba Turno.\nSi \u00e8 disputato il 6 dicembre. \nTurno finale.\nSi \u00e8 disputato il 6 dicembre."}
{"id": "5878185", "revid": "33751", "url": "https://it.wikipedia.org/wiki?curid=5878185", "title": "Xfm", "text": ""}
{"id": "5878191", "revid": "1543377", "url": "https://it.wikipedia.org/wiki?curid=5878191", "title": "Nouvelle critique", "text": "Il concetto di nouvelle critique indica, spesso polemicamente, una serie di direzioni innovative apparsa nel campo accademico francese della critica letteraria con il breve saggio di Roland Barthes \"Sur Racine\" nel 1963.\nQuesto gruppo di nuove critiche tendeva a soppiantare la storia della letteratura come metodo primario d'interpretazione delle opere, per esempio con l'adozione di metodi ispirati dallo strutturalismo o l'affermazione che \"il tempo delle opere\" \u00e8 indipendente dal \"tempo della storia\". Oltre al lavoro di Barthes, sono generalmente associate alla nouvelle critique le opere di Jean Starobinski, Jean-Pierre Richard, Jean-Paul Weber e Serge Doubrovsky.\nLa disputa iniziale, in ordine cronologico:"}
{"id": "5878196", "revid": "729019", "url": "https://it.wikipedia.org/wiki?curid=5878196", "title": "Giuseppe Maria Gabriele Galateri di Genola", "text": "Biografia.\nConte, il padre era signore di Genola e Suniglia. Ufficiale dell'Armata Sarda, durante le campagne di Napoleone si arruol\u00f2 nell'esercito russo nel 1799 per combattere i francesi, restandovi fino al 1814 e raggiungendo il grado di maggior generale.. Nel 1806 spos\u00f2 la nobile russa Anna Ivanovna \u010cerneeva. Combatt\u00e9 nella battaglia di Lipsia ed entr\u00f2 a Parigi.\nRiammesso nel 1816 nell'esercito del Regno di Sardegna, fu comandante della divisione di Cuneo dal 1822 al 1824, poi trasferito con i medesimi poteri ad Alessandria dal 1835 al 1838.\nNel 1830 \u00e8 promosso luogotenente generale. Nel 1832 \u00e8 promosso generale di cavalleria. Diviene infine ispettore generale di fanteria e cavalleria fino al 1838.\nNel 1833, con il rigore che lo caratterizzava in materia di ordine pubblico, represse una congiura della Giovine Italia mazziniana, con efficacia ma anche mancanza di scrupoli, condannando a morte cinque sottufficiali e il causidico Andrea Vochieri. Il Galateri fu premiato nello stesso anno con l'Ordine supremo della Ss. Annunziata.\nL'isolotto Galateri.\nNel gennaio 1831 al Galateri fu intitolato l'isolotto fortificato del Tanaro, a valle del ponte della Cittadella, poi inglobato alla sponda sinistra."}
{"id": "5878209", "revid": "1305772", "url": "https://it.wikipedia.org/wiki?curid=5878209", "title": "Elastica (album)", "text": "Elastica \u00e8 il primo album in studio della band alternative rock Elastica, pubblicato il 14 marzo 1995 dalla Deceptive Records nel Regno Unito e dalla Geffen Records negli Stati Uniti d'America.\nGiunto al primo posto della classifica britannica degli album, divenne il disco di debutto capace di vendere pi\u00f9 copie nel minor tempo, battendo il record stabilito dagli Oasis nel 1994. Fu disco d'oro negli Stati Uniti d'America e fu tra i candidati al Premio Mercury."}
{"id": "5878211", "revid": "110157", "url": "https://it.wikipedia.org/wiki?curid=5878211", "title": "The Pentagon (album)", "text": "The Pentagon \u00e8 un album discografico dell'omonimo gruppo jazz capitanato dal pianista Cedar Walton e dal sassofonista Clifford Jordan, pubblicato dall'etichetta discografica giapponese East Wind Records nel 1976.\nMusicisti.\nNote aggiuntive"}
{"id": "5878215", "revid": "599013", "url": "https://it.wikipedia.org/wiki?curid=5878215", "title": "Joan Mir", "text": "Carriera.\nComincia a correre all'et\u00e0 di dieci anni con le minimoto. Fra il 2008 e il 2011 corre nelle Baleari, vincendo titoli fra minimoto, minimotard e Bankia Cup. Nel 2013 passa a correre nella Red Bull Rookies Cup, chiudendo nono in quell'anno, secondo nel 2014.\nNel 2015 corre nel FIM CEV Moto3, giungendo 4\u00ba a fine anno.\nDebutta nella classe Moto3 nel motomondiale del 2015, correndo in Australia in sostituzione dell'infortunato Hiroki Ono sulla Honda NSF250R del team Leopard Racing. In questo team diventa pilota titolare nel 2016, questa volta alla guida di una KTM RC 250 GP, i compagni di squadra sono Fabio Quartararo e Andrea Locatelli; ottiene pole position e vittoria in Austria. Nel Gran Premio di San Marino giunge terzo. Ottiene un altro podio nella gara finale a Valencia e chiude la stagione al quinto posto con 144 punti all'attivo.\nNel 2017 rimane nello stesso team della stagione precedente guidando per\u00f2 una Honda NSF250R. Il compagno di squadra \u00e8 Livio Loi. Inizia il mondiale con due vittorie nei GP del Qatar e d'Argentina. Il 22 ottobre 2017 sul circuito di Phillip Island centra la vittoria e si laurea Campione del mondo Moto3 con due gare di anticipo. Chiude la stagione con 341 punti.\nNel 2018 passa in Moto2, alla guida della Kalex del team Marc VDS Racing, con compagno di squadra \u00c1lex M\u00e1rquez. Ottiene un secondo posto in Germania, due terzi posti (Francia e Italia) e conclude la stagione al 6\u00ba posto con 155 punti.\nNel 2019 passa in MotoGP, ingaggiato dalla Suzuki; il compagno di squadra \u00e8 \u00c1lex Rins. Ottiene come miglior risultato un quinto posto in Australia e termina la stagione al 12\u00ba posto con 92 punti. In questa stagione \u00e8 costretto a saltare i Gran Premi d'Austria e Gran Bretagna a causa di una contusione polmonare rimediata in un precedente test sul circuito di Brno.\nNel 2020 continua con la Suzuki. Il 16 agosto in Austria ottiene il suo primo podio in MotoGP, concludendo la gara al secondo posto. Giunge terzo nel Gran Premio di San Marino, secondo in quello successivo e in Catalogna. Grazie alla terza piazza in Aragona, ottiene la leadership in classifica del campionato. A Teruel giunge terzo, e vince il Gran Premio d\u2019Europa a Valencia, il primo in MotoGP. Nella seconda gara disputata a Valencia conquista la settima posizione, laureandosi campione del mondo di MotoGP al suo secondo anno nella massima categoria con 171 punti.\nNel 2021 rimane nello stesso team. Ottiene due secondi posti (Stiria e Algarve) e quattro terzi posti (Portogallo, Italia, Olanda e Aragona). Chiude la stagione al 3\u00b0 posto con 208 punti."}
{"id": "5878219", "revid": "767487", "url": "https://it.wikipedia.org/wiki?curid=5878219", "title": "Bridget Jones's Baby", "text": "Bridget Jones's Baby \u00e8 un film del 2016 diretto da Sharon Maguire, con protagonisti Ren\u00e9e Zellweger, Colin Firth e Patrick Dempsey.\nLa pellicola \u00e8 il terzo capitolo della saga cinematografica di Bridget Jones, iniziata nel 2001 con \"Il diario di Bridget Jones\" e proseguita nel 2004 con \"Che pasticcio, Bridget Jones!\".\nTrama.\nDopo aver rotto con Mark Darcy, il giorno del suo quarantatreesimo compleanno Bridget Jones partecipa al funerale di Daniel Cleaver, presunto morto dopo un incidente aereo; al funerale vede il suo ex con la sua nuova moglie Camilla.\nBridget ora lavora come produttrice televisiva ed \u00e8 amica intima della giovane e scatenata collega Miranda. Dopo aver passato la notte del suo compleanno da sola, Bridget decide di abbracciare la sua vita da single, accettando l'offerta di Miranda di andare a un festival musicale dove incontra un bell'uomo di nome Jack dopo essere caduta imbarazzata nel fango. Pi\u00f9 tardi quella sera una Bridget ubriaca si trascina in una yurta che pensa appartenga a lei e a Miranda, ma che in realt\u00e0 appartiene a Jack. Nonostante la sorpresa, Jack la invita a restare e i due hanno una storia di una notte. La mattina, trovando il letto vuoto, Bridget se ne va, ignara che Jack \u00e8 fuori a prendere la colazione per entrambi.\nTornata a casa, Bridget va al battesimo del figlio minore di Jude, dove \u00e8 la madrina e a Mark \u00e8 stato chiesto all'ultimo minuto di fare da padrino. Mark le dice che lui e sua moglie stanno divorziando e che Camilla era al funerale solo per supporto morale. Rendendosi conto che sono ancora innamorati, Bridget e Mark passano la notte insieme. Mark dice che il giorno dopo deve alzarsi presto per andare al lavoro, cos\u00ec Bridget esce prima che lui si svegli, lasciandogli un biglietto che gli dice che riallacciare i rapporti con lui \u00e8 troppo doloroso.\nQualche settimana dopo, Bridget si accorge di essere incinta. Decide che vuole tenere il bambino nonostante sia single, perch\u00e9 potrebbe essere la sua ultima possibilit\u00e0 di avere un figlio. Dopo una visita alla clinica della dottoressa Rawlings, si rende conto che il padre potrebbe essere Mark o Jack. Non riesce a contattare Jack finch\u00e9 Miranda non lo vede in uno spot televisivo e si rende conto che Jack Qwant \u00e8 un miliardario inventore di un sito di incontri.\nMiranda cospira con Bridget per avere Jack come ospite nel loro notiziario, in modo che possano prelevare campioni di DNA per capire se Jack \u00e8 il padre. Anche se Bridget cerca di rimanere in incognito, Jack la riconosce e le chiede perch\u00e9 se n'\u00e8 andata dopo la loro notte insieme. Lei si scusa e decide di dirgli che \u00e8 incinta e che lui \u00e8 il padre, senza menzionare Mark. Inizialmente impaurito dalla responsabilit\u00e0 di avere un figlio con una sconosciuta, Jack si lancia nel ruolo di padre. Bridget comunica anche a Mark la notizia che \u00e8 cos\u00ec entusiasta della prospettiva che non riesce a trovare il coraggio di dirgli di Jack. La dottoressa Rawlings cerca di somministrare un test del DNA per l'amniocentesi, ma Bridget decide di non procedere mentre il bambino \u00e8 ancora nel grembo materno perch\u00e9 \u00e8 terrorizzata dal rischio di aborto spontaneo.\nBridget invita Jack a un evento di lavoro e si spaventa quando arriva anche Mark. I due uomini si incontrano e i tre escono a cena, dove Bridget finalmente ammette di non essere sicura di chi sia il padre. Anche se deluso, Jack prende bene la notizia, ma Mark \u00e8 sconvolto e se ne va, anche se alla fine diventa anche lui solidale. Mark e Jack diventano gelosi l'uno dell'altro e cercano di superarsi a vicenda. Jack e Mark fingono di avere una relazione gay per evitare l'imbarazzo quando il trio frequenta le lezioni prenatali. Mark diventa sempre pi\u00f9 invidioso della stretta relazione tra Bridget e Jack ed \u00e8 devastato quando Jack mentendo afferma che lui e Bridget hanno fatto sesso senza preservativo, rendendo pi\u00f9 probabile che Jack sia il padre. Mark se ne va e ignora le chiamate di Bridget. Jack le chiede di andare a vivere con lui, ma alla fine confessa a Bridget quello che ha detto a Mark. Sconvolta, Bridget si precipita a parlare con Mark, ma vede arrivare la sua ex moglie a casa sua e se ne va.\nDopo nove mesi di gravidanza, Bridget si ritrova chiusa fuori sotto la pioggia. Mark arriva e irrompe nell'appartamento per lei. Dopo che Bridget gli chiede come mai la sua ex moglie fosse a casa sua, lui le comunica che era l\u00ec per prendere le ultime cose. Proprio mentre stanno per baciarsi, a Bridget si rompono le acque. Quando il suo telefono squilla per lavoro, Mark lo getta dalla finestra, il che, per quanto romantico, li lascia senza un mezzo per chiamare aiuto. Alla fine riescono ad arrivare in ospedale con l'aiuto di Jack. Pi\u00f9 tardi Jack si scusa con Mark per il suo comportamento. Bridget d\u00e0 alla luce un bambino sano e i suoi amici e genitori vengono a trovarli. La dottoressa Rawlings porta via Mark e Jack per eseguire il test del DNA e si augurano sinceramente buona fortuna.\nUn anno dopo, Bridget cammina lungo la navata durante il suo matrimonio con Mark. Successivamente si scopre che il padre del bambino di Bridget \u00e8 Mark Darcy. Jack Qwant partecipa come ospite e non mostra alcun segno di risentimento o di gelosia, giocando felicemente con il figlio di Bridget e Mark, William. Bridget esprime la sua pace e la sua felicit\u00e0 perch\u00e9 tutto \u00e8 andato bene. Pi\u00f9 tardi un giornale sdraiato su una panchina rivela che Daniel Cleaver \u00e8 stato trovato vivo.\nPromozione.\nIl primo teaser trailer del film viene diffuso il 22 marzo 2016, mentre il trailer esteso il giorno seguente. Il 5 aprile viene diffuso il primo poster italiano.\nDistribuzione.\nLa pellicola \u00e8 stata distribuita nelle sale cinematografiche statunitensi a partire dal 16 settembre 2016, mentre in Italia dal 22 settembre seguente."}
{"id": "5878220", "revid": "767487", "url": "https://it.wikipedia.org/wiki?curid=5878220", "title": "Dario G", "text": "Dario G \u00e8 un gruppo musicale britannico, fondato nel 1997 a Crewe, nel Cheshire, ed originariamente composto da Scott Rosser, Stephen Spencer e Paul Spencer (gli Spencer non sono parenti); quest'ultimo \u00e8 l'unico superstite del trio iniziale. Il nome del gruppo \u00e8 un omaggio a Dario Gradi, storico allenatore del Crewe Alexandra Football Club.\nDario G ha ottenuto una certa popolarit\u00e0 nei primi anni di attivit\u00e0 grazie ai singoli \"Sunchyme\" (che raggiunse la posizione numero 2 nella Official Singles Chart nel 1997 e che fu creato campionando un estratto di \"Life in a Northern Town\" dei The Dream Academy) e \"Carnaval de Paris\", composto in occasione del campionato mondiale di calcio 1998 in Francia."}
{"id": "5878221", "revid": "111956076", "url": "https://it.wikipedia.org/wiki?curid=5878221", "title": "Signorie (programma televisivo)", "text": "Signorie \u00e8 una serie di 8 documentari televisivi di approfondimento storico dedicata a otto sedi signorili: Firenze, Padova, Urbino, Ferrara, Milano, Mantova, Rimini, Verona.\nCo-prodotta da Rai Cultura e Ballandi Multimedia, \u00e8 stata trasmessa da Rai Storia a partire dal 19 gennaio 2015. Con \"Viaggio nella bellezza\" e \"Potere e bellezza\", rientra nella \"serie di programmi, documentari e prodotti multimediali per la promozione e valorizzazione del patrimonio culturale e artistico italiano\" \"\".\nAlcune puntate (\"Malatesta, Estensi, Sforza, Gonzaga, Della Scala\") sono state riprese e commentate da Franco Cardini (e Alessandro Barbero, il quale si \u00e8 occupato solo dei Gonzaga) per la pi\u00f9 popolare e quotidiana trasmissione RAI \"Il tempo e la storia\" (stagione 2015-2016). La puntata dedicata ai \"Medici\" \u00e8 stata invece ripresa e commentata nella stagione 2016-2017, sempre da Cardini."}
{"id": "5878238", "revid": "767487", "url": "https://it.wikipedia.org/wiki?curid=5878238", "title": "Lu Cheng", "text": "Lu Cheng \u00e8 un film del 2004 diretto da Yang Chao."}
{"id": "5878240", "revid": "8596", "url": "https://it.wikipedia.org/wiki?curid=5878240", "title": "Lu cheng", "text": ""}
{"id": "5878243", "revid": "144796", "url": "https://it.wikipedia.org/wiki?curid=5878243", "title": "Jos\u00e3 Calvo", "text": ""}
{"id": "5878245", "revid": "599013", "url": "https://it.wikipedia.org/wiki?curid=5878245", "title": "Luisa Wensing", "text": "In carriera ha vinto, sempre con il , tre titoli di campione di Germania, quattro Coppe e una UEFA Women's Champions League, ha inoltre vestito pi\u00f9 volte la maglia delle nazionali giovanili fino alla nazionale maggiore con cui, tra il 2012-2014, vanta 22 presenze e ha vinto il campionato europeo di Svezia 2013."}
{"id": "5878249", "revid": "767487", "url": "https://it.wikipedia.org/wiki?curid=5878249", "title": "Ettore Berra", "text": "Biografia.\nDa giovane ha giocato nella Pro Vercelli nel ruolo di terzino.\nArbitro.\nSmise di giocare al calcio molto presto, e nel 1911 \u00e8 fra i fondatori dell'Associazione Italiana Arbitri. Esordisce in Prima Categoria 1912-1913 nella partita del 19 gennaio 1913 - (2-1).\nLa stagione successiva abbandona definitivamente il mondo del calcio.\nNel 1948 in occasione del 50\u00ba anniversario della F.I.G.C. fu insignito del titolo di \"pioniere del calcio italiano\".\nGiornalista.\nDa giovane ha collaborato con il giornale vercellese \"La Sesia\", quindi con il \"Paese sportivo\" di Torino, del quale \u00e8 stato direttore. Successivamente \u00e8 stato redattore della Gazzetta del Popolo e, dopo la guerra \u00e8 stato capocronista e inviato sportivo al \"Popolo nuovo\". Dopo la scomparsa di Luigi Cavallero a Superga, \u00e8 stato per 10 anni capo dei servizi sportivi del quotidiano La Stampa, collaborando anche con altre testate come La Gazzetta dello Sport, Tuttosport e Il Calcio Illustrato. Nel 1964 ha vinto il Premio Saint-Vincent per il giornalismo."}
{"id": "5878251", "revid": "76963", "url": "https://it.wikipedia.org/wiki?curid=5878251", "title": "Matt Willig", "text": "Biografia.\nPrimi anni.\nNato a La Mirada, California, Matt Willig ha frequentato la St. Paul High School di Santa Fe Springs, dove inizia a giocare a basket e football americano divenendo in seguito campione di college football alla University of Southern California, con cui vince il Rose Bowl del 1986 e ottiene una laurea in amministrazione pubblica.\nCarriera sportiva.\nWillig debutta come giocatore professionista della National Football League nel 1992 giocando per 14 anni per 6 squadre diverse: i New York Jets, gli Atlanta Falcons, i Green Bay Packers, i St. Louis Rams (con cui vince la 34\u00aa edizione del Super Bowl), i San Francisco 49ers ed i Carolina Panthers, con cui gioca il 38\u00ba Super Bowl senza riuscire a aggiudicarsi la vittoria.\nDopo aver giocato nuovamente coi Rams nel 2005, Willig si ritira dalla carriera sportiva per darsi alla recitazione.\nCarriera da attore.\nLa prima apparizione cinematografica di Willig risale a un anno dopo l'inizio della sua carriera sportiva, nel film d'azione di Hong Kong \"Full Contact\", del 1993, mentre, in seguito al ritiro, prende parte a numerose serie televisive quali \"Malcolm\", \"Dexter\", \"Chuck\", \"iCarly\", \"My Name Is Earl\", \"Sonny tra le stelle\", \"Zack e Cody sul ponte di comando\", \"Terriers - Cani sciolti\", \"Coppia di re\" e \"Grimm\" comparendo inoltre in una puntata della soap opera CBS \"Febbre d'amore\" e in diversi spot pubblicitari di Capitan One, Budweiser e Halls. Grazie alla sua statura imponente, Willig compare come caratterista in numerosi film, tra cui \"Anno Uno\" (2009), al fianco di Jack Black e Michael Cera, \"A Resurrection\", \"Come ti spaccio la famiglia\" (2013) e \"Stretch - Guida o muori\" (2014), per poi ottenere il suo primo ruolo importante interpretando l'ex-giocatore di football Justin Strzelczyk in \"Zona d'ombra\", del 2015.\nNel 2010 ottiene il suo primo ruolo da doppiatore nel videogioco \"\" mentre, nel 2015, ottiene il ruolo di Lash nella serie televisiva MCU \"Agents of S.H.I.E.L.D.\".\nVita privata.\nMatt Willig vive nel quartiere di Walnut Acres, Los Angeles, assieme alla moglie Christine e al figlio.\nDoppiatori italiani.\nNelle versioni in italiano dei suoi film, \u00e8 stato doppiato da:"}
{"id": "5878264", "revid": "247222", "url": "https://it.wikipedia.org/wiki?curid=5878264", "title": "L'arca di No\u00e8 (album Sergio Endrigo)", "text": "L'arca di No\u00e8 \u00e8 il primo album dal vivo del cantautore italiano Sergio Endrigo, pubblicato dalla Fonit Cetra nell'aprile 1970. \u00c8 un album doppio, registrato dal vivo il 7 marzo 1970 al Piccolo Teatro di Milano. "}
{"id": "5878266", "revid": "22356", "url": "https://it.wikipedia.org/wiki?curid=5878266", "title": "Magericyon", "text": "Il magericione (gen. Magericyon) \u00e8 un mammifero carnivoro estinto, appartenente agli anficionidi. Visse nel Miocene superiore (circa 10 - 9 milioni di anni fa) e i suoi resti fossili sono stati ritrovati in Europa (Spagna).\nDescrizione.\nL'aspetto di questo animale doveva essere vagamente simile a quello di un grosso felino particolarmente robusto, ma il cranio ricorda quello di un canide o di un urside. Al contrario della maggior parte degli altri anficionidi, \"Magericyon\" possedeva una dentatura di tipo ipercarnivoro, con canini appiattiti lateralmente, terzo premolare inferiore a radice singola, assenza dei secondi premolari e di un metaconide sui molari inferiori, e riduzione del secondo molare superiore. La zona della scapola e della zampa anteriore mostrava caratteristiche primitive, come un acromion scapolare con una proiezione caudoventrale ridotta e una fossa postscapolare.\nClassificazione.\nIl genere \"Magericyon\" venne descritto per la prima volta nel 2008, sulla base di fossili ritrovati nel sito di Batallones in Spagna. La specie tipo \u00e8 Magericyon anceps, ma allo stesso genere \u00e8 stata attribuita anche la specie M. castellanus, descritta nel 1981 e attribuita inizialmente al genere \"Amphicyon\". \"Magericyon\" fa parte della famiglia degli anficionidi, un gruppo di carnivori molto diffusi tra l'Eocene e il Miocene, che occuparono diverse nicchie ecologiche. \"Magericyon\" \u00e8 l'ultimo anficionide noto in Europa occidentale, ma le sue caratteristiche sono miste: se da una parte la dentatura era molto specializzata, dall'altra la morfologia dell'arto anteriore e della scapola era pi\u00f9 primitiva; sembra che \"Magericyon\" fosse strettamente imparentato allo stesso \"Amphicyon\".\nPaleobiologia.\n\"Magericyon\" occupava una nicchia ecologica differente rispetto a quella di altri anficionidi, come i pi\u00f9 grandi \"Amphicyon\" e \"Ysengrinia\" (simili a orsi) o \"Daphoenodon\" e \"Temnocyon\" del Nordamerica, marcatamente corridori. Probabilmente \"Magericyon\" viveva in modo simile a quello dei grandi felidi attuali, con rapidi agguati verso prede di grosse dimensioni."}
{"id": "5878267", "revid": "327773", "url": "https://it.wikipedia.org/wiki?curid=5878267", "title": "Altostrato ondulato", "text": ""}
{"id": "5878268", "revid": "118657109", "url": "https://it.wikipedia.org/wiki?curid=5878268", "title": "Come fai sbagli", "text": "Come fai sbagli \u00e8 una serie televisiva italiana diretta da Riccardo Donna e Tiziana Aristarco, andata in onda su Rai 1 e Rai HD, a partire dal 20 marzo 2016.\nTrama.\nLa fiction riprende il format di una serie francese, \"Fais pas ci, fais pas \u00e7a\", e racconta le vicende di due famiglie vicine di casa, gli Spinelli e i Piccardo, che hanno cresciuto i loro figli in modi opposti. Infatti, mentre gli Spinelli hanno allevato i due figli senza prevaricazioni su di loro, i Piccardo hanno sempre imposto rigide regole all'interno della famiglia. Entrambi i metodi non hanno portato i risultati sperati, facendo arrivare i genitori alla conclusione che in questo \"mestiere\" non si pu\u00f2 far altro che sbagliare.\nAccoglienza.\nLa fiction debutta su Rai 1 in prima serata, raggiungendo 4,2 milioni di spettatori e il 16,8% di share.\nPuntata dopo puntata per\u00f2 gli ascolti si sono abbassati sui 3 milioni con uno share tra il 13/14%. L'ultima puntata trasmessa il 24 aprile \u00e8 stata la trasmissione pi\u00f9 vista in prima serata, con uno share del 13,96%."}
{"id": "5878270", "revid": "287204", "url": "https://it.wikipedia.org/wiki?curid=5878270", "title": "L'universo della meccanica", "text": "L'universo della meccanica (\"The Mechanical Universe\") \u00e8 una serie di unit\u00e0 didattiche/documentari televisivi statunitense di approfondimento storico-scientifico, nella quale \"si ripercorre la storia delle leggi della meccanica, dalle intuizioni di Galileo (Pisa 1564 - Arcetri, Firenze 1642) alla teoria della relativit\u00e0\". La serie \u00e8 stata trasmessa su alcune stazioni PBS e su The Learning Channel tra il 1985 e il 1986. Le puntate sono state pubblicate in italiano da Rai Scuola.\nLa maggior parte dei documentari si aprono con le dimostrazioni in aula del professor David L. Goodstein, del California Institute of Technology, il quale contestualizza le scoperte e racconta aneddoti al riguardo. Nella seconda met\u00e0, la computer grafica consente di visualizzare i concetti."}
{"id": "5878271", "revid": "132266", "url": "https://it.wikipedia.org/wiki?curid=5878271", "title": "Ubaldo Degli Uberti", "text": ""}
{"id": "5878275", "revid": "62244", "url": "https://it.wikipedia.org/wiki?curid=5878275", "title": "Kiernan Shipka", "text": "\u00c8 diventata famosa grazie alle serie televisive \"Mad Men\" e \"Le terrificanti avventure di Sabrina.\"\nBiografia.\nKiernan \u00e8 nata a Chicago, figlia di John Young Shipka, un promotore immobiliare, ed Erin Ann (nata Brennan). Ha preso lezioni di danza dall'et\u00e0 di cinque anni. Quando ha compiuto sei anni, la sua famiglia si \u00e8 trasferita a Los Angeles, per consentirle di intraprendere la carriera di attrice.\nCarriera.\nLa carriera da attrice della Shipka ha inizio nel 2006. Dopo aver interpretato ruoli minori in alcune serie televisive statunitensi, dal 2007 \u00e8 entrata a far parte del cast della serie \"Mad Men\", interpretando il personaggio di Sally Draper, la figlia del protagonista. Inizialmente il ruolo era solamente marginale, ma dalla quarta stagione il personaggio ha acquisito maggiore importanza. Per questa sua performance Kiernan Shipka ha ricevuto numerosi elogi, tra cui un premio Screen Actors Guild Awards per il miglior cast di una serie drammatica nel 2009 e nel 2010, ed uno Young Artist Award come miglior attrice ricorrente in una serie televisiva nel 2013. Nel mentre l'attrice \u00e8 apparsa in altre produzioni televisive e cinematografiche, tra cui il film \"Carriers - Contagio letale\", horror del 2009 con protagonista Chris Pine, e la commedia \"Cani &amp; gatti - La vendetta di Kitty\".\nKiernan \u00e8 attiva anche nel settore del doppiaggio. Dal 2012 al 2014 ha prestato la sua voce al personaggio di Jinora nella versione originale del cartone animato \"La leggenda di Korra\". Nel 2014 ha doppiato la protagonista Marnie nella versione statunitense di \"Quando c'era Marnie\", lungometraggio d'animazione giapponese, prodotto dallo Studio Ghibli.\nNel 2014 la rivista TIME l'ha inclusa tra i \"25 teenager pi\u00f9 influenti del 2014\".\nNel 2018 si aggiudica il ruolo della protagonista Sabrina Spellman nella serie televisiva soprannaturale \"Le terrificanti avventure di Sabrina\", tratta dall'omonima serie a fumetti.\nNel gennaio 2019, Shipka \u00e8 stata ingaggiata per recitare in un film commedia romantico di Natale diretto da Luke Snellin , \"Let It Snow - Innamorarsi sotto la neve\" , basato sul romanzo omonimo. Le riprese sono iniziate a febbraio 2019.\nShipka ha poi interpretato un'adolescente sorda con Stanley Tucci nel film horror di John R. Leonetti, \"The Silence\" , basato sul romanzo horror del 2015 omonimo di Tim Lebbon. Shipka ha imparato la lingua dei segni americana per il ruolo. Leonetti ha elogiato la sua performance dicendo \"Sta recitando al fianco di Stanley Tucci e, credetemi, \u00e8 stato magnifico osservarla\".\nVita privata.\nShipka nomina Grace Kelly e Audrey Hepburn come influenze della moda. Shipka ha preso lezioni di Muay Thai.\nDoppiatrici italiane.\nNelle versioni in italiano dei suoi lavori, Kiernan Shipka \u00e8 stata doppiata da:"}
{"id": "5878277", "revid": "79720966", "url": "https://it.wikipedia.org/wiki?curid=5878277", "title": "Andrej Gorodeckij", "text": ""}
{"id": "5878287", "revid": "1632387", "url": "https://it.wikipedia.org/wiki?curid=5878287", "title": "Leaders Not Followers", "text": "Leaders Not Followers \u00e8 l'ottavo EP dei Napalm Death. Venne pubblicato nel 1999 dalla Earache Records. Il disco contiene esclusivamente cover."}
{"id": "5878289", "revid": "298229", "url": "https://it.wikipedia.org/wiki?curid=5878289", "title": "Jos\u00e9 Bencosme de Leon", "text": ""}
{"id": "5878295", "revid": "244558", "url": "https://it.wikipedia.org/wiki?curid=5878295", "title": "James Braddock", "text": ""}
{"id": "5878298", "revid": "71433", "url": "https://it.wikipedia.org/wiki?curid=5878298", "title": "Thomas Cormen", "text": ""}
{"id": "5878301", "revid": "729019", "url": "https://it.wikipedia.org/wiki?curid=5878301", "title": "Charles Lyon", "text": "Biografia.\nEra il figlio maggiore di Charles William Lyon, e di sua moglie Florence. Suo padre era un produttore di cotone che gestiva un mulino a Rochester ed era stato un giudice di pace.\nSpos\u00f2 Gwenlliam Mary Campbell ed ebbero una figlia, Frances Mary Lyon.\nCarriera militare.\nLyon \u00e8 stato commissionato come sottotenente nel IV (Extra Reserve) Battalion, del North Staffordshire Regiment, nel febbraio 1900, ma due mesi pi\u00f9 tardi, nel mese di aprile dello stesso anno, fu trasferito al II battaglione del reggimento ed era al momento in servizio attivo in Sudafrica durante la seconda guerra boera.\nFu promosso a tenente il 19 gennaio 1901. Nel 1903 prese servizio attivo in India, dove divenne aiutante di campo ed \u00e8 stato promosso a capitano.\nNel 1912 \u00e8 stato studente al Staff College, Camberley. Dopo aver lasciato lo Staff College, \u00e8 stato inviato il I Battaglione che era allora in Irlanda ed era ancora con il I Battaglione allo scoppio della prima guerra mondiale. Il battaglione venne mandato in Francia nel mese di settembre. Nel marzo 1915 entr\u00f2 a far parte del personale del quartier generale e per la fine della guerra raggiunse il grado di maggiore, il brevetto di tenente colonnello e il rango temporaneo di generale di brigata.\nSi ritir\u00f2 nel 1933 con il grado di Generale di brigata. Dopo la prima guerra mondiale, Lyon ha giocato a cricket per i Free Foresters.\nMorte.\nDopo il suo ritiro, esercit\u00f2 si stabil\u00ec a Ightfield, nel Shropshire, \u00e8 diventato un commissario dell'imposta fondiaria per la contea di Shropshire. Mor\u00ec a Ightfield, il 3 dicembre 1959."}
{"id": "5878303", "revid": "1005847", "url": "https://it.wikipedia.org/wiki?curid=5878303", "title": "Giorgio Sarto", "text": "Biografia.\nArchitetto veneto; in giovent\u00f9 scrive sulla rivista di area cattolica \"Questitalia\" di Wladimiro Dorigo.\nEletto senatore alle elezioni politiche del 1996, a Palazzo Madama \u00e8 membro della Commissione Lavori pubblici e comunicazioni.\nSuccessivamente \u00e8 curatore scientifico del Laboratorio culturale \"Mestre Novecento\"."}
{"id": "5878304", "revid": "47767", "url": "https://it.wikipedia.org/wiki?curid=5878304", "title": "Lingua mojave", "text": ""}
{"id": "5878306", "revid": "2184720", "url": "https://it.wikipedia.org/wiki?curid=5878306", "title": "L'arca di No\u00e8 (brano musicale)", "text": "L'arca di No\u00e8 \u00e8 un brano musicale scritto dal cantautore Sergio Endrigo, la canzone fu presentata dall'autore e da Iva Zanicchi al Festival di Sanremo 1970 dove ha vinto il Premio della critica. Fu pubblicato dalla Zanicchi nel singolo L'arca di No\u00e8/Aria di settembre e pi\u00f9 tardi dallo stesso Endrigo, con arrangiamento di Luis Enriquez Bacalov.\nTesto e significato.\nEndrigo con questo brano affronta una tematica centrale della modernit\u00e0: la questione ecologica.\nL\u2019incipit del brano non lascia spazio a dubbi interpretativi: l\u2019equilibrio naturale \u00e8 stato infranto, \u00e8 in corso un grave processo degenerativo apparentemente irreversibile.\nTuttavia Endrigo con la frase \"Sar\u00e0 come l\u2019Arca di No\u00e8\" vuole esprimere un senso di fraternit\u00e0 cosmica che rigenera e su quell\u2019arca, ultimo baluardo ai bordi dell\u2019abisso, il poeta vede uniti un cane, un gatto e due persone senza nome, \"io e te\", ovvero l\"io\" e l\"altro da s\u00e9\", il proprio fratello, i due soggetti attivi della nuova condivisione..\nL'artista italiano Ciro Maddaluno nel testo del ritornello ravvisa qualche elemento autobiografico del cantante, che aveva vissuto l'esodo istriano, quando la gente s'imbarcava sulle navi come sull'Arca di No\u00e8.\nIl 45 giri.\nIl brano fu inciso da Endrigo nel 45 giri ed in seguito fu riproposto, lo stesso anno, nell'LP dal vivo omonimo.\nAltre notizie.\nA Pola nel 2008 \u00e8 stato realizzato un monumento da Ciro Maddaluno e dallo scultore Eros Cakic, per ricordare Endrigo. Il gruppo scultoreo \u00e8 stato collocato in un piccolo parco, diffronte alla casa d'abitazione del poeta cantautore: si tratta di un'Arca di No\u00e8 in procinto di salpare."}
{"id": "5878324", "revid": "287204", "url": "https://it.wikipedia.org/wiki?curid=5878324", "title": "Cirrus castellanus", "text": "Il cirrus castellanus, (abbreviazione \"Ci cas\"), \u00e8 una delle specie in cui possono presentarsi le nubi del tipo cirro, che si formano ad altitudini piuttosto elevate.\nIl nome \"castellanus\" deriva dall'aspetto che queste nubi tendono ad assumere, che ricorda una serie di torrette di un castello medievale che si innalzano da una base pi\u00f9 bassa. Queste nubi turriformi isolate tendono a formare delle linee e possono svilupparsi pi\u00f9 in altezza che in larghezza, dando luogo a formazioni piuttosto dense."}
{"id": "5878328", "revid": "580197", "url": "https://it.wikipedia.org/wiki?curid=5878328", "title": "Napoli Calcio Femminile 2011-2012", "text": ""}
{"id": "5878331", "revid": "580197", "url": "https://it.wikipedia.org/wiki?curid=5878331", "title": "Napoli Calcio Femminile 2010-2011", "text": ""}
{"id": "5878332", "revid": "339392", "url": "https://it.wikipedia.org/wiki?curid=5878332", "title": "Napoli Calcio Femminile 2009-2010", "text": ""}
{"id": "5878333", "revid": "486946", "url": "https://it.wikipedia.org/wiki?curid=5878333", "title": "Napoli Calcio Femminile 2008-2009", "text": ""}
{"id": "5878336", "revid": "339392", "url": "https://it.wikipedia.org/wiki?curid=5878336", "title": "Napoli Calcio Femminile 2007-2008", "text": ""}
{"id": "5878338", "revid": "486946", "url": "https://it.wikipedia.org/wiki?curid=5878338", "title": "Napoli Calcio Femminile 2006-2007", "text": ""}
{"id": "5878340", "revid": "1573940", "url": "https://it.wikipedia.org/wiki?curid=5878340", "title": "Drepanornis albertisi", "text": "La paradisea dal becco a falce becco nero o falcibecco becconero (Drepanornis albertisi ()) \u00e8 un uccello passeriforme della famiglia Paradisaeidae.\nDescrizione.\nDimensioni.\nMisura 33-35 cm, per 92-138 g di peso: a parit\u00e0 d'et\u00e0, i maschi sono leggermente pi\u00f9 grossi e pesanti rispetto alle femmine.\nAspetto.\nLa paradisea dal becco a falce becco nero pu\u00f2 ricordare a prima vista una grossa nettarinia, per i colori sgargianti, il lungo becco ricurvo e ali e coda corte e arrotondate.&lt;br&gt;\nQuesti uccelli presentano dimorfismo sessuale piuttosto marcato, coi due sessi facilmente distinguibili in base alla colorazione: le femmine, infatti, sono brune su fronte, vertice, nuca, guance, dorso, ali e groppa, mentre la coda \u00e8 tendente al giallo e gola, petto e ventre sono di colore bruno (via via pi\u00f9 chiaro man mano che si va dalla gola al sottocoda, che \u00e8 biancastro) con le singole penne orlate di bruno scuro, a dare un aspetto picchiettato. I maschi, invece, pur conservando il bruno di tutta l'area dorsale e il giallo della coda, presentano gola di colore verde iridescente, petto cenerino e ventre bianco, con una fascia verde orlata di nero che separa i due colori: inoltre, i maschi presentano ai lati del petto e sui fianchi due ciuffi trapezoidali di penne, le prime (ai lati del petto) nerastre con evidenti sfumature bronzee, le seconde (sui fianchi) nerastre con bordi dai riflessi metallici bluastri. In ambedue i sessi, gli occhi sono bruni, mentre becco e coda sono neri, il primo con l'interno della bocca giallo brillante nei maschi: fra i lati del becco e l'orecchio in ambedue i sessi estende una mascherina di pelle nuda di colore azzurro, che nei maschi si prolunga berso l'alto formando una caruncola simile a un cornetto e supportata da penne erettili.\nBiologia.\nSi tratta di uccelli solitari e dalle abitudini diurne, che si muovono perlopi\u00f9 nella canopia e passano la maggior parte del proprio tempo alla ricerca di cibo.\nAlimentazione.\nGli uccelli del paradiso di D'Albertis sono fra i pi\u00f9 insettivori fra gli uccelli del paradiso: la loro dieta, infatti, si compone perlopi\u00f9 di insetti ed altri piccoli artropodi, come ragni, millepiedi e anche altri piccoli invertebrati (come le lumache) e persino vertebrati (come piccoli anfibi e scinchi). Tuttavia, una buona percentuale della dieta di questi uccelli \u00e8 composta da frutta matura (in prevalenza capsule).\nRiproduzione.\nIl periodo degli amori si estende per gran parte dell'anno e presenta variazioni geografiche, tuttavia sembrerebbe che le parate nuziali si protraggano fra febbraio e novembre, mentre la nidificazione vera e propria si concentri fra settembre e dicembre: la specie \u00e8 poligina, coi maschi che si esibiscono in \"lek\" allo scopo di attrarre il maggior numero possibile di femmine con cui accoppiarsi.\nIl corteggiamento segue due fasi: nella prima, il maschio prende posizione su un posatoio ben visibile e appositamente ripulito, che spesso viene occupato per svariati anni, e da qui emette richiami atti ad attrarre le femmine. Una volta sopraggiunta una o pi\u00f9 di esse, il maschio si impettisce sul posatoio, espandendo a ventaglio le penne ai lati del petto e sui fianchi ed erigendosi sempre pi\u00f9 fino a trovarsi appeso al posatoio a testa in gi\u00f9, mentre emette il proprio richiamo. A questo punto, la femmina pu\u00f2 decidere di lasciarsi montare oppure allontanarsi per osservare altri maschi esibirsi, e scegliere a quale concedersi solo in un secondo momento.\nDopo l'accoppiamento, il maschio continua ad esibirsi per altre femmine, non partecipando in nessun modo alle cure parentali: spetta infatti interamente alla femmina l'onere della costruzione del nido, della cova delle 1-2 uova color crema con screziature brune e delle cure ai \"pulli\" fino al sopraggiungere dell'indipendenza.\nDistribuzione e habitat.\nQuesta specie \u00e8 endemica della Nuova Guinea, dove con areale piuttosto frammentato popola le zone montuose della penisola di Doberai, la Cordigliera Centrale, la penisola di Huon e le montagne Foja.\nL\"'habitat\" della paradisea dal becco a falce becco nero \u00e8 rappresentato dalle aree di foresta pluviale montana, primaria ma anche secondaria, fra i 600 ed i 2250 m di quota.\nTassonomia.\nSe ne riconoscono tre sottospecie:\nAlcuni studiosi proporrebbero l'elevazione della popolazione dei monti Weyland di questi uccelli (attualmente facente parte della sottospecie \"cervinicauda\") al rango di sottospecie a s\u00e9 stante, col nome di \"Drepanornis albertisi inversus\".\nIl nome scientifico di questi uccelli venne scelto in omaggio al loro scopritore, l'esploratore Luigi Maria d'Albertis."}
{"id": "5878342", "revid": "1244002", "url": "https://it.wikipedia.org/wiki?curid=5878342", "title": "Se una farfalla batte le ali", "text": "Se una farfalla batte le ali \u00e8 una serie di lezioni televisive tenute dal gi\u00e0 presidente del Consiglio Giuliano Amato, il quale \"ripercorre il cammino dei rapporti e delle influenze tra gli attori geopolitici nella storia recente\".\nProdotta da Rai Educational, \u00e8 stata trasmessa da Rai Storia a partire dalle 13.00 del 28 ottobre e da Rai Storia dalle 20.30 del 2 novembre 2012. Mesi prima, Amato aveva tenuto un'altra serie di lezioni televisive, le \"Lezioni di crisi\"."}
{"id": "5878344", "revid": "79722132", "url": "https://it.wikipedia.org/wiki?curid=5878344", "title": "Bedloe's Island", "text": ""}
{"id": "5878345", "revid": "729019", "url": "https://it.wikipedia.org/wiki?curid=5878345", "title": "Stazione di Prestrane", "text": "La stazione di Prestrane () \u00e8 una stazione ferroviaria posta sulla linea Trieste-Vienna; serve Prestrane frazione di Postumia.\nStoria.\nLa stazione fu attivata il 28 luglio 1857, all'apertura della tratta da Lubiana a Trieste, che completava la linea Trieste-Vienna.\nDopo la prima guerra mondiale, con l'annessione della zona al Regno d'Italia, la stazione divenne confine fra le Ferrovie dello Stato italiane e le JD\u017d, assumendo il nome di \"Prestrane-Mattegna\".\nDopo la seconda guerra mondiale la stazione pass\u00f2 alla rete jugoslava (J\u017d), venendo ribattezzata \"Prestranek\", analogamente al centro abitato.\nDal 1991 appartiene alla rete slovena (Slovenske \u017eeleznice)."}
{"id": "5878347", "revid": "729019", "url": "https://it.wikipedia.org/wiki?curid=5878347", "title": "Lotta libera ai Giochi della XVI Olimpiade - Pesi mosca", "text": "La competizione della categoria pesi mosca (fino a 52\u00a0kg) di lotta libera dei Giochi della XVI Olimpiade si \u00e8 svolta dal 28 novembre al 1\u00ba dicembre 1956 al \"Royal Exhibition Building\" di Melbourne.\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nI tre lottatori rimasti disputavano un torneo finale con i risultati acquisiti nel precedenti turni.\nRisultati.\n1\u00ba Turno.\nSi \u00e8 disputato il 28 novembre.\n2\u00ba Turno.\nSi \u00e8 disputato il 29 novembre.\n3\u00ba Turno.\nSi \u00e8 disputato il 30 novembre.\n4\u00ba Turno.\nSi \u00e8 disputato il 1\u00ba dicembre.\nTurno finale.\nSi \u00e8 disputato il 1\u00ba dicembre."}
{"id": "5878365", "revid": "584834", "url": "https://it.wikipedia.org/wiki?curid=5878365", "title": "Stazione di Prestrane-Mattegna", "text": ""}
{"id": "5878368", "revid": "599013", "url": "https://it.wikipedia.org/wiki?curid=5878368", "title": "Giovanni Lubrano di Ricco", "text": "Biografia.\nQuale Presidente del WWF Campania, dagli anni '80 combatte storiche battaglie in tutta la regione contro l'abusivismo edilizio e le cave selvagge. A lui si deve, tra le altre, l'istituzione della Riserva naturale Cratere degli Astroni e della Riserva marina di Vivara.\nViene eletto al Senato della Repubblica nel 1994 nel collegio uninominale di Giugliano con i Progressisti e fa parte del gruppo parlamentare dei Verdi; viene riconfermato nel 1996 nel medesimo collegio, come esponente verde de L'Ulivo. Nel 1998, presenta il primo disegno di legge per l'introduzione nel codice penale dei delitti contro l'ambiente, elaborando la definizione giuridica di \"ecomafia\", integralmente introdotta nell'ordinamento nazionale solo dopo la sua morte con la Legge 68/2015. A lui si deve anche la norma di legge che prevede la istituzione dell'Ente Parco geopaleontologico di Pietraroja per lo studio, la tutela e valorizzazione dell'area in cui fu rinvenuto il fossile dello Scipionyx samniticus.\n\u00c8 stato giudice della Corte Suprema di Cassazione.\nSi spegne il 23 gennaio 2015, pochi giorni prima di compiere 82 anni."}
{"id": "5878370", "revid": "1522738", "url": "https://it.wikipedia.org/wiki?curid=5878370", "title": "La Legione del Mistero", "text": "La Legione del Mistero \u00e8 una storia di Dick Fulmine scritta da Andrea Lavezzolo e disegnata da Carlo Cossio, originariamente pubblicata in puntate settimanali dal 26 ottobre 1945 al 20 aprile 1946. \u00c8 l'unica storia originale del personaggio pubblicata su \"Fulmine\", giornale dalla breve vita stampato all'inizio del secondo Dopoguerra. Cronologicamente dovrebbe essere la 264\u00aa avventura del personaggio a partire da \"La banda del pazzo\" (\"Albi dell'Audacia\" #2, Casa Editrice Vittoria, 1938), ma \u00e8 convenzionalmente contrassegnata 292a nella cronologia ufficiale poich\u00e9 non apparterrebbe alla serie \"regolare\". Sul piano filologico, la nota distintiva di questa storia \u00e8 data dal fatto che fu pubblicata incompleta per la chiusura improvvisa del giornale che scandiva le sue puntate. 6 pagine fungenti da conclusione, disegnate da Renato Polese, furono aggiunte soltanto nel 1989.\nCon questa storia gli autori vollero dare il patentino di \"eroe democratico\" a Dick Fulmine, personaggio colluso col regime fascista fino a poco prima della Liberazione, facendolo scontrare coi responsabili e i continuatori della tragedia convenzionalmente pi\u00f9 significativa del Novecento, all'epoca ancora calda. Dick Fulmine \u00e8 l'unico personaggio italiano a fumetti compromesso col regime ad aver potuto proseguire la sua carriera nel Dopoguerra, indisturbato o quasi.\nIl grintoso e massiccio detective italo-americano Dick Fulmine in questa storia si trova in un albergo di Parigi (tra l'altro \u00e8 la citt\u00e0 dove Lavezzolo \u00e8 nato). Da qui inizia a trovarsi alle prese con una sfilza di avvenimenti enigmatici quali: signori che camminano tranquillamente con un pugnale conficcato nella schiena, politici e industriali che spariscono dalla circolazione per poi ricomparire comportandosi come se nulla fosse accaduto, strani suicidi nella malavita e giornalisti impazziti mentre sono sulle tracce di un caso. Alla fine, collaborando con la polizia locale, scopre l'orrenda verit\u00e0: \u00e8 tutto un complotto di una misteriosa associazione - controllata da un famoso nazista la cui identit\u00e0 \u00e8 celata fino alla fine - che vuole prendere il controllo della Francia e poi di tutta l'Europa con l'utilizzo di insospettabili automi. La sospensione senza preavviso della storia non permise la fruizione, da parte del pubblico, del momento \"clou\": cio\u00e8 lo svelamento dell'identit\u00e0 del \"savant fou\" che capeggia l'intera organizzazione.\nTrama.\nParigi. L'affascinante violinista polacco Jgor Stransky, terminato il suo concerto serale, rincasa a piedi al suo albergo passando per vicoli. In uno di questi viene aggredito da una coppia di scippatori che lo pugnalano alla schiena. Dato che sembra non accusare dolore, i rapinatori fuggono per lo spavento. Stransky, col pugnale conficcato tra le scapole, rientra nella propria stanza d'albergo notato dalla sua vicina, la giovane contessa Yvonne de Choiseul la quale, giustamente inorridita dalla situazione, caccia un urlo e cade svenuta. Impiegati e inquilini dell'albergo subito accorrono, e tra di loro vi \u00e8 anche il detective italo-americano Dick Fulmine, che si trova anche lui - momentaneamente - a Parigi, nel medesimo albergo. Nessuno crede alla storia che la contessa - rianimatasi - racconta, ma Fulmine, interessato alla faccenda, sfonda la porta della camera del violinista, constatando che \u00e8 vuota. Il violinista \u00e8 dunque scomparso.\nFulmine, ritenendo che, se Stransky era stato pugnalato, probabilmente la causa era uno scippo, si reca l'indomani in una serie di osterie malfamate per poter carpire informazioni utili. In una di queste, la \"Pere Jacob\", incappa in 2 tizi che stanno discutendo proprio della faccenda del violinista: pare che un loro conoscente, il \"Rosso\", abbia appunto pugnalato la sera prima un violinista, e che quest'ultimo non abbia sbattuto ciglio. Fulmine riesce con la violenza a farsi dire dai due l'indirizzo del \"Rosso\", ma una volta introdottosi nel suo appartamento lo trova impiccato, mentre su una parete campeggia la firma \"La Legione del Mistero\". \nFulmine convoca la polizia e poi discute con l'ispettore Belotte, che vuole che Fulmine non si allontani dalla citt\u00e0 e si mantenga a loro disposizione.\nNella metropolitana Fulmine, poco dopo, quasi cade vittima di un attentato alla sua vita, ma riesce a cavarsela. Tornato in albergo trova ad attenderlo un biglietto anonimo che gli intima di non occuparsi pi\u00f9 delle faccende legate alla Legione del Mistero.\nNel frattempo Lamercier, direttore del Credit Lyonnais, viene rapito e condotto in aperta campagna, all'interno di una strana\nvilla (dall'architettura razionalista) nelle cui vicinanze sorge una casupola solitaria dominata da un grande serbatoio in cemento: qui vive il \"Professore\", la mente dell'intera operazione. Lamercier \u00e8 portato all'interno della villa e accolto dal serafico Clodius, il quale gli fa intendere che quella sarebbe la sede della Legione del Mistero. Il giapponese Hashimoto, chiamato da Clodius, si siede e traccia uno schizzo di Lamercier, poi se ne va. Lamercier \u00e8 quindi condotto nei locali sotterranei della villa e rinchiuso in una cella. I sotterranei sono pieni di prigionieri: tutte personalit\u00e0 di alto rango, e tra queste anche vecchie conoscenze di Lamercier, il quale \u00e8 sconvolto dall'apprendere che Bougeaud \u00e8 l\u00ec prigioniero da una settimana, mentre lui \u00e8 convinto di averci conferito il giorno prima.\nL'indomani vediamo Lamercier recarsi regolarmente alla sede del Credit Lyonnais, ove detta alla sua segretaria una lettera da inviarsi al magnate dell'industria Jean Cristien. Nella lettera Lamercier fa sapere a Cristien che per difficolt\u00e0 inattese non pu\u00f2 essergli concesso il fido che egli aveva richiesto. Jean Cristien riceve la lettera e sente rovinato, dunque si spara nel suo ufficio. La sua morte genera panico in borsa e molte ditte satellite tracollano.\nIn serata Fulmine decide di recarsi a un meeting operaio che si svolge in un quartiere periferico della citt\u00e0, sperando di poter\nassistere a una rissa coi fiocchi. Il relatore \u00e8 un certo Chaudron, che durante un blackout si accascia sulla cattedra. Tornata la luce riacquista i sensi, dichiarando di aver avuto soltanto un piccolo malore.\nL'occhio degli autori si sposta in contemporanea all'Opera, dove vediamo che il momentaneo blackout ha fatto perdere i sensi anche\nal Ministro degli Interni.\nLa faccenda \u00e8 certamente curiosa, dunque Fulmine incarica l'autista di una macchina di piazza di seguire l'auto dell'oratore Chaudron, una volta che il comizio si \u00e8 concluso. Purtroppo il suo autista, che \u00e8 in combutta coi malviventi, ferma l'auto sul ponte che conduce a Notre-Dame, millantando noie al motore e costringendo Fulmine a scendere. Cos\u00ec l'autista colpisce Fulmine alla testa con una chiave inglese e chiama i suoi complici che si trovano nell'auto di Chaudron. Tutti insieme raccolgono Fulmine da terra e lo gettano, privo di sensi, nella Senna, credendo cos\u00ec di essersi sbarazzati definitivamente di lui.\nFulmine in realt\u00e0 \u00e8 ancora vivo e viene raccolto da due marinai di una chiatta, Jacques e Paul, i quali si occupano di lui nel\ntempo necessario per portarlo dal vecchio alcolizzato Albert Sarre, detto \"Buenos-Ayres\". Costui 30 anni prima era \nuno studioso di medicina macchiatosi di un delitto passionale: per questo aveva passato 10 anni in galera e in seguito parecchi \nin Argentina (ove il rimorso lo fece attaccare alla bottiglia), prima di far ritorno in Francia. Buenos-Ayres prima rifiuta, poi\nper compassione accetta di mantenere Fulmine nella propria casupola, e sotto le sue cure il detective si rimette presto in forze. \nContemporaneamente vediamo che anche il prefetto viene rapito da emissari della Legione e rimesso in circolazione il giorno dopo, apparentemente immemore di quanto gli \u00e8 accaduto. Dunque il mistero continua e le vittime della Legione sono sempre di pi\u00f9.\nFulmine, guarito, torna al suo albergo. Qui viene immediatamente arrestato da un sottoposto dell'ispettore Belotte e condotto alla sede centrale. A nulla valgono le sue dichiarazioni di fronte alle autorit\u00e0. Dato che ha contravvenuto all'obbligo di mantenersi\nreperibile, l'ispettore Belotte vuole trattenerlo in cella. Fulmine salta dunque dalla finestra atterrando su un carro di passaggio,\nriuscendo poi a seminare i motociclisti lanciati alle sue calcagna. Risale all'indirizzo di un certo Lafond - venditore di\nvini all'ingrosso - dalla targa dell'auto di Chaudron, memorizzata durante l'inseguimento avvenuto giorni prima. Prima di introdursi nel\nlocale si accorge di essere seguito da un tizio, che si rivela per un giornalista del \"Globe\", tale Feval. Insieme si intrufolano nei magazzini di Lafond, nei quali trovano una gran quantit\u00e0 di bare con dentro uomini senza volto. Feval prorompe in una rista isterica perch\u00e9 uno degli uomini privi di faccia si solleva dalla bara e inizia a sparare, colpendolo tra l'altro alla spalla. Il proprietario Lafond accorre nelle cantine con un complice e ha luogo una sparatoria. Nel frattempo il Professore vede tutto quello che succede da uno speciale schermo.\nFulmine riesce a fuggire illeso dai locali di Lafond, portandosi a spalla il giornalista Feval ferito. Inforcata una vettura, lo lascia di fronte a un ospedale, sperando che una volta ripresosi testimoni in suo favore. Ma nulla da fare: Feval ha avuto un collasso nervoso a causa di quello che ha visto, dunque ha perso il lume della ragione.\nFulmine si fa ospitare da Babila Lapipe (di cui gli ha parlato Buenos-Ayres), un vecchio straccivendolo che vive in un vagone ferroviario in disuso. Qui Fulmine sar\u00e0 costretto, con l'aiuto di Lapipe, a fronteggiare - con successo - l'assalto del malvivente Charles e dei suoi amici, i quali vogliono vendicare la morte del \"Rosso\", che essi credono responsabilit\u00e0 di Fulmine. Anche l'ispettore Belotte viene a sapere che Fulmine si rifugia nella casa di Lapipe (che viene rinchiuso in una cella), quindi la fa circondare da un manipolo di rinforzi pronti a sparare nel caso Fulmine intenda ancora sfuggirgli.\nMa Fulmine non torna, poich\u00e9 \u00e8 in giro a investigare, ben truccato in modo da non farsi riconoscere. Nel contempo avviene uno strano fatto: un perfetto sosia di Dick Fulmine (la Legione si \u00e8 intanto accorta che Fulmine non \u00e8 morto) scorrazza per la citt\u00e0 rubando auto e rapinando gioiellerie, con grande costernazione del vero Fulmine.\nNella sede della Legione, intanto, il direttore della France-Moteurs (la pi\u00f9 grande fabbrica francese di motori) Bougeaud \u00e8 costretto dietro tortura a firmare un documento in cui cede la societ\u00e0, e i suoi dipendenti sono dunque licenziati. Ci\u00f2 causer\u00e0 un'enorme sommossa operaia, certo alimentata da individui pagati dalla Legione. La polizia interviene con la violenza per sedare le manifestazioni sventolanti bandiere con falce e martello, dunque il caos \u00e8 totale e la Francia passa dei brutti momenti: la popolazione \u00e8 stanca delle manovre politiche e vuole un nuovo presidente, mentre la Destra e Sinistra si accapigliano addossandosi le colpe a vicenda.\nFulmine stabilisce di introdursi in casa dell'ispettore Belotte per convincerlo della propria innocenza, e in un certo senso ci riesce: Belotte accetta di nascondere Fulmine in casa sua e nel contempo si reca alla sede della France-Moteurs per provare la teoria fantastica di Fulmine: avvicinando una fiammella alla mano di Bougeaud, costui non dovrebbe avvertire dolore poich\u00e9 secondo Fulmine \u00e8 un automa! Belotte mette in pratica i suggerimenti di Fulmine ed effettivamente Bougeaud si rivela essere la perfetta replica di un essere umano.\nFulmine, Belotte e il capo della polizia decidono di fare uscire allo scoperto i \"legionari\": il massiccio detective si fa vedere in giro il pi\u00f9 possibile per farsi rapire e poi costringere i delinquenti a parlare. Ci\u00f2 avviene: Fulmine sotto la minaccia delle armi viene caricato su un'auto, ma ribellatosi fa sbandare la vettura che si scaglia contro la griglia di protezione della metropolitana (in un tratto a cielo aperto). Due malviventi precipitano sulle rotaie e sono schiacciati dal treno, dei 2 rimasti nell'auto solo uno \u00e8 ancora vivo e viene arrestato.\nIl prigioniero non vuole confessare per paura di essere giustiziato dalla Legione, ma ci\u00f2 avviene comunque: in cella gli vien fatto pervenire del vino avvelenato, che egli beve e poi muore. Apparentemente, poich\u00e9 in realt\u00e0 si tratta di una forma di catalessi indotta dallo speciale preparato immesso nel vino. Cos\u00ec il prigioniero apparentemente morto viene prelevato prima di raggiungere l'obitorio e ricondotto alla sede della Legione. Qui un'iniezione praticatagli da Clodius e dal dottor Von B\u00fclen lo fa rinvenire, ma un effetto collaterale consiste nel colore verde che caratterizzer\u00e0 la sua pigmentazione cuteanea nell'arco delle successive 24 ore.\nPreoccupato dal fatto che la sua pelle potrebbe non riacquistare pi\u00f9 il colore originale e che la Legione voglia comunque sbarazzarsi di lui prima o poi, l'ex-prigioniero si reca nella casa dell'ispettore Belotte per mettersi sotto la sua protezione. Qui vi trova invece Fulmine, il quale riesce a farsi dire dov'\u00e8 il quartier generale della Legione prima che l'uomo perda la vita perch\u00e9 colpito da un fucile ad aria compressa imbracciato da uno scagnozzo su un tetto che d\u00e0 sulla finestra di Belotte. Fulmine scrive un biglietto per Belotte (questi dovr\u00e0 leggerlo quando torner\u00e0 in casa), ma scendendo in strada si accorge che questa brulica di Legionari. Riesce quindi ad allontanarsi dal luogo saltando di tetto in tetto come un gatto per recarsi da solo nella base della Legione del Mistero.\nI Legionari intanto si sono introdotti nell'appartamento di Belotte per stanare e uccidere Fulmine, ma vengono sorpresi dall'arrivo dell'ispettore che li disarma abilmente. Belotte legge il biglietto di Fulmine e mette insieme 50 uomini per dare l'assalto alla villa della Legione, sperando nel contempo di trovarvi vivo l'avventato Fulmine.\nIl gigantesco poliziotto \u00e8 riuscito a introdursi nella villa misteriosa e a mettere fuori combattimento - temporaneamente - Clodius e Hashimoto, nonch\u00e9 a imprigionare in una stanza parecchi Legionari. Con Hashimoto, comunque, avr\u00e0 poco dopo un scontro impegnativo, poich\u00e9 le forze del giapponese - esperto di jiu-jitsu - sono decuplicate dal terrore di poter veder distrutta la sua opera (il combattimento tra i 2 si svolge nel laboratorio ove sono fabbricati gli automi).\nFulmine poi resta imprigionato nella grande sala dei raduni, circondata da numerosi pannelli che una volta aperti fanno passare molti automi, manovrati a distanza dal Professore, che hanno come unico scopo l'annientamento di Fulmine. Fulmine si difende con l'energia della disperazione arrivandone a distruggere pi\u00f9 della met\u00e0, ma si rassegna quando gli automi rimasti lo sopraffanno premendolo contro il pavimento.\nGli impiegati della centrale elettrica che distribuisce l'energia nel quartiere della villa generano un black-out temporaneo per passare dai 140 volt ai 160, cos\u00ec Fulmine riesce ad approfittare della momentanea immobilit\u00e0 degli automi (senza la corrente non funzionano) per proseguire nella loro distruzione.\nNel contempo la polizia, guidata da Belotte, riesce a entrare nella villa, inducendo Clodius e altri uomini a inforcare la sala dei raduni per fuggire attraverso un certo passaggio segreto. Nella sala dei raduni ovviamente incappano in Fulmine, che mette fuori combattimento tutti tranne Clodius che sta per sparargli, ma una pallottola nel cuore, proveniente dalla pistola dell'ispettore Belotte, lo ferma giusto in tempo.\nLa roccaforte \u00e8 espugnata: gli esperti esaminano l'archivio della Legione e in meno di 2 ore i tentacoli dell'associazione in tutte le principali citt\u00e0 d'Europa (Londra, Madrid, Roma, Belgrado, Bruxelles e soprattutto Berlino) vengono mozzati, mentre la polizia e Fulmine tentano invano di estorcere la confessione ai Legionari. Ma \u00e8 inutile: essi non sanno come raggiungere la \"mente\" dell'operazione, cio\u00e8 il famigerato \"Professore\", n\u00e9 sanno chi egli sia. Solo Clodius teneva i contatti con lui.\nIl luogo \u00e8 in massima parte ripulito, e mentre Belotte e Fulmine si trovano nella sala dei raduni, un gas si intrufola nell'ambiente addormentandoli entrambi. Attraverso un passaggio segreto si intrufola nel locale il Professore, munito di una maschera antigas. Esasperato, trascina con s\u00e9 Fulmine per potersi vendicare della distruzione di tutti i suoi piani. Mediante un ascensore il pazzo (che comincia a far intendere la sua nazionalit\u00e0 tedesca) va con Fulmine nel serbatoio di cemento, che \u00e8 appunto il suo rifugio. Qui lega Fulmine a una sedia per torturarlo, ma una delle fitte al cuore che solitamente lo tormentano lo costringe a praticarsi un'iniezione. Fulmine riprende i sensi e riesce a liberarsi, dando luogo a una colluttazione alla fine della quale riesce ad aver ragione del disperato avversario.\n\"Chi \u00e8 il misterioso \"Professore\"?\" chiede la didascalia posta alla fine della puntata, mentre il classico \"continua\" ci rimanda alla lettura da praticarsi la settimana successiva.\nQui la storia si interrompe perch\u00e9 il giornale \"Fulmine\" cessa improvvisamente le pubblicazioni (col n. 14 del 20 aprile 1946). I lettori dunque non conosceranno mai l'identit\u00e0 del Professore.\nRicostruzione del finale perduto e controversie.\nLe tavole di Renato Polese del 1989.\n\"La Legione del Mistero\" non \u00e8 la prima storia di Dick Fulmine ad essere pubblicata incompleta: \u00e8 gi\u00e0 successo a \"Il tempio d'oro\" (049c nella cronologia ufficiale), che esordisce priva del finale sulla prima serie dell'\"Albogiornale\" di Fulmine nel 1939-40, ma la conclusione \u00e8 comunque inclusa nella sua ristampa sui supplementi all'\"Albogiornale\" che escono negli stessi anni. Nessuno invece sapr\u00e0 come si conclude \"La Legione del Mistero\" se non pi\u00f9 di 40 anni dopo, nella riproposizione in bianco/nero su \"Fulmine - La Legione del Mistero\", numero speciale della rivista \"Il Fumetto\" dato in omaggio ai soci che si iscrivono all'A.N.A.F. per l'anno 1990.\nA parte la ristampa anastatica del \"Fulmine Giornale\" approntata dall'editore Camillo Conti, quella sul volume A.N.A.F. \u00e8 finora l'unica esistente, col pregio di 6 pagine appositamente disegnate da Renato Polese per chiudere l'avventura degli anni '40.\nCon queste parole Luciano Tamagnini introduce le nuove tavole:\nQuesta \u00e8 la trama delle 6 tavole di Renato Polese, legate a filo rosso con le ultime di Carlo Cossio per la storia originale:\n\"Fulmine insegue il barbuto Professore fino alla cima del serbatoio. Avendo messo un piede in fallo, il Professore precipita nel paesaggio sottostante gridando\" Deutschland \u00fcber alles! \"Sceso a terra, Fulmine, che ha gi\u00e0 supposto che l'individuo indossasse una mascheratura, gli toglie il trucco e scopre con costernazione che si tratta di Hitler. Capisce quindi che il leader nazionalsocialista era all'ultimo momento fuggito dal bunker di Berlino, scampando in tal maniera alla cattura. Fulmine, eludendo le domande dei giornalisti accorsi in massa alla villa, convince l'ispettore Belotte e il Ministro degli Interni a seguirlo, mentre la polizia crea un cordone intorno alla casupola e al serbatoio per non farvi avvicinare la folla, asserendo che la torre del serbatoio \u00e8 minata e pu\u00f2 esplodere da un momento all'altro. Anche l'ispettore Belotte e il Ministro degli Interni vedono la realt\u00e0 dei fatti (cio\u00e8 che la mente dell'intera operazione era Hitler) e rimangono allibiti. Il corpo di Hitler viene quindi inumato in segreto nell'anonimo cimitero di Ivry, presso Parigi, sotto il falso nome di \"Paul Landry\". Qualche giorno dopo l'ispettore Belotte e Fulmine discutono seduti al tavolino di un albergo. Belotte informa il secondo che il presidente della Repubblica ha deciso di conferire a Fulmine la Legion d'Onore per aver salvato il mondo da un altro bagno di sangue. Ma Fulmine, insofferente a cerimonie e premi, scrive a Belotte un biglietto in cui gli comunica che \u00e8 meglio il nastrino della Legion d'Onore sia dato al buon \"Buenos-Ayres\" e, se ne avanza, uno pure al suo amico Lapipe. Quando il biglietto arriver\u00e0 a Belotte Fulmine sar\u00e0 gi\u00e0 al di l\u00e0 della Frontiera. Infatti parte immediatamente dall'aeroporto di Orly, o verso nuove avventure o verso un periodo di meritato riposo.\"\nQuesto finale lega bene con la sceneggiatura originale. A Polese sembra vada a genio il compito di riprendere - anche se per poco - le redini grafiche di Dick Fulmine a pi\u00f9 di 30 anni di distanza dall'ultima storia originale del personaggio (tanto che i giornalisti stupiti chiedono a Fulmine, quando se lo ritrovano davanti, che cosa abbia fatto \"tutto questo tempo\"). In queste 6 tavole vi sono dei tentativi molto curati di ricreare le espressioni desuete del linguaggio anni '40, le scorrettezze politiche tipiche di quell'epoca (i poliziotti prendono a manganellate i giornalisti per non farli avvicinare al serbatoio), menzioni di eroi a fumetti allora celebri come Mandrake (Fulmine risponde ironicamente ai giornalisti che, per sapere dove egli sia stato tutto il tempo, bisogna chiederlo a Mandrake). La lettura di questo finale spinge a considerare \"La Legione del Mistero\" uno dei primi esempi di ucronia nel fumetto italiano.\nLe smentite.\nFatti nuovi mettono in discussione la conclamata fedelt\u00e0 dell'operazione compiuta sul finire degli anni '80 dall'A.N.A.F. Gianni Bono e Leonardo Gori fanno cos\u00ec il punto della situazione, sul loro libro del 1997 per Federico Motta Editore:\nA tutt'oggi, ufficialmente non vi sono stati sviluppi nella risoluzione di questo piccolo enigma.\nConsiderazioni sulla storia.\n\"Fulmine Giornale\" non \u00e8 una pubblicazione fortunata, anche perch\u00e9 dalla met\u00e0 degli anni '40 i lettori si stanno disaffezionando alla formula del giornale a fumetti di ampio formato (tra un po' esploder\u00e0 l'era dei tascabili e degli albi a striscia). Cos\u00ec questo giornale cambia in continuazione grafica e contenuti nel tentativo di assecondare i gusti del pubblico, passando anche, col tempo, dalla raggiunta quadricromia a una pi\u00f9 economica bicromia. Forse \u00e8 per le notazioni sociali della sceneggiatura, per compiacere i lettori di sinistra o per lettere di protesta per i trascorsi del personaggio che questa intensa storia di Fulmine subisce anch'essa un calvario: sparisce dalla prima e dalla quarta di copertina e viene limitata alle pagine centrali, sostituita in prima dal fumetto su un partigiano sovietico durante la guerra (un personaggio che pochi anni prima lo stesso Fulmine avrebbe combattuto nelle sue storie di guerra!); passa poi dal foglio centrale in bicromia al bianco/nero di seconda e terza pagina, perch\u00e9 sostituita da una semplice vicenda di cappa e spada coi testi dello stesso Lavezzolo. Anche altre storie presenti sul \"Giornale\" vengono completate in fretta e furia con un finale scritto, fino alla chiusura definitiva della testata col n. 14 del 20 aprile 1946.\nI modelli primi degli elementi neri messi in scena da Lavezzolo e Cossio (come la presenza della setta segreta, vero tormentone nella serie di Fulmine) vanno rintracciati ovviamente nel romanzo d'appendice, in Rocambole, in Fant\u00f4mas, ma G. Bono e L. Gori riconoscono che il livello narrativo di questa storia a fumetti \u00e8 pi\u00f9 alto degli stessi archetipi. Tutto \u00e8 infatti presentato in una veste \"moderna\". I dialoghi brillanti e serrati, le frasi sprezzanti come in un film noir americano o in uno francese con Jean Gabin connotano \"La Legione del Mistero\" come un prodotto profondamente diverso da quanto visto fino ad allora nel Paese (non solo nell'ambito delle storie di Dick Fulmine), permettendo alla storia di concorrere, per l'epoca, al trono di miglior fumetto italiano, se avesse voluto. La sceneggiatura \u00e8 credibile e complessa, i cartigli esplicativi sono ridotti drasticamente rispetto al consueto (non mancano vignette mute) e vi \u00e8 un ingente uso di montaggio \"parallelo\": l'autore si sposta alternativamente su due avvenimenti che si svolgono in contemporanea, spesso senza far ricorso alle ridondanti diciture \"intanto\" e \"nel frattempo\". Le conseguenze politiche ed economiche su scala nazionale degli avvenimenti narrati sono riportate scientificamente, con la possibilit\u00e0 supplementare di cogliervi rimandi surrettizi alla divisione ideologica vissuta dall'Italia del Dopoguerra. Si possono cogliere dei riferimenti colti anche nella sequenza di Fulmine malato e accudito dai due trasandati marinai della chiatta fluviale, nello specifico al film francese \"L'Atalante\" (1934) di Jean Vigo. Il mistero costruito da Lavezzolo puntata dopo puntata non si sgonfia nelle solite scazzottate tipiche degli episodi di Dick Fulmine, che qui anzi scarseggiano, e a Fulmine viene dato un pur elementare spessore psicologico. La coerenza narrativa dell'intera storia oggi pu\u00f2 sembrare ovvia, ma all'epoca \u00e8 ancora - almeno in certo fumetto italiano - assolutamente eccezionale. L'idea di automi perfettamente identici agli umani grazie ai loro tessuti molli e che si sostituiscono volta per volta alle loro controparti ha poi un sapore di novit\u00e0 presso i lettori italiani. Vi \u00e8 anche la volont\u00e0 di ricorrere a un realismo descrittivo: Carlo Cossio innanzitutto ricrea attentamente le architetture dei monumenti e delle strade parigine, e poi si impegna a fondo per i tocchi di colore, come la sporcizia che appesta quartieri e appartamenti. Questo esperimento di fumetto \"adulto\" compiuto da Lavezzolo non ha avuto seguito nella produzione successiva dell'autore dedicata a Fulmine, e si dovranno attendere gli anni '60 per leggere un fumetto narrativamente pi\u00f9 maturo, senza tirare in ballo i capolavori dell'anteguerra o il fumetto straniero. \"La Legione del Mistero\" si apre timidamente, dato il soggetto, a degli scenari apocalittici contrappuntati da un'ironia di alto livello. \u00c8 un'inquietudine che anticipa per certi versi quella che avvolge l'argentino \"L'Eternauta\" di H\u00e9ctor Oesterheld. Certo \"La Legione del Mistero\" \u00e8 un racconto impegnato che, in caso di successo di pubblico, avrebbe potuto cambiare la storia del fumetto avventuroso italiano. Qualche spunto sar\u00e0 plausibilmente preso a modello dal fumetto italiano avventuroso successivo fino, indirettamente, a Dylan Dog: i battibecchi sofisticati tra Dick Fulmine e l'ispettore Belotte richiamano alla mente quelli tra l'investigatore Dylan Dog e l'Ispettore Bloch, addirittura Bloch somiglia fisicamente e caratterialmente al Belotte de \"La Legione del Mistero\"."}
{"id": "5878378", "revid": "584834", "url": "https://it.wikipedia.org/wiki?curid=5878378", "title": "Stazione di Gorizia", "text": ""}
{"id": "5878379", "revid": "1573940", "url": "https://it.wikipedia.org/wiki?curid=5878379", "title": "Drepanornis bruijnii", "text": "La paradisea dal becco a falce becco chiaro o falcibecco beccochiaro (Drepanornis bruijnii ) \u00e8 un uccello passeriforme della famiglia Paradisaeidae.\nEtimologia.\nIl nome scientifico di questi uccelli venne scelto in omaggio al mercante e naturalista olandese Antonie Augustus Bruijn.\nDescrizione.\nDimensioni.\nMisura 34-35 cm, per 160-207 g di peso: a parit\u00e0 d'et\u00e0, le femmine appaiono leggermente pi\u00f9 pesanti rispetto ai maschi.\nAspetto.\nLa paradisea dal becco a falce becco nero pu\u00f2 ricordare a prima vista una grossa nettarinia o ancor pi\u00f9 una falsa nettarinia, per i colori sgargianti, il lungo becco ricurvo e ali e coda corte e arrotondate.\nI due sessi presentano differenze nella colorazione, tuttavia il dimorfismo sessuale non \u00e8 cos\u00ec estremo come osservabile invece in altri uccelli del paradiso: le femmine, infatti, presentano testa e nuca nerastre, guance e gola gialline, petto e ventre biallo-bruni con singole penne orlate di bruno scuro a dare un effetto a scaglie, mentre dorso e ali sono bruni e la coda \u00e8 di color nocciola. Il maschio presenta anch'esso testa nera e dorso e ali bruni, ma guance e gola sono anch'esse nere (con vividi riflessi metallici bluastri), il petto ed il ventre sono cenerini, la coda \u00e8 di colore bruno-rossiccio e sui fianchi sono presenti iridescenze metalliche verdi (presenti anche sulla parte superiore del petto), mentre ai lati del petto \u00e8 presente un ciuffo di penne erettili grigio-nerastre con orli dalle sfumature bronzee. In ambedue i sessi \u00e8 presente un'estesa zona di pelle nuda di colore azzurro-bluastro attorno agli occhi, che sono bruni: le zampe sono invece nere, mentre il becco (come intuibile dal nome comune) \u00e8 di colore grigio-bluastro, con l'interno della bocca giallo brillante nei maschi.\nBiologia.\nSi tratta di uccelli diurni e solitari, che si muovono con grande circospezione mantenendosi perlopi\u00f9 nella canopia, passando la maggior parte del proprio tempo alla ricerca di cibo.\nAlimentazione.\nLa loro dieta si compone di frutta (soprattutto drupe e invertebrati: questa specie risulta meno spiccatamente insettivora rispetto alla congenere e affine falcibecco becconero.\nRiproduzione.\nNon si hanno dati certi sulla riproduzione di questi uccelli, tuttavia sono stati osservati maschi in parata in agosto e femmine nidifcanti in novembre: il corteggiamento appare identico a quello del congenere falcibecco becconero, e si ha motivo di ritenere che anche le cure parentali non differiscano significativamente per modalit\u00e0 e tempistiche da quelle della specie congenere ed in generale da quanto osseevabile negli altri uccelli del paradiso.\nDistribuzione e habitat.\nLa paradisea dal becco a falce beccochiaro \u00e8 endemica della Nuova Guinea, dove occupa un areale corrispondente alla zona di fascia costiera settentrionale dell'isola compresa grossomodo fra il limite orientale della baia di Cenderawasih e il bacino del fiume Sepik.\nLa specie \u00e8 nota anche come paradisea dal becco a falce di pianura, in virt\u00f9 delle sue preferenze in termini di \"habitat\": questi uccelli, infatti, sono abitatori della foresta pluviale primaria e secondaria di pianura, prediligendo le aree di vegetazione non eccessivamente fitta e spingendosi anche nei campi di taglio selettivo."}
{"id": "5878380", "revid": "1442080", "url": "https://it.wikipedia.org/wiki?curid=5878380", "title": "Viaggio nella bellezza", "text": "Viaggio nella bellezza \u00e8 una serie di documentari televisivi di approfondimento storico.\nProduzione.\nI documentari sono realizzati dalla Rai con la consulenza scientifica di Francesco Caglioti, docente di Storia dell'arte moderna presso l'Universit\u00e0 degli Studi di Napoli \u201cFederico II\u201d, di Ester Coen, docente di Storia dell'arte contemporanea presso l'Universit\u00e0 degli Studi dell'Aquila, e dell'archeologa Maria Pia Guermandi.\nCon \"Signorie\" e \"Potere e bellezza\", rientra nella \"serie di programmi, documentari e prodotti multimediali per la promozione e valorizzazione del patrimonio culturale e artistico italiano\" \"\".\nA differenza delle prime due serie, tuttavia, nuove puntate sono state trasmesse ben oltre il 2015.\n\"Speciale Pompei\" consiste in un prologo al documentario \"La voce di Pompei\", prodotto dalla Soprintendenza per i beni archeologici di Pompei e realizzato dall'INAREA."}
{"id": "5878393", "revid": "287204", "url": "https://it.wikipedia.org/wiki?curid=5878393", "title": "Bruce Evans", "text": ""}
{"id": "5878394", "revid": "228587", "url": "https://it.wikipedia.org/wiki?curid=5878394", "title": "Stoica", "text": ""}
{"id": "5878396", "revid": "2161620", "url": "https://it.wikipedia.org/wiki?curid=5878396", "title": "Cronache dall'antichit\u00e0", "text": "Cronache dall'antichit\u00e0 \u00e8 una serie di documentari televisivi RAI di approfondimento storico, in onda su Rai Storia dal 2015. \"Come un inviato nel mondo antico, Cristoforo Gorno guida il telespettatore ora dopo ora nei luoghi dell'azione, non tralasciando il contesto in cui quell'avvenimento si \u00e8 determinato\". \nDopo due edizioni (2015 e 2016), la trasmissione, pur mantenendo lo stesso format, ha cambiato epoca ed \u00e8 diventata Cronache dal Medio Evo. Le puntate si avvalgono della consulenza di Tommaso di Carpegna Falconieri.\nNella quarta stagione diventa Cronache dal Rinascimento, condotta da Cristoforo Gorno.\nNel 2019 venne realizzato un programma simile di due sole puntate dal titolo Repubblica Romana 1849. Un romanzo d'avventura, condotto sempre dallo stesso conduttore."}
{"id": "5878398", "revid": "79723106", "url": "https://it.wikipedia.org/wiki?curid=5878398", "title": "Dmitrij Ivanovskij", "text": ""}
{"id": "5878430", "revid": "633110", "url": "https://it.wikipedia.org/wiki?curid=5878430", "title": "Miyuki (cacciatorpediniere)", "text": "Il , sino al 1\u00ba agosto 1928 denominato , \u00e8 stato un cacciatorpediniere della Marina imperiale giapponese, settima unit\u00e0 appartenente alla classe Fubuki. Fu varato nel giugno 1928 dal cantiere di Uraga e assegnato all'11\u00aa Divisione, ma and\u00f2 perduto nel giugno 1934.\nCaratteristiche.\nIl \"Miyuki\" presentava una lunghezza fuori tutto di 118,41 metri, una larghezza di 10,36 metri e un pescaggio massimo di 3,20 metri; il dislocamento standard era di tonnellate circa, a pieno carico di tonnellate. L'impianto propulsore era formato da quattro caldaie Kampon, due turbine a vapore ingranaggi Kampon, due alberi motore dotati di elica: era erogata una potenza totale di shp e la velocit\u00e0 massima era di 35 nodi. La scorta di olio combustibile (500 tonnellate) garantiva un'autonomia di miglia a 15 nodi ( chilometri a 28,5\u00a0km/h), oppure di a 14 nodi ( chilometri a 26,6\u00a0km/h). Il massiccio armamento comprendeva sei cannoni Type 3 da 127\u00a0mm da 50 calibri (L/50), distribuiti in tre torrette corazzate, chiuse, ognuna con propri depositi munizioni e telemetri; nove tubi lanciasiluri da 610\u00a0mm suddivisi in tre impianti trinati brandeggiabili, due mitragliatrici leggere Lewis da 7,7\u00a0mm, due lanciabombe di profondit\u00e0 Type 81 (diciotto ordigni), diciotto mine. L'equipaggio era formato da 197 uomini.\nServizio operativo.\nIl cacciatorpediniere \"Miyuki\" fu ordinato nell'anno fiscale edito dal governo giapponese nel 1923, inizialmente con la denominazione \"cacciatorpediniere Numero 42\" (\"42-G\u014d kuchikukan\" in lingua giapponese). La sua chiglia fu impostata nel cantiere navale di Uraga il 30 aprile 1927 e il varo avvenne il 29 giugno 1928; fu completato il 29 giugno 1929 e il 1\u00ba agosto 1928 aveva assunto il suo nome definitivo, avendo la Marina imperiale abbandonato alla data il sistema di nomenclatura del naviglio leggero con soli numeri. La nave form\u00f2 con il \"Fubuki\", lo \"Hatsuyuki\" e lo \"Shirayuki\" l'11\u00aa Divisione, dipendente dalla 3\u00aa Squadriglia della 1\u00aa Flotta.\nLa carriera del \"Miyuki\" fu comunque breve: il 29 giugno 1934, a sud dell'isola coreana di Cheju (), entr\u00f2 in collisione con il cacciatorpediniere \"Inazuma\" appena immesso in servizio e affond\u00f2 nonostante gli sforzi per trainarlo o farlo arenare. Il 15 agosto dello stesso anno, perci\u00f2, il suo nome fu depennato dai registri della Marina imperiale."}
{"id": "5878447", "revid": "767487", "url": "https://it.wikipedia.org/wiki?curid=5878447", "title": "Questione di psicologia", "text": "Questione di psicologia (\"Chicken Little\") \u00e8 un cortometraggio animato prodotto da Walt Disney nel 1943 durante la seconda guerra mondiale, ispirato alla fiaba \"Chicken Little\".\nTrama.\nIn un vecchio pollaio vivono diversi animali: galli, pulcini, galline, tacchini e paperi, che hanno formato un vero e proprio villaggio, in cui ci sono il sindaco, le comari, i saggi studiosi e gli ubriaconi.\nPaul Cino (Chicken Little) \u00e8 un pulcino deriso da tutti: nessuno lo prende seriamente. Un giorno Sbavo Volpo (Foxy Loxy), una scaltra volpe, seguendo il consiglio di un libro di psicologia, lo inganna facendogli credere che un pezzo di cielo gli sia caduto in testa. Cos\u00ec il pulcino corre ad avvisare tutti, ma il sindaco GalliGall (Cocky Locky) non gli crede e fa calmare la folla.\nLa volpe allora comincia a ingannare tutti in modo che nessuno creda pi\u00f9 al vecchio gallo. Paul avvisa tutti di nuovo, GalliGall cerca di calmare nuovamente la folla ma in quell'istante Sbavo Volpo fa cadere un altro \"pezzo di cielo\" in testa a lui. Tutto il pollaio, a questo punto, crede alle parole del pulcino. Sbavo Volpo fa poi in modo che tutto il pollaio scappi e si rifugi nella sua grotta, in modo da poterli divorare. Eccezione fatta probabilmente solo per GalliGall che \u00e8 rimasto a terra svenuto. Il narratore rassicura il pubblico, dicendo che queste storie hanno sempre un lieto fine.\nNell'ultima scena per\u00f2, si vede la volpe che si \u00e8 mangiata tutti, compreso Paul Cino, e ha piantato le loro ossa a terra come se fossero lapidi di un cimitero di guerra. Il narratore rimane scioccato e dice che non finisce cos\u00ec nel suo libro; Sbavo Volpo, rivolgendosi a lui, gli consiglia di non credere a tutto ci\u00f2 che legge.\nProduzione.\nIl film fu prodotto inizialmente come un corto di propaganda durante la seconda guerra mondiale, su richiesta del governo degli Stati Uniti allo scopo di screditare il nazismo. Originariamente il film avrebbe dovuto avere pi\u00f9 riferimenti diretti alla guerra: il libro di psicologia di Sbavo Volpo doveva essere il \"Mein Kampf\", e le tombe delle galline dovevano essere a forma di svastiche. Tuttavia, Walt Disney decise di mantenere il film generico togliendo tali elementi."}
{"id": "5878458", "revid": "1839752", "url": "https://it.wikipedia.org/wiki?curid=5878458", "title": "Gi\u014drgos Manousos", "text": ""}
{"id": "5878459", "revid": "287204", "url": "https://it.wikipedia.org/wiki?curid=5878459", "title": "Giorgos Manousos", "text": ""}
{"id": "5878470", "revid": "247222", "url": "https://it.wikipedia.org/wiki?curid=5878470", "title": "Ipocrisia (brano musicale)", "text": ""}
{"id": "5878493", "revid": "1186766", "url": "https://it.wikipedia.org/wiki?curid=5878493", "title": "Puntate di Top Gear Italia", "text": "Questa pagina contiene la lista delle puntate del programma televisivo Top Gear Italia, trasmesse da Sky sul canale Sky Uno dal 22 marzo 2016. Lo show \u00e8 presentato da Joe Bastianich, Guido Meda, Davide Valsecchi e The Stig."}
{"id": "5878507", "revid": "1543377", "url": "https://it.wikipedia.org/wiki?curid=5878507", "title": "Strange Phenomena", "text": "Strange Phenomena \u00e8 un brano della cantante inglese Kate Bush tratto dall'album del 1978 \"The Kick Inside\", pubblicato come singolo per il solo mercato brasiliano.\nIl brano.\nIl brano parla di fenomeni quali i d\u00e9j\u00e0 vu, della Sincronicit\u00e0 e di come le coincidenze a volte si succedano in modi che sembrano aver significato. \u00c8 stato definito sul Guardian un sincero peana alle mestruazioni\" by The Guardian\nVersioni.\nQuesto singolo \u00e8 stato stampato a 33 giri, dato che il Brasile, come l'Argentina e poche altre nazioni, pubblicava anche i singoli a questa velocit\u00e0."}
{"id": "5878510", "revid": "76963", "url": "https://it.wikipedia.org/wiki?curid=5878510", "title": "Monique Mercure", "text": "Biografia.\nAttrice di cinema e di teatro, si distinse soprattutto nei ruoli brillanti. Nel 1977 vinse il premio per la miglior attrice al Festival di Cannes per il ruolo svolto nella pellicola drammatica \"J.A. Martin photographe\". Da tempo malata di tumore alla gola, \u00e8 morta nel maggio 2020, quasi novantenne."}
{"id": "5878513", "revid": "253269", "url": "https://it.wikipedia.org/wiki?curid=5878513", "title": "Marie-Jos\u00e9 Nat", "text": ""}
{"id": "5878514", "revid": "124123", "url": "https://it.wikipedia.org/wiki?curid=5878514", "title": "Jadwiga Jankowska-Cie\u015blak", "text": "Nel 1982 ha vinto il premio per la miglior attrice al Festival di Cannes per \"Un altro sguardo\"."}
{"id": "5878515", "revid": "287204", "url": "https://it.wikipedia.org/wiki?curid=5878515", "title": "Jadwiga Jankowska-Cieslak", "text": ""}
{"id": "5878516", "revid": "124123", "url": "https://it.wikipedia.org/wiki?curid=5878516", "title": "Linda Mvusi", "text": "Nel 1988 ha vinto il premio per la miglior attrice al Festival di Cannes per \"Un mondo a parte\" assieme a Barbara Hershey e Jodhi May."}
{"id": "5878517", "revid": "1143375", "url": "https://it.wikipedia.org/wiki?curid=5878517", "title": "Hana Laszlo", "text": "Biografia.\nNel 2005 ha vinto il premio per la miglior attrice al Festival di Cannes per \"Free Zone\"."}
{"id": "5878518", "revid": "8596", "url": "https://it.wikipedia.org/wiki?curid=5878518", "title": "Hanna Laslo", "text": ""}
{"id": "5878519", "revid": "8596", "url": "https://it.wikipedia.org/wiki?curid=5878519", "title": "Hanna Laszlo", "text": ""}
{"id": "5878520", "revid": "205250", "url": "https://it.wikipedia.org/wiki?curid=5878520", "title": "Yohana Cobo", "text": "Biografia.\nNel 2006 ha vinto il premio per la miglior attrice al Festival di Cannes per \"Volver - Tornare\" assieme a Pen\u00e9lope Cruz, Carmen Maura, Lola Due\u00f1as, Chus Lampreave e Blanca Portillo."}
{"id": "5878521", "revid": "124123", "url": "https://it.wikipedia.org/wiki?curid=5878521", "title": "Cristina Flutur", "text": "Nel 2012 ha vinto il premio per la miglior attrice al Festival di Cannes per \"Oltre le colline\" assieme a Cosmina Stratan."}
{"id": "5878522", "revid": "301156", "url": "https://it.wikipedia.org/wiki?curid=5878522", "title": "Cosmina Stratan", "text": "Nel 2012 ha vinto il premio per la miglior attrice al Festival di Cannes per \"Oltre le colline\" assieme a Cristina Flutur. \u00c8 stata inoltre stata premiata quale miglior attrice protagonista al Premio Gopo del 2019 per la sua interpretazione nel film \"\"."}
{"id": "5878524", "revid": "247222", "url": "https://it.wikipedia.org/wiki?curid=5878524", "title": "Sandra Corveloni", "text": "Biografia.\nHa lavorato per molto tempo in teatro, approdando poi al cinema (\u00e8 apparsa sia nei film sia nei cortometraggi) e alle telenovelas tra le quali \"Amor \u00e0 vida\" del 2013.\nNel 2008 ha vinto il premio per la miglior attrice al Festival di Cannes per \"Linha de passe\"."}
{"id": "5878525", "revid": "599013", "url": "https://it.wikipedia.org/wiki?curid=5878525", "title": "Antal P\u00e1ger", "text": "Nel 1964 ha vinto il premio per il miglior attore al Festival di Cannes per \"Pacsirta\"."}
{"id": "5878526", "revid": "253269", "url": "https://it.wikipedia.org/wiki?curid=5878526", "title": "Per Oscarsson", "text": "Nel 1966 ha vinto il premio per il miglior attore al Festival di Cannes per \"Fame\".\nBiografia.\nOscarsson \u00e8 principalmente conosciuto per il ruolo di Pontus, uno scrittore spiantato, nel film \"Fame\" (1966), un dramma di realismo sociale tratto dall'omonimo romanzo di Knut Hamsun, un ruolo per il quale vinse nel 1966 il premio Bodil come miglior attore protagonista e il Prix d'interpr\u00e9tation masculine al Festival di Cannes\nTra i suoi ultimi ruoli cinematografici, quello dell'avvocato Holger Palmgren, tutore del personaggio di Lisbeth Salander, nei film \"La ragazza che giocava con il fuoco\" (2009) e \"La regina dei castelli di carta\" (2009), tratti dai celebri romanzi di Stieg Larsson.\nOscarsson e sua moglie Kia \u00d6stling morirono nella notte tra il 30 e il 31 dicembre 2010 nell'incendio della loro casa nei pressi di Skara, localit\u00e0 svedese sita nella Contea di V\u00e4stra G\u00f6taland."}
{"id": "5878527", "revid": "124123", "url": "https://it.wikipedia.org/wiki?curid=5878527", "title": "Oded Kotler", "text": "Nel 1967 ha vinto il premio per il miglior attore al Festival di Cannes per \"Shlosha Yamim Veyeled\"."}
{"id": "5878528", "revid": "767487", "url": "https://it.wikipedia.org/wiki?curid=5878528", "title": "Ge You", "text": "Nel 1994 ha vinto il premio per il miglior attore al Festival di Cannes per \"Vivere!\"."}
{"id": "5878529", "revid": "112208558", "url": "https://it.wikipedia.org/wiki?curid=5878529", "title": "Pascal Duquenne", "text": "Nel 1996 ha vinto il premio per il miglior attore al Festival di Cannes per \"L'ottavo giorno\" assieme a Daniel Auteuil."}
{"id": "5878531", "revid": "125954651", "url": "https://it.wikipedia.org/wiki?curid=5878531", "title": "Konstantin Lavronenko", "text": "Nel 2007 ha vinto il premio per il miglior attore al Festival di Cannes per \"Izgnanie\".\nDoppiatori italiani.\nNelle versioni in italiano dei suoi film Konstantin Lavronenko \u00e8 stato doppiato da:"}
{"id": "5878532", "revid": "1233442", "url": "https://it.wikipedia.org/wiki?curid=5878532", "title": "Alerion Industries", "text": ""}
{"id": "5878551", "revid": "2150368", "url": "https://it.wikipedia.org/wiki?curid=5878551", "title": "Museo Nazionale dell'Iran", "text": "Il Museo Nazionale dell'Iran () \u00e8 sito a Teheran (Iran).\nSi tratta di un'istituzione formata da due complessi, tra cui il \"Museo dell'Iran Antico\" (\"M\u016bze-ye \u012ar\u0101n-e b\u0101st\u0101n\") che \u00e8 stato inaugurato nel 1937, e il \"Museo dell'era (post) islamica\" (\"M\u016bze-ye Dowr\u0101n-e [pas\u0101] Esl\u0101m\u012b\") che \u00e8 stato inaugurato nel 1972.\nOspita monumenti storici iraniani antichi e medievali, tra cui vasi di ceramica, oggetti in metallo, tessili, e alcuni libri rari e monete.\nCi sono una serie di dipartimenti di ricerca nel museo, compresi i dipartimenti del Paleolitico e quello Osteologico, e un centro per gli studi della ceramica.\nStoria.\nL'edificio in mattoni del Museo dell'Iran antico \u00e8 stato progettato dall'architetto francese Andr\u00e9 Godard nel XX secolo. \u00c8 stato influenzato dalle volte in stile sassanide, in particolare la Taq-i Kisra a Ctesifonte. Con una superficie di circa 11.000 metri quadrati, \u00e8 stato completato nel giro di due anni da Abbas Ali Memar e da Morad Tabrizi. Il complesso \u00e8 stato inaugurato nel 1928. L'ingresso principale ricorda quello di un \"iwan\".\nMentre il \"Museo dell'Iran Antico\" ha sempre avuto un mandato chiaro nel mostrare i reperti archeologici, cos\u00ec come alcuni rari tessuti medievali e dei tappeti, l'edificio pi\u00f9 recente ha cominciato ad essere caratterizzato anche le squisite ceramiche Amlash dalla preistoria delle regioni del Mar Caspio dell'Iran. Questa \u00e8 stata seguita dalle arti moderne, e il riallestimento ripetuto degli interni.\nNel 1996 \u00e8 stato inaugurato il \"Museo dell'era (post) islamica\" costruito con il travertino bianco sui terreni erbosi del \"Museo dell'Iran Antico\". Si \u00e8 passati cos\u00ec attraverso alcuni interni cambiati piuttosto in fretta, ed era ancora in fase di ristrutturazione quando la rivoluzione del 1979 sconvolse il paese.\nIl vecchio edificio \u00e8 costituito da tre sale. Le sale contengono manufatti e fossili del basso, medio e Paleolitico superiore, cos\u00ec come il Neolitico, Calcolitico, bassa e tarda et\u00e0 del bronzo, e l'et\u00e0 del ferro I-III, attraverso i periodi dei Medi, degli achemenidi, dei Seleucidi, dei Parti, e dei sasanidi.\nIl \"Museo dell'Era (post-) Islamica\" si estende per tre piani. Contiene vari pezzi di ceramica, tessile, libri, manufatti, astrolabi e calligrafia, dell'Era post-Islamica.\nSecondo i piani \u00e8 in corso la costruzione di un altro edificio, poich\u00e9 quelli attuali non hanno le capacit\u00e0 e gli standard per conservare tutti i tesori scavati. La raccolta \u00e8 pari a 300.000 manufatti.\nDal Maggio 2003 \u00e8 stata avviata una Cooperazione tra il Ministero degli Affari Esteri italiano e il museo per il riallestimento e la predisposizione di un progetto di adeguamento sismico degli edifici.\nCollezioni dell'antico Iran.\nI manufatti preistorici.\nI manufatti pi\u00f9 antichi del museo provengono da Kashafrud, Darband e Ganj Par, siti che risalgono al Paleolitico inferiore. Gli strumenti di pietra musteriani fatti da uomini di Neanderthal sono anche in mostra nella prima sala del \"Museo dell'antico Iran\". I pi\u00f9 importanti strumenti del Paleolitico superiore provengono dalla Grotta Yafteh, risalente a circa 30.000-35.000 anni. Ci sono anche figure umane e animali di 9.000 anni fa provenienti dalla collina di Sarab nella provincia di Kermanshah, e molti altri manufatti antichi.\nPersepoli.\nDiversi sono i manufatti provenienti da Persepoli, quello pi\u00f9 importante \u00e8 il \"bassorilievo dell'Udienza reale\", ma sono presenti anche un capitello a forma di testa umana, un'iscrizione cuneiforme che proclama la potenza di Serse, l'iscrizione a tre lingue dell'epoca di Dario, un capitello a forma di toro, una scala e il famoso \"mastino di Persepoli\".\nIl bassorilievo dell'Udienza reale.\nUno dei pezzi di maggior pregio \u00e8 il bassorilievo che rappresenta l'\"Udienza reale\" di Serse assiso in trono e il figlio Dario I subito dietro. Il sovrano ha in mano lo scettro e un mazzo di fiori di loto, Dario tiene anch'egli un mazzo di fiori di loto e mentre tiene alzata la mano destra in segno di saluto. Ancora dietro troviamo un persiano con un panno avvolto intorno a testa, subito dietro vi \u00e8 un Mede con l'arco a tracolla e un'ascia infine due soldati in abito parsi. Davanti al sovrano un Mede si avvicina e porta la mano davanti alla bocca in segno di rispetto. Il bassorilievo venne scoperto nel 1938 da Erich F. Schmidt nella Tesoreria di Persepoli e originariamente adornava la facciata del basamento prospiciente la scalinata centrale del portico settentrionale dell'Apadana, un secondo bassorilievo \u00e8 custodito presso l'Istituto Orientale di Chicago. Il suo stato di conservazione \u00e8 ottimale. \nSusa.\nDa Susa provengono diversi reperti che permettono di comprendere abbastanza riguardo alla vita e all'economia dell'antica citt\u00e0. Un reperto famoso \u00e8 quello della statua acefala di Dario I scoperta a Susa nel 1972. La statua presenta nel basamento dei bassorilievi geroglifici. Del II millennio a.C. \u00e8 la statua di leone in terracotta. \nReperti greci.\nSeppur non in grande quantit\u00e0, all'interno del museo sono presenti alcuni reperti di epoca greca: statue e iscrizioni che mostrano come l'influenza e gli scambi commerciali col mondo greco fossero una realt\u00e0 presente. Ma c'\u00e8 anche da considerare la conquista di Alessandro il Macedone che determin\u00f2 una diffusione della cultura greca.\nL'Uomo di Sale.\nL'Uomo di sale di Zanjan \u00e8 probabilmente un minatore del III o IV secolo d.C. di cui sono stati rinvenuti i resti mummificati, con la testa i capelli e la barba bianchi. Gli utensili e il corpo si sono preservati perch\u00e9 sepolti nel sale.\nEsposizioni.\nIl piano terra del nuovo edificio \u00e8 dedicato alle mostre di arte contemporanea delle collezioni del museo. Le esposizioni temporanee sono presenti due o tre volte l'anno, e sono di solito eseguite per circa uno o due mesi. Una delle mostre di maggior successo, dal titolo \"Evidenze di duecentomila anni dell'uomo-animale in Iran\", \u00e8 stata aperta da agosto all'ottobre 2014. La mostra era principalmente sul rapporto e la convivenza delle societ\u00e0 umane del passato e le varie specie di animali in Iran, dopo la fine del Paleolitico inferiore sino ai tempi moderni."}
{"id": "5878559", "revid": "21880", "url": "https://it.wikipedia.org/wiki?curid=5878559", "title": "Microepidendrum subulatifolium", "text": "Microepidendrum subulatifolium \u00e8 una orchidea della sottofamiglia Epidendroideae (trib\u00f9 Epidendreae, sottotrib\u00f9 Laeliinae), endemica del Messico. \u00c8 l'unica specie nota del genere Microepidendrum.\nDescrizione.\n\u00c8 una pianta cespitosa, che presenta fusti sottili, lunghi 1\u20138\u00a0cm, di colore rossastro, dotati di radici spesse, verrucose, con apice rosso. Le foglie, in numero di 2-3 per ciascun fusto, sono subcilindriche, acute, lunghe sino a 12\u00a0cm. L'infiorescenza, racemosa, lunga sino a 25\u00a0cm, raggruppa pochi fiori con tepali di colore giallo-bruno e labello biancastro, con callosit\u00e0 basale gialla.\nDistribuzione e habitat.\nCresce come epifita nelle foreste di quercia del Messico meridionale."}
{"id": "5878560", "revid": "21880", "url": "https://it.wikipedia.org/wiki?curid=5878560", "title": "Microepidendrum", "text": ""}
{"id": "5878561", "revid": "21880", "url": "https://it.wikipedia.org/wiki?curid=5878561", "title": "Epidendrum subulatifolium", "text": ""}
{"id": "5878562", "revid": "21880", "url": "https://it.wikipedia.org/wiki?curid=5878562", "title": "Encyclia subulatifolia", "text": ""}
{"id": "5878564", "revid": "1573940", "url": "https://it.wikipedia.org/wiki?curid=5878564", "title": "Kajilime", "text": "Kajilime \u00e8 un ward dello Zambia, parte della Provincia Orientale e del Distretto di Lundazi."}
{"id": "5878570", "revid": "1573940", "url": "https://it.wikipedia.org/wiki?curid=5878570", "title": "Kapilisanga", "text": "Kapilisanga \u00e8 un ward dello Zambia, parte della Provincia Orientale e del Distretto di Lundazi."}
{"id": "5878574", "revid": "729019", "url": "https://it.wikipedia.org/wiki?curid=5878574", "title": "Giuseppe Perino", "text": ""}
{"id": "5878576", "revid": "1573940", "url": "https://it.wikipedia.org/wiki?curid=5878576", "title": "Nkhanga", "text": "Nkhanga \u00e8 un ward dello Zambia, parte della Provincia Orientale e del Distretto di Lundazi."}
{"id": "5878578", "revid": "599013", "url": "https://it.wikipedia.org/wiki?curid=5878578", "title": "\u00c9lise Bussaglia", "text": "Plurititolata, prima del ritiro dell'aprile 2020 ha giocato sia nel campionato francese che in quello tedesco, con il , e quello spagnolo, nel , ottenendo importanti risultati sia a livello nazionale che internazionale: quattro titoli francesi, uno tedesco, sette Coppe di Francia e una della Regina, nonch\u00e9 il titolo di Campione d'Europa per club con l' al termine della stagione 2011-2012.\nDal 2003 ha inoltre indossato la maglia della nazionale del suo paese, prima a livello giovanile, vincendo il campionato europeo Under-19 di Germania 2003, per passare ben presto a quella della nazionale maggiore, disputando con quest'ultima, fino al 2019, quattro campionati europei, tre mondiali e due olimpiadi, e ottenendo alcuni trofei ad invito, due Cyprus Cup, nel 2012 e 2014, e una SheBelieves Cup, nel 2017."}
{"id": "5878579", "revid": "834", "url": "https://it.wikipedia.org/wiki?curid=5878579", "title": "Membe (Zambia)", "text": "Membe \u00e8 un ward dello Zambia, parte della Provincia Orientale e del Distretto di Lundazi."}
{"id": "5878580", "revid": "287204", "url": "https://it.wikipedia.org/wiki?curid=5878580", "title": "Elise Bussaglia", "text": ""}
{"id": "5878588", "revid": "1573940", "url": "https://it.wikipedia.org/wiki?curid=5878588", "title": "Chaboli", "text": "Chaboli \u00e8 un ward dello Zambia, parte della Provincia Orientale e del Distretto di Lundazi."}
{"id": "5878590", "revid": "1573940", "url": "https://it.wikipedia.org/wiki?curid=5878590", "title": "Chamtowa", "text": "Chamtowa \u00e8 un ward dello Zambia, parte della Provincia Orientale e del Distretto di Lundazi."}
{"id": "5878592", "revid": "1573940", "url": "https://it.wikipedia.org/wiki?curid=5878592", "title": "Kachama", "text": "Kachama \u00e8 un ward dello Zambia, parte della Provincia Orientale e del Distretto di Lundazi."}
{"id": "5878593", "revid": "1573940", "url": "https://it.wikipedia.org/wiki?curid=5878593", "title": "Wachitangachi", "text": "Wachitangachi \u00e8 un ward dello Zambia, parte della Provincia Orientale e del Distretto di Lundazi."}
{"id": "5878599", "revid": "228587", "url": "https://it.wikipedia.org/wiki?curid=5878599", "title": "Transaction reference number", "text": "Il transaction reference number (TRN) \u00e8 un codice alfanumerico di trenta caratteri con il quale un istituto bancario identifica in maniera univoca ogni transazione bancaria. Esso pu\u00f2 contenere il CRO (codice riferimento operazione), dal sesto al sedicesimo carattere, ma non \u00e8 sempre cos\u00ec visto che il CRO \u00e8 composto da soli numeri.\nIl TRN ha sostituito il CRO con l\u2019introduzione delle operazioni bancarie SEPA, inglobandolo. Infatti il CRO \u00e8 composto da una serie di undici cifre numeriche, mentre il TRN deve essere composto da 30 caratteri alfanumerici, ma i caratteri dal sesto al sedicesimo corrispondono proprio al vecchio CRO (e quindi possono esser estrapolati e verificati a mano o attraverso tool automatici on-line1), mentre gli ultimi due caratteri sono necessariamente alfabetici."}
{"id": "5878600", "revid": "287204", "url": "https://it.wikipedia.org/wiki?curid=5878600", "title": "Try Me!", "text": "Try Me! \u00e8 il secondo album in studio del cantante statunitense James Brown, registrato con il gruppo The Famous Flames e pubblicato nel 1959."}
{"id": "5878601", "revid": "63756", "url": "https://it.wikipedia.org/wiki?curid=5878601", "title": "Sa\u02bf\u012bd ibn Taymur dell'Oman", "text": ""}
{"id": "5878602", "revid": "63756", "url": "https://it.wikipedia.org/wiki?curid=5878602", "title": "Faysal ibn Turki", "text": ""}
{"id": "5878603", "revid": "63756", "url": "https://it.wikipedia.org/wiki?curid=5878603", "title": "Faysal ibn Turk\u012b", "text": ""}
{"id": "5878604", "revid": "287204", "url": "https://it.wikipedia.org/wiki?curid=5878604", "title": "Think! (James Brown)", "text": "Think! \u00e8 il terzo album in studio del cantante statunitense James Brown, registrato con il gruppo The Famous Flames e pubblicato nel 1960."}
{"id": "5878617", "revid": "287204", "url": "https://it.wikipedia.org/wiki?curid=5878617", "title": "The Amazing James Brown", "text": "The Amazing James Brown \u00e8 il quarto album in studio del cantante statunitense James Brown, registrato con il gruppo The Famous Flames e pubblicato nel 1961."}
{"id": "5878618", "revid": "486946", "url": "https://it.wikipedia.org/wiki?curid=5878618", "title": "Abu Hilal Ahmad bin Sa'id", "text": ""}
{"id": "5878620", "revid": "287204", "url": "https://it.wikipedia.org/wiki?curid=5878620", "title": "Prisoner of Love (James Brown)", "text": "Prisoner of Love \u00e8 il settimo album in studio del cantante statunitense James Brown, pubblicato nel 1963."}
{"id": "5878623", "revid": "6923", "url": "https://it.wikipedia.org/wiki?curid=5878623", "title": "Out of Sight (album James Brown)", "text": "Out of Sight \u00e8 il decimo album in studio del cantante statunitense James Brown, pubblicato nel 1964."}
{"id": "5878624", "revid": "827882", "url": "https://it.wikipedia.org/wiki?curid=5878624", "title": "Papa's Got a Brand New Bag (album)", "text": "Papa's Got a Brand New Bag \u00e8 l'undicesimo album in studio del cantante statunitense James Brown, pubblicato nel 1965."}
{"id": "5878625", "revid": "287204", "url": "https://it.wikipedia.org/wiki?curid=5878625", "title": "Antonio Grano", "text": "Biografia\nPittore, architetto, incisore. Nacque a Palermo intorno al 1660 e rappresenta una tra le personalit\u00e0 pi\u00f9 significative nel panorama artistico palermitano, tra la fine del XVII e la prima met\u00e0 del XVIII secolo, del resto la copiosa produzione ne attesta la grande fama di cui godette. Considerato dalla storiografia artistica siciliana come un seguace di Pietro Novelli, del quale restaur\u00f2 anche diverse opere, si form\u00f2 inizialmente nell\u2019ambiente palermitano dei tardo novelleschi e successivamente complet\u00f2 la sua formazione a Roma (L. Sarullo, Dizionario degli artisti siciliani. Pittura, p. 241). Risale al luglio del 1678 il primo intervento del Grano, si tratta del restauro degli affreschi con figure di Virt\u00f9, realizzati da Pietro Novelli, entro il 1664, nella Chiesa del Ges\u00f9, a Casa Professa, a Palermo. Da questa data fino al 1681 non \u00e8 documentata la presenza dell\u2019artista nella citt\u00e0 d\u2019origine, ci\u00f2 probabilmente in concomitanza con un primo viaggio che il Grano intraprese per Roma. Soggiornando nella capitale il nostro ebbe modo di orientarsi verso soluzioni moderatamente classiciste, seguite dagli artisti che si ispiravano al famoso pittore Carlo Maratta e che egli pot\u00e9 frequentare grazie a Giacinto Calandrucci, discepolo appunto di quest\u2019ultimo. Non \u00e8 escluso che il Grano intrattenesse rapporti proprio col Maratta, tant\u2019\u00e8 che nel 1685, proprio su richiesta di quest\u2019ultimo, al quale era stata commissionata una Madonna del Rosario per l'oratorio palermitano di Santa Cita, il pittore palermitano esegu\u00ec, per mandarlo allo stesso, un disegno della Madonna e santi, dipinta da Antonio Van Dyck nel 1628, per l'oratorio di San Domenico. Tre anni prima, nel 1682, ritornato in Sicilia, il pittore aveva ottenuto l\u2019incarico di dipingere un telone (ora perduto), in sostituzione di quello tardo cinquecentesco realizzato da Vincenzo da Pavia, da esporre durante la Settimana Santa per coprire il cappellone della Cattedrale. Sono da collocare tra il 1684 ed il 1685 gli apporti pittorici del Grano, relativi alla decorazione della Chiesa della Martorana con la Gloria dell\u2019Ordine benedettino nella cupola e con i Quattro dottori della Chiesa, solide figure quest\u2019ultime impostate nei pennacchi con notevole sicurezza, a confermare la cultura di tradizione novellesca assieme ad echi, forse pi\u00f9 mediati che diretti, della cultura romana di impronta classicheggiante, probabilmente da disegni e da stampe (M. G. Paolini, Antonino Grano, p. 9). Apprezzabile anche come incisore, il Grano realizz\u00f2 pregevoli esemplari, come la rarissima incisione realizzata nel 1689, in occasione delle esequie di Maria Luisa di Borbone e quella raffigurante la Cattedrale di Palermo. Mentre tre anni prima il nostro aveva eseguito il disegno per il frontespizio del libro di Michele Del Giudice, Palermo magnifico nelle feste di S. Rosalia. Riportano invece la data del 1687 i due affreschi della Visitazione e della Passione di Cristo, eseguiti per due cappelle della chiesa del Noviziato dei Gesuiti. Oltre ad essere pittore il Grano fu un abile progettista, \u00e8 infatti del 1690 un progetto riguardante il riassetto della cappella di Sant\u2019Anna nella Chiesa del Ges\u00f9, a Casa Professa; qui l\u2019artista intervenne soprattutto nelle due nicchie fornendo modelli e disegni di propria ideazione per alcune sculture in marmo di soggetto mariano (Dizionario biografico degli italiani, Istituto della Enciclopedia Italiana Treccani, Roma 2002, p. 547). Tale soluzione architettonica venne peraltro utilizzata nel 1703 per le tre nicchie ospitanti altrettante sculture nel presbiterio della Chiesa della Gancia. Operando con queste modalit\u00e0 il riassetto della cappella di Sant\u2019Anna, sempre a Casa Professa, si raggiunse, attraverso l\u2019integrazione tra architettura, scultura e pittura, un\u2019eccezionale sintesi visiva ed emotiva. Tale integrazione spiega anche come il Grano si sia trovato a collaborare in pi\u00f9 occasioni sia con l\u2019architetto Giacomo Amato che con gli scultori Giacomo e Procopio Serpotta, artisti tra i pi\u00f9 richiesti a Palermo tra il XVII ed il XVIII secolo e a comprovare tale attivit\u00e0 congiunta, si possono citare i disegni, eseguiti dal Grano, contenuti all\u2019interno dei sette volumi facenti parte della raccolta di disegni autografi dell\u2019architetto Giacomo Amato, conservati a Palermo nella Galleria Regionale di Palazzo Abatellis. Costui, esponente di spicco della nuova generazione di architetti, trov\u00f2 il modo di affermarsi, negli anni Ottanta del Seicento, elaborando a Palermo un\u2019originale architettura, dopo aver maturato a Roma la propria formazione; infatti l\u2019Amato, per trovare soluzioni adeguate alle sue ideazioni, era solito assegnare a specialisti problemi di ordine strutturale e figurativo, riuscendo a trarre dagli interventi delle diverse personalit\u00e0 armoniche composizioni di felice fusione. \u00c8 opportuno pure ricordare l\u2019esistenza di disegni eseguiti dal Grano relativi a decorazioni di architetture o di suppellettili varie, come, per esempio, il disegno per le suore del monastero di Santa Teresa alla Kalsa, a Palermo, relativo ad una cassa da usarsi per la funzione del giovedi santo, su progetto dell\u2019Amato e forgiata in argento da Francesco Iuvarra nel 1703. Ed altri disegni attribuiti allo stesso sono quelli riguardanti la progettazione di macchine effimere costruite in occasione di festivit\u00e0 o di ricorrenze particolari. Riguardo invece l\u2019attivit\u00e0 pittorica del Grano \u00e8 da datare dopo il 1692 l\u2019esecuzione dell\u2019affresco del cupolino della cappella del Crocifisso, nella Cattedrale di Monreale, raffigurante la Battaglia degli Angeli ribelli, oggi perduto. Una delle prove maggiormente degna di considerazione del nostro pittore risulta essere la decorazione del soffitto della chiesa di Santa Maria di Valverde, databile all\u2019incirca al 1696, purtroppo danneggiata dai bombardamenti della seconda guerra mondiale e successivamente restaurata: Qui entro le cornici dipinte, con il loro andamento a volute, nel colore grigio biancastro che simula lo stucco, si dispiegano fatti e simboli che attengono all\u2019Ordine dei Carmelitani, caratterizzati da ritmi mossi, da luci contrastate, alternate a composizioni pi\u00f9 idilliche, da forme sottili nel modellato e negli accordi cromatici (M. G. Paolini, Antonino Grano, p. 10). Nello specifico sono attribuiti al Grano gli affreschi della volta della navata e la volta e le pareti del coro, raffiguranti fatti e simboli dell\u2019ordine dei Carmelitani e la Trasfigurazione di Ges\u00f9 Cristo (C. Farsetta, La chiesa di S. Maria di Valverde, p. 56). Proprio nell\u2019episodio della Trasfigurazione il Grano mostra l\u2019influsso novellesco, con la figura del Cristo colto in ardito scorcio prospettico (M. Guttilla, Pittura e incisione del Settecento, p. 296) che ricorda appunto l\u2019analogo esemplare dipinto dal Novelli nel soffitto della Badia Nuova. Qui L\u2019ondulazione del panneggio, cui \u00e8 riservato l\u2019ufficio di resa dinamica, si rivela spesso disarticolata in volute concentriche e mostra il disorientamento dell\u2019artista, pur nella valentia della tecnica disegnativa, a rendere effetti barocchi a lui in verit\u00e0 sempre poco congeniali (M. Guttilla, ibidem). Sempre del 1696 dovrebbero essere sia i Santi dell\u2019Ordine francescano, nella navata centrale della chiesa di Santa Maria degli Angeli alla Gancia, sia l\u2019impresa decorativa della chiesa di Santa Chiara, in gran parte scomparsa per gli ingenti danni subiti in occasione del secondo conflitto mondiale; ci\u00f2 che rimane, nella cupola \u00e8 purtroppo soltanto l\u2019Apoteosi della Trinit\u00e0 e della Vergine. Cinque anni dopo, nel 1701, Il Grano dipinse i pennacchi della cupola nella chiesa di Santa Cita e successivamente esegu\u00ec, nella chiesa di San Francesco di Paola, gli affreschi riguardanti Scene della vita del Santo e dei padri dell\u2019Ordine. Tra il 1702 ed il 1705 il Grano intraprese la decorazione pittorica della Chiesa del Ges\u00f9, a Casa Professa, di cui purtroppo sono rimasti solo gli episodi cristologici nelle cupolette: l\u2019Adorazione dei pastori, l\u2019Adorazione dei Magi, la Circoncisione di Ges\u00f9, l\u2019Andata al Calvario, l\u2019Innalzamento della Croce, il Cristo Risorto. Risalgono invece al 1708 gli affreschi nella chiesa del Monastero della Piet\u00e0 completati nel 1712 e raffiguranti la Gloria dell'Ordine domenicano e scene della Vita dell\u2019Ordine. Si tratta di una complessa decorazione eseguita grazie alla collaborazione del Grano, di Giacomo Amato e di Giacomo Serpotta, l\u2019elaborazione della quale esita un indiscutibile quanto appariscente esempio di simbiosi fra architettura, pittura e scultura. Il contributo del Grano, nel Trionfo dell\u2019Ordine domenicano si rivela questa volta lontano dalle soluzioni formali di matrice novellesca, perseguite nei precedenti affreschi e mostra piuttosto influssi d\u2019ispirazione solimenesca e ascendenze elettive con riferimento alla scuola di Luca Giordano, semmai con un recupero del gusto arcadico negli affreschi degli scomparti laterali della volta (C. Siracusano, La Pittura\u2026, p. 182). Non collocabili cronologicamente, per mancanza di dati documentari, sarebbero gli affreschi realizzati per l\u2019Oratorio delle Dame, sempre a Palermo, raffiguranti l\u2019Assunzione della Vergine e Storie dell\u2019infanzia di Ges\u00f9. Tali affreschi sono caratterizzati da un linguaggio brioso ed elegante, sorretto da una vivace vena narrativa, di sapore sottilmente profano\u2026(C. Siracusano, La Pittura\u2026, p. 182). Nel 1713 il Grano esegu\u00ec gli affreschi, oggi perduti, della cappella di San Francesco di Paola, nella Cattedrale di Palermo, su commissione dell'Arcivescovo Gasch e quelli della cappella di San Michele, anch\u2019essi perduti; \u00e8 invece databile al 1715 il quadro raffigurante San Gaetano e Sant\u2019Andrea Avellino. Scarseggiano invece le notizie sull\u2019ultima opera di Antonino Grano, eseguita per l\u2019Oratorio di Santa Caterina, a Palermo, e non portata a compimento per la sopraggiunta morte del pittore, avvenuta il 15 aprile del 1718.\nOpere.\nPalermo.\nChiesa di Santa Maria degli Angeli.\n "}
{"id": "5878626", "revid": "287204", "url": "https://it.wikipedia.org/wiki?curid=5878626", "title": "Rocket Man (disambigua)", "text": ""}
{"id": "5878628", "revid": "371529", "url": "https://it.wikipedia.org/wiki?curid=5878628", "title": "James Brown Plays James Brown Today &amp; Yesterday", "text": "James Brown Plays James Brown Today &amp; Yesterday \u00e8 il dodicesimo album in studio del cantante statunitense James Brown, pubblicato nel 1965."}
{"id": "5878629", "revid": "287204", "url": "https://it.wikipedia.org/wiki?curid=5878629", "title": "Savvas Kofidis", "text": ""}
{"id": "5878631", "revid": "729019", "url": "https://it.wikipedia.org/wiki?curid=5878631", "title": "Short Sperrin", "text": " \nLo Short SA.4 Sperrin (dal nome dei Monti Sperrin, situati nella contea di Londonderry), \u00e8 stato un bombardiere britannico a reazione progettato dalla ditta di costruzioni aeronautiche Short Brothers &amp; Harland di Belfast verso la fine degli anni quaranta del XX secolo, e vol\u00f2 per la prima volta nel 1951. Fin dall'inizio il progetto fu visto dall'Air Ministry come un'opzione di ripiego nel caso in cui i pi\u00f9 avanzati bombardieri strategici in corso di realizzazione per la Royal Air Force, serie V-Bomber, dotati di ala a freccia e armamento nucleare, avessero incontrato seri problemi di sviluppo. La produzione dell'aereo fu cancellata quando divenne disponibile il pi\u00f9 avanzato Vickers Valiant, e i due prototipi realizzati furono impiegati in una serie di attivit\u00e0 sperimentali di raccolta dei dati sulle prestazioni in volo dei velivoli a reazione di grandi dimensioni, e per lo sviluppo dei nuovi turboreattori ad alte prestazioni.\nStoria del progetto.\nL'11 agosto 1947 l'Air Ministry emise la specifica B.14/46 riguardante un bombardiere a medio raggio (\"medium-range bomber landplane\") che potesse portare 4\u00a0500\u00a0kg di bombe a 2\u00a0780\u00a0km di distanza partendo da un qualsiasi aeroporto del mondo, e con la clausola che l'aereo fosse di semplice manutenzione al fine di poterlo rischierare in basi avanzate all'estero. I requisiti includevano anche un peso massimo al decollo di 64 tonnellate. La successiva specifica B.35/46 prevedeva un velivolo con peso a pieno carico inferiore ai 45\u00a0000\u00a0kg, una velocit\u00e0 massima di 930\u00a0km/h e una tangenza di 15\u00a0000 m. Questa nuova specifica diede il via alla progettazione di alcuni tipi di velivoli, che entrarono in servizio nella Royal Air Force come V-Bomber, costituendo per un certo periodo l'unico mezzo di trasporto del deterrente nucleare della Gran Bretagna.\nDopo la fine della seconda guerra mondiale il governo e le autorit\u00e0 militari inglesi ritennero che la Gran Bretagna dovesse possedere una propria forza da bombardamento strategico, indipendente da quella americana, al fine di trasportare il deterrente nucleare britannico. \nNel 1948 l'Air Ministry emise la nuova specifica B.35/46 per un avanzato bombardiere a reazione, che doveva possedere prestazioni uguali a quelle dei corrispondenti modelli in servizio o in fase di sviluppo in Unione Sovietica e negli USA. I requisiti esatti prevedevano un peso a pieno carico inferiore ai 45\u00a0360\u00a0kg (100\u00a0000 libbre), la capacit\u00e0 di colpire un bersaglio a 2\u00a0800\u00a0km (1\u00a0500 miglia nautiche) di distanza volando ad una velocit\u00e0 di 930\u00a0km/h, e raggiungendo una tangenza massima di 15\u00a0000 m. L'aereo doveva essere di facile manutenzione al fine di essere rischierato in basi estere, e doveva essere capace di trasportare nella stiva una bomba nucleare del peso massimo di 4\u00a0500\u00a0kg, lunga 9,1 m e del diametro di 3,0 m.\nTuttavia l'Air Ministry si accorse che le aziende inglesi avrebbero potuto avere difficolt\u00e0 a rispondere ai requisiti previsti dalla specifica B.35/46, e riprese in considerazione la precedente B.14/46, considerata una sorta di assicurazione in caso di fallimento dei nuovi tipi di bombardieri allora in fase di sviluppo, il Vickers Valiant, l'Avro Vulcan e l'Handley Page Victor.\nLa B.14/46 (Operational Requirement OR.239) emessa l'11 agosto 1946 prevedeva un aereo meno ambizioso rispetto a quello previsto dalla B.35/46, di tipo convenzionale con le ali senza freccia e prestazioni ridotte, con una velocit\u00e0 massima di 805\u00a0km/h a 12\u00a0000 m, una autonomia di 8\u00a0045\u00a0km e una tangenza massima tra gli 11\u00a0000 e i 14\u00a0000 m. Secondo gli storici dell'aviazione Bill Gunston e Peter Gilchrist la mancata adozione dell'ala a freccia era strana per l'epoca, ed era stata richiesta al fine di potere adottare tale velivolo il pi\u00f9 rapidamente possibile. \nAl nuovo requisito risposero quattro aziende, ed al termine della selezione preliminare fu giudicato vincente il progetto della Short Brothers and Harland Ltd. di Belfast, che ottenne un ordine per la costruzione di due prototipi e una cellula per le prove statiche. Il progetto noto internamente come SA.4, ottenne la designazione ufficiale di \"Sperrin\" e quando fu considerata la possibilit\u00e0 di avviare la produzione si decise che i due prototipi dovessero servire come modello per gli eventuali esemplari di serie, ma tale decisione rallent\u00f2 la loro costruzione. Secondo gli autori Bill Gunston e Peter Gilchrist se fosse stato emesso un ordine di produzione immediato, il primo squadron di SA.4 \"Sperrin\" avrebbe raggiunto la capacit\u00e0 operativa iniziale (IOC) entro la fine del 1953.\nTecnica.\nLo \"Sperrin\" era un bombardiere monoplano ad ala media dritta quadrimotore, con l'equipaggio, formato da 5 elementi, pilota, copilota, navigatore, bombardiere e operatore radio, alloggiato in una cabina di pilotaggio pressurizzata, posta nella parte anteriore della fusoliera. Il pilota era l'unico membro dell'equipaggio a disporre di un seggiolino eiettabile Martin-Baker, che usciva dall'alto sfondando un apposito pannello, mentre gli altri membri dell'equipaggio abbandonavano il velivolo tramite una apposita botola situata sotto la console del navigatore. Pilota a copilota sedevano affiancati, mentre gli altri tre membri dell'equipaggio disponevano di postazioni singole, poste dietro ai sedili dei piloti e rivolte all'indietro.\nL'addetto allo sgancio delle bombe disponeva di una propria postazione, dove si posizionava prono, per lo sgancio degli ordigni, posta sopra il radome del radar di navigazione, dotata di una piatta finestra con vetri opacizzati e collegata al compartimento dell'equipaggio da un tubo cilindrico anch'esso pressurizzato. Sotto la postazione del bombardiere si trovava l'alloggiamento del radar di navigazione H2S Mk.9 ricoperto da un radome di vetroresina.\nLa cellula era realizzata in gran parte in alluminio, principalmente in lega 75ST, con il rivestimento esterno dell'aereo molto pulito, al fine di garantire una bassa resistenza aerodinamica.\nIl bordo di uscita alare aveva semplici flap tra fusoliera e gondole motore e grandi alettoni all'esterno di essa; i flap incorporavano freni aerodinamici, rimpiazzati da freni ad azionamento idraulico (split-brakes) poco prima del primo volo. \nIl carrello d'atterraggio ad azionamento idraulico fornito dalla ditta British Messier era di tipo triciclo anteriore, formato da una gamba anteriore, rientrante all'interno della fusoliera per rotazione all'indietro, dotata di due ruote sterzabili Dunlop, mentre i due carrelli laterali, rientranti negli appositi alloggiamenti alari per rotazione laterale, disponevano di due coppie di ruote ognuno. La rete elettrica continua di bordo per l'azionamento dei vari sistemi funzionava a 24/28 volt, mentre la pressurizzazione della cabina di pilotaggio e la ventilazione erano mantenuti da due appositi compressori Type George Marshall azionati da due motori posti nelle ali.\nI quattro motori a turbogetto Rolls-Royce Avon RA.3 erano posizionati, a coppie, uno sopra l'altro, in due gondole motori posizionate a met\u00e0 dell'ala. Ognuno dei propulsori forniva una spinta di 2\u00a0944\u00a0kg (29,0 kN). Per l'alimentazione vi erano un totale di 22 serbatoi, 14 posti all'interno delle ali e 8 in fusoliera, contenenti un totale di 6\u00a0170 galloni imperiali di carburante (28\u00a0185 litri). Tali serbatoi venivano sempre mantenuti pressurizzati anche quando erano vuoti al fine di evitare il loro collasso durante le picchiate o nelle manovre evasive ad alta velocit\u00e0. Sull'esemplare \"VX 158\" fu installato a titolo sperimentale un propulsore De Havilland Gyron Gy1 erogante 66,7\u00a0kN (15\u00a0000\u00a0lbf) posto nella gondola sinistra, sotto il motore Avon RA.2. In seguito furono installati, uno per ogni gondola, e sempre in posizione inferiore, due turboreattori De Havilland Gyron Gy2 da 89\u00a0kN (20\u00a0000\u00a0lbf) combinati con due turbogetti Avon RA.2.\nL'armamento era costituito da carichi di caduta fino ad un massimo di 9.000\u00a0kg (20\u00a0000 lb) ed era prevista la possibilit\u00e0 di trasportare ordigni nucleari. Nessun tipo di armamento fu mai installato nei due prototipi, n\u00e9 alcun tipo di contromisure elettroniche, ma secondo gli autori Bill Gunston e Peter Gilchrist la capacit\u00e0 massima di 20\u00a0000\u00a0lb avrebbe potuto essere ulteriormente aumentata.\nImpiego operativo.\nIl primo prototipo (matricola \"VX158\"), equipaggiato con propulsori Rolls-Royce Avon RA.2 da 6,000\u00a0lbf (27\u00a0kN) di spinta, vol\u00f2 per la prima volta l'11 agosto 1951 nelle mani del collaudatore Tom Brooke-Smith. Proprio in quel periodo l'Air Ministry stabil\u00ec, alla luce delle pi\u00f9 recenti informazioni, e visto che il progetto del Vickers Valiant procedeva come stabilito ed aveva solo sei mesi di ritardo rispetto allo Sperrin, di annullare la richiesta del velivolo Short e di impiegare i due esemplari ordinati come aerei sperimentali. Il secondo prototipo (\"VX161\") vol\u00f2 per la prima volta il 12 agosto 1952, dotato dei pi\u00f9 potenti motori Avon RA.3 da 2\u00a0944\u00a0kg/s (29\u00a0kN), nelle mani del collaudatore militare, Sqn Ldr \"Wally\" Runciman coadiuvato dall'ingegnere di volo Malcolm Wild. \nI due Sperrin furono utilizzati per una variet\u00e0 di prove sperimentali nel corso degli anni cinquanta, tra i quali la sperimentazione dei radar e delle attrezzature per il bombardamento da installare sul bombardieri della serie V-Bomber. \nL'esemplare \"VX158\" fu utilizzato come banco di prova volante per il motore a turbogetto De Havilland Gyron capace di erogare 15\u00a0000\u00a0lbf (67\u00a0kN) di spinta. Il Gyron Gy1 sostitu\u00ec il motore Avon inferiore nella gondola sinistra (vedi immagine), e l'aereo in questa configurazione vol\u00f2 per la prima volta il 7 luglio 1955 nelle mani dei collaudatori \"Jock Eassie\" e Chris Beaumont. I test con questa configurazione asimmetrica dei propulsori continuarono fino al marzo 1956, quando il Gyron Gy1 fu rimosso, e vennero installati due motori Gyron Gy2 da 20\u00a0000\u00a0lbf (89\u00a0kN) di spinta montati, uno per ogni gondola motore, al di sotto degli Avon RA.2 originali. \nIn questa configurazione il \"VX158\" vol\u00f2 per la prima volta il 26 giugno 1956 con ai comandi i collaudatori \"Jock\" Eassie e Chris Beaumont. Durante questo volo il pannello che copriva il carrello esterno si stacc\u00f2, e l'esemplare \"VX161\" fu portato in volo da Farnborough per utilizzare quello corrispondente e riparare il \"VX158\". Il secondo prototipo \"VX161\" non vol\u00f2 mai pi\u00f9, e fu demolito a Sydenham nel 1957. Lo Sperrin \"VX158\" fu esibito al Farnborough Airshow del 1956, con installati due Avon RA.2 e due Gyron GY2, ma sei mesi dopo il programma del motore Gyron fu definitivamente bloccato e l'aereo fu demolito a Hatfield nel 1958.\nUna fotografia dell'esemplare \"VX158\" con entrambi i motori Gyron GY2 montati pu\u00f2 essere vista sul libro \"Shorts Aircraft since 1900\" di C.H .Barnes e Derek N. James. Sull'esemplare \"VX161\", che disponeva di una stiva bombe pienamente operativa, furono condotti studi relativi alla forma, con l'impiego di un relativo mock-up, della bomba nucleare MC. Mk.1 Blue Danube e della bomba planante a guida televisiva Blue Boar."}
{"id": "5878634", "revid": "287204", "url": "https://it.wikipedia.org/wiki?curid=5878634", "title": "Dimitrios Kolovetsios", "text": ""}
{"id": "5878635", "revid": "461603", "url": "https://it.wikipedia.org/wiki?curid=5878635", "title": "Dimitris Kolovetsios", "text": ""}
{"id": "5878636", "revid": "461603", "url": "https://it.wikipedia.org/wiki?curid=5878636", "title": "D\u012bm\u012btr\u012bs Kolovetsios", "text": ""}
{"id": "5878638", "revid": "287204", "url": "https://it.wikipedia.org/wiki?curid=5878638", "title": "Una rivoluzione ci salver\u00e0. Perch\u00e9 il capitalismo non \u00e8 sostenibile", "text": "Una rivoluzione ci salver\u00e0 \u00e8 un saggio ambientale del 2015 scritto da Naomi Klein.\nTrama.\nNel libro si racconta di come una serie di fattori diversi tra loro, abbiano portato al riscaldamento globale. Correlato di interviste e inchieste che dimostrano un certo lassismo politico e il sostanziale conflitto che intercorre tra il capitalismo deregolamentato e le necessit\u00e0 ambientali."}
{"id": "5878639", "revid": "536103", "url": "https://it.wikipedia.org/wiki?curid=5878639", "title": "Transaction Reference Number", "text": ""}
{"id": "5878653", "revid": "400694", "url": "https://it.wikipedia.org/wiki?curid=5878653", "title": "Rocket Man (film 1997)", "text": ""}
{"id": "5878656", "revid": "461603", "url": "https://it.wikipedia.org/wiki?curid=5878656", "title": "Kostas Konstantinidis", "text": ""}
{"id": "5878657", "revid": "461603", "url": "https://it.wikipedia.org/wiki?curid=5878657", "title": "K\u014dstas K\u014dnstantinid\u012bs", "text": ""}
{"id": "5878658", "revid": "287204", "url": "https://it.wikipedia.org/wiki?curid=5878658", "title": "Konstantinos Konstantinidis", "text": ""}
{"id": "5878659", "revid": "1349373", "url": "https://it.wikipedia.org/wiki?curid=5878659", "title": "Accademia roveretana degli Agiati", "text": ""}
{"id": "5878660", "revid": "287204", "url": "https://it.wikipedia.org/wiki?curid=5878660", "title": "Calcio Venezia 1984-1985", "text": "Questa voce raccoglie le informazioni riguardanti il Calcio Venezia nelle competizioni ufficiali della stagione 1984-1985."}
{"id": "5878661", "revid": "287204", "url": "https://it.wikipedia.org/wiki?curid=5878661", "title": "Mighty Instrumentals", "text": "Mighty Instrumentals \u00e8 il quattordicesimo album in studio del cantante statunitense James Brown, pubblicato nel 1966."}
{"id": "5878662", "revid": "697352", "url": "https://it.wikipedia.org/wiki?curid=5878662", "title": "James Brown Plays New Breed (The Boo-Ga-Loo)", "text": "James Brown Plays New Breed (The Boo-Ga-Loo) \u00e8 il quindicesimo album in studio del cantante statunitense James Brown, pubblicato nel 1966."}
{"id": "5878663", "revid": "287204", "url": "https://it.wikipedia.org/wiki?curid=5878663", "title": "It's a Man's Man's Man's World (album)", "text": "It's a Man's Man's Man's World \u00e8 il sedicesimo album in studio del cantante statunitense James Brown, pubblicato nel 1966."}
{"id": "5878664", "revid": "287204", "url": "https://it.wikipedia.org/wiki?curid=5878664", "title": "James Brown Sings Christmas Songs", "text": "James Brown Sings Christmas Songs \u00e8 il diciassettesimo album in studio del cantante statunitense James Brown, pubblicato nel 1966."}
{"id": "5878666", "revid": "767487", "url": "https://it.wikipedia.org/wiki?curid=5878666", "title": "Alfred Piccaver", "text": "Fu interprete nel ruolo da protagonista principalmente in opere di Giacomo Puccini e Giuseppe Verdi; lavor\u00f2 inoltre in opere di Flotow, Gounod, Mozart, Otto Nicolai, Wagner, ecc.. Era considerato da Puccini il Rodolfo ideale per la sua \"Boh\u00e8me\" e la sua voce era annoverata tra le pi\u00f9 belle della sua epoca, tanto da essere soprannominato \"il Caruso di Praga\".\nBiografia.\nAlfred Piccaver (il cui vero cognome, secondo alcune fonti, sarebbe stato \"Peckove\"r) nacque a Long Sutton, nel Lincolnshire (Inghilterra settentrionale) il 5 febbraio (o 24 febbraio, secondo altre fonti) 1884. Era figlio di Frederic Hermann Piccaver, un inglese di origine spagnola.\nAll'et\u00e0 di due anni (o nove anni, secondo un'altra fonte), emigr\u00f2 con i propri genitori negli Stati Uniti, segnatamente ad Albany, nello Stato di New York.\nL\u00ec, inizi\u00f2 a cantare per il coro della chiesa locale, anche se dopo aver conseguito il diploma in elettrotecnica, inizi\u00f2 a lavorare per dei laboratori della Edison.\nNel frattempo, per\u00f2, nel 1905 continu\u00f2 per\u00f2 a coltivare la propria passione per la musica, studiando presso la Metropolitan School of Opera: l\u00ec la sua voce fu notata dal direttore Heinrich Conried, che nel 1907 lo mand\u00f2 a Praga a studiare da Angelo Neumann. Piccaver prosegu\u00ec i propri studi a Milano.\nVenne quindi ingaggiato con un contratto triennale dal Deutsches Landes-Theater di Praga, dove fece il proprio debutto sulle scene 25 settembre 1907, interpretando il ruolo di Romeo nell'opera \"Romeo e Giulietta\" di Gounod.\nNel 1912, fu ingaggiato dalla Staatsoper di Vienna, dove debutt\u00f2 il 6 settembre di quell'anno, recitando nell'opera \"Le allegre comari di Windsor\"di Otto Nicolai. Durante la sua permanenza nella capitale viennese, rifiut\u00f2 una vantaggiosa offerta fattagli dal direttore della Teatro Metropolitan di New York Giulio Gatti-Casazza..\nPiccaver fece comunque una tourn\u00e9e negli Stati Uniti nel 1923, debuttando il giorno di Capodanno, interpretando a Chicago il ruolo del Duca di Mantova nel \"Rigoletto\" di Giuseppe Verdi. Il successo ottenuto da Piccaver (che recit\u00f2, tra l'altro anche nel ruolo di Cavaradossi nella \"Tosca\" di Puccini) oltreoceano non fu per\u00f2 pari anche a quello ottenuto a Vienna. Piccaver volle anche rivendicare la propria nazionalit\u00e0 britannica, a discapito di quella statunitense.\nPiccaver continu\u00f2 quindi a lavorare a Vienna fino al 1931, anno in cui il suo contratto non fu rinnovato a causa di disparit\u00e0 di vedute sulle cifre dell'ingaggio. Continu\u00f2 per\u00f2 a vivere a Vienna fino al 1937 o 1938, anno in cui decise di trasferirsi dapprima in Svizzera e poi a Londra.\nNel 1955, fece quindi ritorno a Vienna, dove mor\u00ec il 23 settembre 1958, all'et\u00e0 di 74 anni. Al popolare tenore furono riservate le esequie di Stato."}
{"id": "5878668", "revid": "371529", "url": "https://it.wikipedia.org/wiki?curid=5878668", "title": "Handful of Soul (James Brown)", "text": "Handful of Soul \u00e8 il diciottesimo album in studio del cantante statunitense James Brown, pubblicato nel 1966."}
{"id": "5878669", "revid": "44876", "url": "https://it.wikipedia.org/wiki?curid=5878669", "title": "Brindisi Sport 1984-1985", "text": "Questa pagina raccoglie le informazioni riguardanti il Brindisi Sport nelle competizioni ufficiali della stagione 1984-1985."}
{"id": "5878670", "revid": "121598251", "url": "https://it.wikipedia.org/wiki?curid=5878670", "title": "Miami Open 2016 - Doppio femminile", "text": "Martina Hingis e Sania Mirza erano le detentrici del titolo, ma sono state battute al secondo turno da Margarita Gasparjan e Monica Niculescu.\nBethanie Mattek-Sands e Lucie \u0160af\u00e1\u0159ov\u00e1 hanno sconfitto in finale T\u00edmea Babos e Jaroslava \u0160vedova con il punteggio di 6-3, 6-4."}
{"id": "5878671", "revid": "287204", "url": "https://it.wikipedia.org/wiki?curid=5878671", "title": "James Brown Sings Raw Soul", "text": "James Brown Sings Raw Soul \u00e8 il diciannovesimo album in studio del cantante statunitense James Brown, pubblicato nel 1967."}
{"id": "5878673", "revid": "47767", "url": "https://it.wikipedia.org/wiki?curid=5878673", "title": "Santa Rictrude", "text": ""}
{"id": "5878676", "revid": "287204", "url": "https://it.wikipedia.org/wiki?curid=5878676", "title": "Dimitrios Konstantopoulos", "text": ""}
{"id": "5878679", "revid": "461603", "url": "https://it.wikipedia.org/wiki?curid=5878679", "title": "D\u012bm\u012btr\u012bs K\u014dnstantopoulos", "text": ""}
{"id": "5878681", "revid": "767487", "url": "https://it.wikipedia.org/wiki?curid=5878681", "title": "James Brown Plays the Real Thing", "text": "James Brown Plays the Real Thing \u00e8 il ventesimo album in studio del cantante statunitense James Brown, pubblicato nel 1967."}
{"id": "5878682", "revid": "461603", "url": "https://it.wikipedia.org/wiki?curid=5878682", "title": "Dimitris Konstantopoulos", "text": ""}
{"id": "5878691", "revid": "1494169", "url": "https://it.wikipedia.org/wiki?curid=5878691", "title": "Cold Sweat", "text": ""}
{"id": "5878698", "revid": "287204", "url": "https://it.wikipedia.org/wiki?curid=5878698", "title": "Cold Sweat (album)", "text": "Cold Sweat \u00e8 il ventunesimo album in studio del cantante statunitense James Brown, pubblicato nel 1967."}
{"id": "5878699", "revid": "767487", "url": "https://it.wikipedia.org/wiki?curid=5878699", "title": "Fano Calcio 1984-1985", "text": "Questa pagina raccoglie le informazioni riguardanti il Fano Calcio nelle competizioni ufficiali della stagione 1984-1985."}
{"id": "5878700", "revid": "121597944", "url": "https://it.wikipedia.org/wiki?curid=5878700", "title": "Miami Open 2016 - Doppio maschile", "text": "Bob e Mike Bryan erano i detentori del titolo da due anni ma sono stati sconfitti in semifinale da Pierre-Hugues Herbert e Nicolas Mahut che hanno poi conquistato il titolo battendo in finale Raven Klaasen e Rajeev Ram con il punteggio di 5-7, 6-1, [10-7]."}
{"id": "5878701", "revid": "287204", "url": "https://it.wikipedia.org/wiki?curid=5878701", "title": "I Can't Stand Myself When You Touch Me", "text": "I Can't Stand Myself When You Touch Me \u00e8 il ventiduesimo album in studio del cantante statunitense James Brown, pubblicato nel 1968."}
{"id": "5878706", "revid": "287204", "url": "https://it.wikipedia.org/wiki?curid=5878706", "title": "I Got the Feelin' (album James Brown)", "text": "I Got the Feelin' \u00e8 il ventitreesimo album in studio del cantante statunitense James Brown, pubblicato nel 1968."}
{"id": "5878709", "revid": "287204", "url": "https://it.wikipedia.org/wiki?curid=5878709", "title": "James Brown Plays Nothing but Soul", "text": "James Brown Plays Nothing but Soul \u00e8 il ventiquattresimo album in studio del cantante statunitense James Brown, pubblicato nel 1968."}
{"id": "5878710", "revid": "729019", "url": "https://it.wikipedia.org/wiki?curid=5878710", "title": "Guglielmo Sandri", "text": "Biografia.\nFiglio di una coppia originaria dell'Alta Austria trasferitasi a Merano quando la citt\u00e0 faceva ancora parte dell'Impero austro-ungarico \n, insieme al fratello Ludwig rimase presto orfano e fu adottato da una vedova del luogo. Nel 1925 svolse il servizio di leva a Verona venendo congedato come ufficiale di complemento.\nNel 1935 fu richiamato nell'esercito per partecipare alla guerra d'Etiopia, fu in questa occasione che decise di italianizzare il proprio cognome Schrefler in Sandri come l'omonimo campione di motociclismo di cui era tifoso. Il nome di battesimo Wilhelm era gi\u00e0 stato cambiato d'ufficio in Guglielmo prima del servizio di leva.\nNel novembre 1936 si arruol\u00f2 volontario per la guerra civile spagnola raggiungendo Cadice l'11 febbraio 1937. Inquadrato inizialmente nel secondo reggimento della Divisione Littorio Sandri prese parte a tutte le operazioni militari venendo decorato con la croce di guerra al valor militare nell'aprile 1938 e nel dicembre dello stesso anno con la medaglia d'argento al valor militare per un'azione svoltasi presso El Cogul. Prese parte alla Battaglia di Guadalajara che document\u00f2 con le sue primissime foto e in seguito anche alla Battaglia di Santander. Sandri document\u00f2 anche l'offensiva dell'Aragona, la battaglia dell'Ebro e la sfilata della vittoria a Madrid davanti al generale Francisco Franco.\nLasci\u00f2 la Spagna rientrando a Napoli solo il 30 maggio 1939 dopo la vittoria delle truppe franchiste e sbarc\u00f2 a Napoli dove i volontari italiani furono accolti dal re Vittorio Emanuele III.\nDopo la Spagna Sandri non lasci\u00f2 l'esercito e prese parte alla campagna contro la Francia, all'invasione della Jugoslavia e alla campagna del Nordafrica. Nell'ottobre 1942 fu gravemente ferito ad El Alamein costringendolo a passare anni in ospedale finch\u00e9 nel 1949 fu posto in congedo per ferite di guerra.\nSandri si trasfer\u00ec a Bologna, poi ritorn\u00f2 in Alto Adige a Vipiteno, dove fu impiegato presso l'Azienda autonoma di turismo.\nIl \"fondo fotografico Wilhelm Schrefler/Guglielmo Sandri\".\nIl ritrovamento delle fotografie.\nNel 1992 la giovane Samantha Schneider, passando vicino a dei bidoni dell'immondizia di Vipiteno vide casualmente delle fotografie fuoriuscire da una cassa di legno. Scopr\u00ec che vi erano circa 4000 fotografie di guerra prive dell'indicazione dell'autore. L'intera collezione nel 2004 fu acquisita dall'Archivio provinciale di Bolzano. Subito nacquero domande su chi fosse il reale autore ipotizzando inizialmente che potesse essere un soldato italiano inviato di presidio presso il confine tra l'Austria e l'Italia.\nSulla base di uno studio approfondito delle fotografie, in particolare delle divise, identifico il militare italiano come un appartenente al Corpo Truppe Volontarie inviato a partire dal 1936 in Spagna. In particolare se ne ricostru\u00ec l'appartenenza al secondo reggimento della divisione \"Littorio\".\nTramite l'Associazione Nazionale Combattenti Italiani di Spagna (ANCIS), fu contattato l'ex ufficiale Renzo Lodoli, che avendo combattuto nello stesso reggimento, ricordava un tenente che parlava perfettamente tedesco tanto da essere impiegato anche come interprete con i soldati tedeschi e che in particolare era sempre intento a scattare foto. Con l'aiuto dell'elenco ufficiali della divisione \"Littorio\" Lodoli riusc\u00ec ad individuare il nome di Guglielmo Sandri.\nDopo la verifica dei fogli matricolari della provincia di Bolzano fu rintracciato il nominativo di Guglielmo Sandri, aggiunto sopra quello cancellato di Wilhelm Schrefler. Grazie a quest'ultima informazione fu possibile rintracciare i parenti di Sandri che in Austria avevano invece mantenuto il nome tedesco e custodivano con cura ancora tutti i negativi delle foto scattate da Sandri. Nel 2004 l'intero archivio fotografico fu acquisito dall'archivio provinciale di Bolzano.\nIl fondo fotografico.\nLa sola passione per le foto spinse Sandri, che era un dilettante non professionista, a scattare le innumerevoli fotografie che costituiscono ora il suo fondo. Prova ne \u00e8 che negli archivi militari non ne \u00e8 conservata alcuna traccia ed infatti al termine della guerra civile spagnola, cui fanno riferimento la maggioranza delle foto pot\u00e9 conservare tutto il suo lavoro compresi i negativi originali mentre non sarebbe stato possibile in caso di un lavoro assegnato dall'esercito.\nAd oggi la collezione di Guglielmo Sandri costituisce la pi\u00f9 completa e la miglior documentazione fotografica esistente relativa all'intervento italiano in Spagna.\nHa inoltre il pregio di evidenziare i cambiamenti che riguardarono la fotografia negli anni della guerra di Spagna nel corso della quale fecero la loro prima apparizione le macchine fotografiche leggere. L'importanza della collezione di Sandri \u00e8 determinata, oltre alla estetica e alla buona tecnica fotografica, dalla documentazione della presenza italiana in Spagna in tutto il periodo bellico documentando anche la vita quotidiana dei soldati italiani e spagnoli. Ma Sandri non fotografa scene cruente, poche sono le immagini che ritraggono corpi di caduti, mai feriti o scene sanguinose.\nSandri preferisce fotografare i soldati italiani nelle fasi preparatorie della battaglia, la distruzione toccata ad un porto nel nord della Spagna (probabilmente Bilbao), la marcia lungo il Puente de Piedra di Saragozza con la Basilica di Nostra Signora del Pilar sullo sfondo, oppure immagini di prigionieri repubblicani e delle truppe marocchine di Franco. Ma oltre alle immagini pi\u00f9 o meno guerresche Sandri documenta anche momenti pi\u00f9 privati come la fraternizzazione con i contadini, donne e bambini spagnoli, un soldato che legge una rivista con disegni di donne nude o un altro gruppo che partecipa alla processione del Corpus Domini.\nAltres\u00ec importanti storicamente sono le immagini che documentano i danni sofferti da molti edifici, monumenti e chiese durante la guerra.\nNel 2007 le fotografie di Sandri furono esposte a Bolzano in una mostra intitolata \"\u201cLegionari. Italians de Mussolini a la guerra d'Espanya\u201d\", poi al Museo di storia di Barcellona alla presenza del presidente della provincia di Bolzano Luis Durnwalder e l'anno seguente fu organizzata una esposizione anche a Roma organizzata dall'Instituto Cervantes."}
{"id": "5878712", "revid": "287204", "url": "https://it.wikipedia.org/wiki?curid=5878712", "title": "Thinking About Little Willie John and a Few Nice Things", "text": "Thinking About Little Willie John and a Few Nice Things \u00e8 il venticinquesimo album in studio del cantante statunitense James Brown, pubblicato nel 1968."}
{"id": "5878713", "revid": "1224362", "url": "https://it.wikipedia.org/wiki?curid=5878713", "title": "Ora terza", "text": ""}
{"id": "5878714", "revid": "18323", "url": "https://it.wikipedia.org/wiki?curid=5878714", "title": "Ora sesta", "text": ""}
{"id": "5878715", "revid": "18323", "url": "https://it.wikipedia.org/wiki?curid=5878715", "title": "Ora nona", "text": ""}
{"id": "5878716", "revid": "287204", "url": "https://it.wikipedia.org/wiki?curid=5878716", "title": "A Soulful Christmas", "text": "A Soulful Christmas \u00e8 il ventiseiesimo album in studio del cantante statunitense James Brown, pubblicato nel 1968."}
{"id": "5878717", "revid": "287204", "url": "https://it.wikipedia.org/wiki?curid=5878717", "title": "Monumento a Minin e Pozarskij", "text": ""}
{"id": "5878719", "revid": "287204", "url": "https://it.wikipedia.org/wiki?curid=5878719", "title": "Say It Loud - I'm Black and I'm Proud (album)", "text": "Say It Loud - I'm Black and I'm Proud \u00e8 il ventisettesimo album in studio del cantante statunitense James Brown, pubblicato nel 1969."}
{"id": "5878720", "revid": "47767", "url": "https://it.wikipedia.org/wiki?curid=5878720", "title": "Aeroporto di Novosibirsk-Severnij", "text": ""}
{"id": "5878725", "revid": "287204", "url": "https://it.wikipedia.org/wiki?curid=5878725", "title": "Gettin' Down to It", "text": "Gettin' Down to It \u00e8 il ventottesimo album in studio del cantante statunitense James Brown, pubblicato nel 1969.\nTracce.\nSide 1\nSide 2"}
{"id": "5878727", "revid": "287204", "url": "https://it.wikipedia.org/wiki?curid=5878727", "title": "The Popcorn", "text": "The Popcorn \u00e8 il ventinovesimo album in studio del cantante statunitense James Brown, pubblicato nel 1969."}
{"id": "5878735", "revid": "371529", "url": "https://it.wikipedia.org/wiki?curid=5878735", "title": "It's a Mother", "text": "It's a Mother \u00e8 il trentesimo album in studio del cantante statunitense James Brown, pubblicato nel 1969."}
{"id": "5878736", "revid": "1343733", "url": "https://it.wikipedia.org/wiki?curid=5878736", "title": "Daniela Gallina", "text": ""}
{"id": "5878738", "revid": "1343733", "url": "https://it.wikipedia.org/wiki?curid=5878738", "title": "Marcello Pezzodipane", "text": ""}
{"id": "5878740", "revid": "1343733", "url": "https://it.wikipedia.org/wiki?curid=5878740", "title": "Christian Maudet", "text": ""}
{"id": "5878741", "revid": "119018258", "url": "https://it.wikipedia.org/wiki?curid=5878741", "title": "Ain't It Funky", "text": "Ain't It Funky \u00e8 il trentunesimo album in studio del cantante statunitense James Brown, pubblicato nel 1970."}
{"id": "5878742", "revid": "1343733", "url": "https://it.wikipedia.org/wiki?curid=5878742", "title": "Helmut Huchel", "text": ""}
{"id": "5878743", "revid": "1343733", "url": "https://it.wikipedia.org/wiki?curid=5878743", "title": "Leo Di Giannantonio", "text": ""}
{"id": "5878744", "revid": "84184", "url": "https://it.wikipedia.org/wiki?curid=5878744", "title": "Fiorelli", "text": ""}
{"id": "5878746", "revid": "438678", "url": "https://it.wikipedia.org/wiki?curid=5878746", "title": "Breathing (Kate Bush)", "text": "Breathing \u00e8 il primo singolo della cantante inglese Kate Bush tratto dall'album del 1980 \"Never for Ever\" e pubblicato quattro mesi in anticipo rispetto all'album. Nel brano compare Roy Harper ai cori.\nIl brano.\nIl brano, come dichiarato in un'intervista dell'epoca, tratta il disastro post nucleare, e nel video l'artista simula la vita prenatale all'interno dell'utero materno. Il pezzo \u00e8 inoltre caratterizzato da nuovi arrangiamenti e sonorit\u00e0 rispetto ai singoli precedenti e l'atmosfera pare ispirata a \"The Wall\" dei Pink Floyd, in particolare al terzo lato dell'album\nKate defin\u00ec \"Breathing\" la sua \"piccola sinfonia\" ed il suo pezzo migliore fino ad allora \n\"The Empty Bullring\" \u00e8 un brano particolarmente orecchiabile, il primo di tanti bsides a non essere incluso nell'album."}
{"id": "5878748", "revid": "1494169", "url": "https://it.wikipedia.org/wiki?curid=5878748", "title": "Corman", "text": "Corman \u00e8 un cognome che pu\u00f2 riferirsi a:"}
{"id": "5878750", "revid": "287204", "url": "https://it.wikipedia.org/wiki?curid=5878750", "title": "Soul on Top", "text": "Soul on Top \u00e8 il trentaduesimo album in studio del cantante statunitense James Brown, pubblicato nel 1970."}
{"id": "5878751", "revid": "287204", "url": "https://it.wikipedia.org/wiki?curid=5878751", "title": "Christos Kontis", "text": ""}
{"id": "5878752", "revid": "1343733", "url": "https://it.wikipedia.org/wiki?curid=5878752", "title": "Richmond Reed Carradine", "text": ""}
{"id": "5878757", "revid": "729019", "url": "https://it.wikipedia.org/wiki?curid=5878757", "title": "Pietro Alesi", "text": "Biografia.\nIl Maresciallo Capo Pietro Alesi era in servizio nell'Arma dei Carabinieri di Montefiascone (VT) quando, il 27 agosto 2002, intervenne presso un'abitazione insieme ad altro personale dell'Arma poich\u00e9 una persona in preda a crisi nervosa aveva esploso numerosi colpi d'arma da fuoco verso cittadini e Carabinieri. Nel momento in cui un altro militare era stato ferito dallo squilibrato, il Maresciallo Capo Alesi si lanci\u00f2 verso il collega per prestargli un primo soccorso e sottrarlo all'azione di fuoco. In tale operazione anch'egli fu colpito da un colpo di fucile che gli caus\u00f2 gravissime lesioni, venendo poi ricoverato in ospedale. La medaglia d'oro al valor civile fu consegnata il 15 giugno 2004 al Maresciallo Capo Alesi nel corso della cerimonia di celebrazione del 190\u00ba anniversario di fondazione dell'Arma dei Carabinieri da parte del Presidente della repubblica Carlo Azeglio Ciampi."}
{"id": "5878758", "revid": "1048993", "url": "https://it.wikipedia.org/wiki?curid=5878758", "title": "Emanuela Piovano", "text": "Biografia.\nEmanuela Piovano \u00e8 nata a Torino dove si \u00e8 formata laureandosi con una tesi in storia e critica del cinema e collaborando all'Archivio Nazionale Cinematografico della Resistenza.\nNegli anni ottanta ha fondato l'Associazione Camera Woman con cui ha realizzato vari materiali video e contribuito a far conoscere registe straniere in Italia.\nA partire dal 1991 ha scritto e diretto sei film lungometraggi e ha realizzato parecchi video e alcuni programmi televisivi.\nPer il cinema e la televisione ha realizzato come produttrice: \"Processo a Caterina Ross\" (1983), \"Parole incrociate\" (anche regista, 1995), \"La grande dea madre\" (1996).\nAttiva anche come distributrice, ha contribuito a far conoscere film come \"Whisky\", \"Caramel\", \"Aguasaltaspuntocom\", \"Buon anno Sarajevo\" e \"Apache\".\nNel 2006 la Cineteca nazionale di Roma le ha dedicato una giornata nell'ambito della prima rassegna registe italiane.\nNel 2011 Emanuela Piovano \u00e8 stata insignita del primo premio \u201cIntervita\u201d dedicato alle figure del cinema."}
{"id": "5878759", "revid": "123100060", "url": "https://it.wikipedia.org/wiki?curid=5878759", "title": "Massimo Romeo Piparo", "text": "Biografia.\nRegista, autore e produttore dei pi\u00f9 grandi successi teatrali e televisivi degli ultimi anni Massimo Romeo Piparo \u00e8 il Direttore Artistico del Teatro Sistina di Roma e gi\u00e0 del Teatro Nazionale di Milano, del Teatro Greco di Tindari e del Teatro Stabile di Messina. Celebrato anche all\u2019estero, il regista che ha portato il Musical italiano al centro della scena internazionale \u00e8 l\u2019artefice di clamorosi successi come \u201c\"Jesus Christ Superstar\"\u201d, in scena in Italia e in Europa, con Ted Neeley, il Ges\u00f9 \"originale\" dello storico film del 1973\u00a7; del Musical campione di incassi \u201c\"Mamma Mia!\"\" con Luca Ward, Paolo Conticini e Sergio Muniz; della prima versione italiana di \u201c\"School of Rock\"\u201d con Lillo e un cast di giovanissimi performers/musicisti; della storica edizione di \u201c\"Rugantino\"\u201d con Enrico Montesano, a 40 anni dal suo debutto memorabile; di \u201c\"Billy Elliot il Musical\"\u201d; \"Evita\" con Malika Ayane, \u201c\"Tutti Insieme Appassionatamente\"\u201d con la coppia Vittoria Belvedere e Luca Ward e de \u201c\"Il Marchese del Grillo\"\u201d con Enrico Montesano. Piparo \u00e8 stato anche l\u2019artefice di memorabili edizioni di \u201c\"Il Vizietto-La Cage aux Folles\"\u201d (prima con la coppia Massimo Ghini e Cesare Bocci e pi\u00f9 recentemente con Enzo Iacchetti e Marco Columbro), di \u201c\"Sistina Story\"\u201d (Pippo Baudo, Enrico Montesano), di \u201c\"Sette Spose per Sette Fratelli\"\u201d (Roberta Lanfranchi e Flavio Montrucchio), di \u201c\"My Fair Lady\"\u201d (Vittoria Belvedere e Luca Ward), \u201c\"The Full Monty\"\u201d (Paolo Ruffini, Paolo Calabresi, Pietro Sermonti, Sergio Muniz, Sergio Fantoni), \u201c\"Rinaldo in campo\"\u201d (Serena Autieri, Fabio Troiano), \u201c\"Alta Societ\u00e0\"\u201d (Vanessa Incontrada), e poi delle Commedie \u201c\"Belle Ripiene\"\u201d con Rossella Brescia, Tosca D\u2019Aquino, Roberta Lanfranchi e Samuela Sardo, e \u201c\"Smetti di piangere Penelope!\u201d\" (Nicoletta Romanoff, Tosca D\u2019Aquino, Samuela Sardo), \u201c\"HairSpray Grasso \u00e8 bello!\"\u201d, \u201c\"Evita\"\u201d, \u201c\"Tommy\"\u201d, \u201c\"Cenerentola\"\u201d, \u201c\"La Febbre del Sabato Sera\"\u201d, \u201c\"Lady Day\"\u201d (Amii Stewart).\nMassimo Romeo Piparo ha studiato Lettere Moderne presso l\u2019Universit\u00e0 di Messina. Nell\u2019anno Accademico 2006/2007 insegna \u201cIstituzioni e tecniche di Regia\u201d presso la Facolt\u00e0 di Lettere e Filosofia dell\u2019Universit\u00e0 di Messina. Nel 1996 dirige Corrado Guzzanti nel suo debutto teatrale con lo spettacolo \u201c\"Millenovecentonovantadieci\"\u201d. Nel \u201998 fonda la \u201cPlanet Musical Italy\u201d con cui ha prodotto e diretto le edizioni originali dei musical pi\u00f9 famosi: \u201c\"Evita\"\u201d, \u201c\"Tommy\"\u201d, \u201c\"Jesus Christ Superstar\"\u201d. Con quest\u2019ultimo allestimento \u00e8 riuscito a riportare sulle scene, a trent\u2019anni dal film, Carl Anderson nel ruolo di Giuda, vantando tutt\u2019oggi il record italiano del Musical pi\u00f9 longevo coi suoi 11 anni consecutivi di programmazione. Ha inoltre curato la traduzione in italiano e diretto l\u2019edizione integrale del Musical \u201c\"My Fair Lady\"\u201d. Nel 2001 dirige il grande successo \u201c\"La Febbre Del Sabato Sera\"\u201d che ha registrato il record italiano di programmazione nello stesso teatro con 16 settimane consecutive al Nazionale di Milano, ed \u00e8 stato lo spettacolo pi\u00f9 visto della stagione 2002/2003 (fonte: Borsa Teatro del Giornale dello spettacolo). Nell\u2019estate del 2002 ha inaugurato il Festival di Benevento Citt\u00e0 Spettacolo diretto da Maurizio Costanzo con il musical \u201c\"Lady Day \u2013 La signora Billie Holiday\"\u201d, interpretato da Amii Stewart, di cui ha scritto il libretto originale. Dal 2000 al 2004 \u00e8 il Direttore Artistico del Teatro Nazionale di Milano. Nel 2004 per la Ballandi Ent. \u00e8 autore per il programma di Rai Uno, \u201c\"Stasera Pago io \u2013 Revolution\"\u201d, condotto da Fiorello. Dal febbraio 2005 \u00e8 autore e capo progetto delle tre edizioni di \u201c\"Ballando con le Stelle\"\u201d condotto da Milly Carlucci su Rai Uno. Nell\u2019estate 2005 \u00e8 direttore artistico e capo progetto della rassegna \u201c\"Garda che\u2026Musical!\u201d\" e dello speciale in prima serata \u201c\"Garda on Broadway\u201d\" su Rai Due. Nel 2006 \u00e8 Direttore Artistico e Autore per la Endemol Italia di \u201c\"Notti sul Ghiaccio\"\u201d condotto da Milly Carlucci su Rai Uno. Dal 2005 al 2007 Direttore Artistico del Teatro Stabile di Messina. Nel gennaio 2007 ha debuttato con il Musical di Cole Porter, \"\u201cAlta Societa\u2019\"\u201d interpretato da Vanessa Incontrada. Nell\u2019estate 2007 \u00e8 impegnato con il \u201c\"Festivalbar\"\u201d 2007 per Italia 1. Inoltre ha curato la direzione artistica, e ne \u00e8 stato capo-progetto, di \u201c\"Miss Italia nel Mondo\"\u201d e \u201c\"Miss Italia\"\u201d 2007 per Raiuno. Dal Gennaio 2008 \u00e8 consulente di Rai Uno per lo sviluppo e la creazione di nuovi format TV. La stagione teatrale 2008/2009 lo vede impegnato nella messinscena di due nuovi musical: \u201c\"Hairspray\" \u2013 \"Grasso \u00e8 bello\"\u201d, eletto a Londra e Broadway miglior musical dell\u2019anno, e \u201c\"Cenerentola\"\u201d, con Roberta Lanfranchi e Antonio Cupo, con le straordinarie musiche e canzoni di Rodgers &amp; Hammerstein. Nella stagione 2010/2011 riporta in scena nei maggiori teatri italiani \u2013 dopo 15 anni dalla prima rappresentazione italiana \u2013 lo storico musical \u201c\"Jesus Christ Superstar\"\u201d un grande successo di pubblico e critica, con Max Gazz\u00e8 e Ivan Cattaneo nel ruolo di Erode, Matteo Becucci, Mario Venuti, Simona Bencini e Paride Acacia. Oltre al musical \u201c\"La Cage aux Folles\"\u201d, nella stagione 2011/2012, Massimo Romeo Piparo porta in Tour la commedia brillante \u201c\"Smetti di piangere Penelope!\u201d.\" Nello stesso anno \u00e8 impegnato col Teatro Sistina di Roma per un riallestimento-colossal \u2013 in occasione dei 150 anni dell\u2019Unit\u00e0 d\u2019Italia \u2013 della grande commedia musicale di Garinei &amp; Giovannini \u201c\"Rinaldo in Campo\"\u201d con musiche di Domenico Modugno e interpreti Serena Autieri e Fabio Troiano. Nella stagione 2012/2013 Piparo dirige tre grandi musical: \u201c\"Il Vizietto \u2013 La Cage aux Folles\"\u201d con Enzo Iacchetti e Marco Columbro; \u201c\"My Fair Lady\"\u201d (in coproduzione con Il Sistina) con Vittoria Belvedere e Luca Ward; e \u201c\"The Full Monty\u201d\" con: (in ordine alfabetico) Paolo Calabresi, Gianni Fantoni, Sergio Muniz, Paolo Ruffini, Jacopo Sarno e Pietro Sermonti. Dal 2013 \u00e8 il direttore artistico del Teatro Sistina di Roma. Nel 2014 firma la regia del musical \u201c\"Sette Spose per Sette Fratelli\"\u201d con Flavio Montrucchio e Roberta Lanfranchi. Nel 2014 Massimo Romeo Piparo, dopo aver coinvolto alcuni anni prima Carl Anderson, dirige una versione evento di \u201c\"Jesus Christ Superstar\"\u201d con gli altri interpreti originali del film: Ted Neeley nel ruolo di Ges\u00f9, Yvonne Elliman (Maddalena) e Barry Dennen (Pilato) che sar\u00e0 rappresentata anche all\u2019Arena di Verona e applaudita da Tim Rice. \u201c\"Jesus Christ Superstar\"\u201d con Ted Neeley va in scena per un tour europeo in Olanda, Belgio e Italia, vincendo in Olanda il prestigioso \u201cWorld Musical Award\u201d. Ancora nel 2014 Piparo dirige il musical. \u201d\"Tutti Insieme Appassionatamente\"\u201d con Luca Ward e Vittoria Belvedere e la commedia musicale prodotta dal Teatro Sistina \u201c\"Sistina Story\"\u201d, con Enrico Montesano e Pippo Baudo. Nel 2015, firma la regia e la traduzione italiana del musical \u201c\"Billy Elliot\"\u201d, con le musiche di Elton John e dirige la commedia musicale del Sistina \u201c\"Il Marchese del Grillo\"\u201d con Enrico Montesano. Nel 2016 cura la regia e dell\u2019adattamento italiano del musical \u201c\"Evita\"\u201d con Malika Ayane. Nel 2017, su licenza di Music Theatre International, Piparo cura la regia e l\u2019adattamento di \u201c\"Mamma Mia!\u201d\" in una nuovissima versione con la produzione Peeparrow e Teatro Sistina, che gira l\u2019Italia in diversi tour ottenendo quasi sempre il tutto esaurito.\nNel 2019 dirige la prima versione italiana del musical \u201c\"School of Rock\"\u201d con Lillo e un cast di giovanissimi performers/musicisti.\nPEEP ARROW ENTERTAINMENT \u00e8 la sigla del direttore artistico Massimo Romeo Piparo e della sua preziosissima socia Francesca Piparo, che eredita l\u2019intensa attivit\u00e0 realizzata negli anni con Planet Musical. Nata nel 1998 in Sicilia, a Messina, come evoluzione del \"Teatro della Munizione\", Planet ha contribuito e contribuisce in modo importante a sviluppare la conoscenza e la cultura del musical in Italia.\nDIREZIONE ARTISTICA\nNel 1995: Direttore Artistico del Teatro Greco di Tindari\nDal 2000 al 2004: Direttore Artistico del Teatro Nazionale di Milano\nNel Giugno 2005: Direttore Artistico del Teatro Stabile di Messina\nNel 2010/2011: Direttore Artistico del \u201cTindariFestival 2010\u201d\nDa luglio 2013 \u00e8 il Direttore Artistico del Teatro Sistina di Roma\nVita privata.\nNel luglio 2011 sposa l\u2019attrice Samuela Sardo, al suo fianco dal 2008. Dalla loro unione nasce una figlia .\nRegie teatrali parziali.\n2015)\nIncarichi.\n\u00c8 stato dal 2001 al 2004 Direttore Artistico del Teatro Nazionale di Milano e dal 2005 al 2007 del Teatro Vittorio Emanuele II di Messina.\nDal 2013 \u00e8 Direttore Artistico del Teatro Sistina di Roma."}
{"id": "5878762", "revid": "461603", "url": "https://it.wikipedia.org/wiki?curid=5878762", "title": "Nikos Koroves\u012bs", "text": ""}
{"id": "5878763", "revid": "287204", "url": "https://it.wikipedia.org/wiki?curid=5878763", "title": "Nikolaos Korovesis", "text": ""}
{"id": "5878766", "revid": "1543377", "url": "https://it.wikipedia.org/wiki?curid=5878766", "title": "Copa FMF", "text": "La Copa FMF \u00e8 una competizione organizzata dalla Federa\u00e7\u00e3o Mato-Grossense de Futebol (FMF). Il vincitore si qualifica per la Coppa del Brasile dell'anno successivo."}
{"id": "5878777", "revid": "584834", "url": "https://it.wikipedia.org/wiki?curid=5878777", "title": "Chapelle de la R\u00e9surrection", "text": ""}
{"id": "5878778", "revid": "371529", "url": "https://it.wikipedia.org/wiki?curid=5878778", "title": "Hey America", "text": "Hey America \u00e8 il trentaquattresimo album in studio del cantante statunitense James Brown, pubblicato nel 1970."}
{"id": "5878780", "revid": "287204", "url": "https://it.wikipedia.org/wiki?curid=5878780", "title": "Super Bad", "text": "Super Bad \u00e8 il trentacinquesimo album in studio del cantante statunitense James Brown, pubblicato nel 1971."}
{"id": "5878781", "revid": "767487", "url": "https://it.wikipedia.org/wiki?curid=5878781", "title": "Lauren Platt", "text": "Biografia.\nLauren Nicole Platt nasce a Billericay il 7 ottobre 1997, figlia di Bradley \"Brad\" Platt e Sasha Platt, ma ha vissuto per dieci anni in Spagna. Nel 2010 si \u00e8 proposta per interpretare Louise Mitchell nella soap opera inglese \"EastEnders\", perdendo per\u00f2 il ruolo, che viene assegnato Brittany Papple. Nel 2011 si \u00e8 classificata seconda nel talent show locale \"The Essex Factor\" e nel 2012 \u00e8 stata una concorrente della competizione musicale \"Open Mic UK\". Essendo stata, anche durante il periodo di \"The X Factor\", ancora una studentessa, si sta diplomando all'accademia The Billicay School, dove \u00e8 rientrata in seguito alla sua eliminazione.\nSuo padre ha affermato, riguardo alla sua audizione:\nHa un fratello, Lewis Platt, che oltre ad aver danzato durante le esibizioni di Lauren e ad apparire spesso nei suoi video ha anche partecipato, come membro della giovane compagnia di ballo Entity Allstars, al talent show \"Britain's Got Talent\". La compagnia ha resistito fino alla serata finale, durante la quale si \u00e8 classificata undicesima. Ha assistito allo show per\u00f2 soltanto Lauren, in quanto suo padre ha deciso di cederle il biglietto (alla finale di \"Britain's Got Talent\" si pu\u00f2 portare esclusivamente un parente). Lo ha spinto a partecipare Simon Cowell, dopo averlo visto danzare dietro la sorella nella performance di \"How Will I Know\" di Whitney Houston. Ha anche un suo canale YouTube con pi\u00f9 di 2.000 iscritti ed un profilo Twitter con oltre 5.000 seguaci.\nCanali YouTube.\nLauren Platt ha aperto, il 31 marzo 2015, un canale YouTube che attualmente \u00e8 seguito da quasi 400.000 utenti, su cui, oltre a caricare cover, in vendita o no, gira videodiari, esegue sfide in compagnia di altri youtuber, o semplicemente amici e parenti. Nei suoi video mostra anche i vestiti e le scarpe che ama indossare e il trucco che usa, categorizzati in base al luogo in cui ella deve andare. In base agli avvenimenti, registra anche vlog a tema festivo, un esempio \u00e8 la serie a tema natalizio \"VLOGMAS 2015\", durata sette puntate, dal 1\u00ba dicembre 2015 al 11 dello stesso mese oppure il video di trucco dell'11 febbraio 2016 basato sulla ricorrenza di San Valentino. Ha collaborato con il canale \"Joelle's World\", di possedimento di Joelle, la sua migliore amica nel 2016 da sette anni, al video \"Most Likely To FT. Joelles World | Lauren Platt\", caricato il 18 marzo. Sul canale dell'amica \u00e8 invece stato caricato \"Q&amp;A FT. Lauren Platt | Joelle'sWorld\" , che risale al 1\u00ba febbraio e successivamente \"ACCENT CHALLENGE | WITH LAUREN PLATT\", del 24 marzo.\nGestisce anche un secondo canale, \"LaurenPlattExtra\", aperto il 26 gennaio 2016, dedicato esclusivamente ai \"DAILY VLOGS\", di cui il primo \u00e8 stato caricato il 16 marzo dello stesso anno. Il profilo ha attualmente poco pi\u00f9 di 300 iscritti ed il video pi\u00f9 lungo e con pi\u00f9 visualizzazioni \u00e8 il secondo vlog, \"REUNITED WITH MY BESTIE | DAILY VLOG\", che ne conta oltre 900.\nCarriera.\n2014: \"The X Factor UK,\" l'accusa di Foxes e \"The Lauren Platt Collection\".\nPlatt si \u00e8 presentata nel 2014 alle \"Room Auditions\" del talent show britannico \"The X Factor\" con il brano \"I Know Where Have I Been\" di Queen Latifah, riscuotendo quattro s\u00ec. Alle \"Arena Auditions\" porta \"How Will I Know\" di Whitney Houston e alla fase dei \"Boot Camp\" invece \"Man in the Mirror\" di Michael Jackson, brano grazie al quale la cantante riesce ad accedere alle \"Judges' Houses\". Entrambi i video sul canale ufficiale del programma, nel 2015 raggiungono le due milioni di visualizzazioni.Qui la ragazza esegue \"Beneath Your Beautiful\" di Labrinth davanti al giudice Cheryl, che la sceglie tra le tre concorrenti della sua categoria per raggiungere i Live Show settimanali. Resistendo per nove lunghe settimane, dopo la seconda e la quarta, in cui vengono eliminate rispettivamente Stephanie Nala, Chloe Jasmine e Lola Saunders, rimane l'unica concorrente della categoria delle \"Under Donne\" della Fernandez-Versini, e alle semi-finali partecipa al ballottaggio. Eseguendo \"There You'll Be\" contro Andrea Faustini, i giudici Simon Cowell, Louis Walsh e Melanie Brown votano la sua eliminazione. In seguito ad essa \u00e8 stato rivelato che se Cowell, come la Fernandez-Versini, avesse favorito il salvataggio di Lauren, richiedendo quindi la votazione del pubblico nel \"deadlock\", ella si sarebbe salvata. La Platt era gi\u00e0 stata al ballottaggio, durante l'ottava settimana, precedente alle semi-finali, ma si era salvata grazie al \"deadlock\" avvenuto in seguito alla sua performance di \"I Know Where I Have Been\". Attraverso il programma ha tra l'altro rilasciato come singoli ufficiali le cover in studio dei brani \"I'll Be There\" e \"Dark Horse\", rispettivamente quarta e quinta settimana, che le hanno permesso di raggiungere notevoli posizioni nelle classifiche inglesi. I singoli faranno parte del suo primo album in studio uscito il 1\u00ba dicembre, \"The Lauren Platt Collection\". L'album contiene tutte le versioni in studio delle sue performance a \"The X Factor\", non comprendenti i ballottaggi e i brani delle selezioni, per un totale di undici tracce. La cover la ritrae su una poltrona o un divano, con l'aggiunta della scritta \"The Lauren Platt Collection\" in basso, all'altezza del collo. Il video ufficiale dell'esibizione di \"Let it Go\" del terzo live show, presente sul canale di \"The X Factor\", conta attualmente pi\u00f9 di tre milioni di visualizzazioni ed \u00e8 il video pi\u00f9 visto della cantante. Il brano raggiunge la prima posizione nelle classifiche britanniche.\nNel 2014 la cantante pop Foxes ha denunciato i produttori del talent show e Cheryl, affermando che la versione di \"Happy\", hit di Pharrel Williams con la quale la Platt si \u00e8 esibita durante la prima settimana dei Live Show, \u00e8 stata da ella copiata. In effetti Foxes aveva eseguito il 4 marzo nella BBC Radio 1 una cover di \"Happy\", in modo e con una base strumentale differente dall'originale, che sembra essere davvero simile, se non la stessa, a quella di \"The X Factor\".\n2015-in corso: Le cover e l'inizio della carriera televisiva.\nA inizio 2015 le viene proposto di prendere parte al tour annuale del talent show, affiancata da Ben Haenow, vincitore della stagione, Fleur East, seconda classificata, Andrea Faustini, terzo classificato, gli Stereo Kicks, quinti classificati, Stevi Ritchie, sesto classificato, gli Only the Young, settimi classificati e Jay James, ottavo classificato. Ha rivelato, alla fine di tutte le tappe, di essersi ammalata gravemente durante alcune di esse e di essere perfino stata ricoverata in ospedale. La notizia \u00e8 stata seguita dall'annuncio di Lauren di aver ricevuto un'offerta dalla Sony Music per poterle fare firmare un contratto discografico, che lei ha accettato.\nIl 9 aprile 2015 annuncia sul social network Twitter di aver realizzato diverse cover in studio e di essere intenta al pubblicare pi\u00f9 presto possibile. La prima, che viene rilasciata ufficialmente il 24 aprile, \u00e8 \"King\" dei Years &amp; Years.\nIl 19 agosto ne rivela una seconda, ancora ignota, seguita, nella settimana successiva, dall'annuncio di lei come presentatrice del nuovo talent show giovanile \"Got What It Takes?\". La cantante ha infatti affermando di star accantonando, non del tutto per\u00f2, la sua carriera musicale, per iniziarne una televisiva. Cheryl Fernandez-Versini ha detto, al riguardo, di essere molto fiera di lei.\nIl 19 ottobre rende disponibile per l'ascolto su Instagram uno breve sneak peek della sua prossima cover, che sembra essere \"Young Blood\" di Bea Miller. Il singolo viene caricato sul suo canale YouTube l'8 novembre, video attualmente con pi\u00f9 di 27.000 visualizzazioni ed il 20 dicembre viene reso disponibile su Spotify. Sei giorni dopo viene rilasciato ufficialmente anche su iTunes.\nIl 25 dicembre viene caricata sul suo canale YouTube la cover di \"Pray\", che il giorno successivo viene inserita su Spotify e il 2 gennaio viene messa in vendita su iTunes. Il videoclip che viene per essa realizzato ritrae principalmente pezzi di video della Platt durante il suo periodo a \"The X Factor\", vlog e tratti delle riprese di altri suoi videoclip, tutto in bianco e nero. Si conclude con la famiglia della ragazza che la abbraccia in seguito alla sua audizione, essendo felice del risultato e dell'obbiettivo da lei raggiunto. Si credeva che le cover fino ad allora pubblicate sarebbero state incluse in un secondo album in studio dal titolo \"Lauren\" previsto per il 30 dicembre ma la notizia \u00e8 stata dopo pochi giorni smentita.\nIl 30 dicembre rilascia il singolo inedito \"Got What It Takes?\", che viene inserito, insieme ad altri inediti della cantante, nella colonna sonora dell'omonimo programma e in esso usato come sigla, venendo promozionato da un video musicale caricato sul canale YouTube della CBBC. La sesta puntata dello show raggiunge la prima posizione nelle classifiche iPlayer, battendo il record di tutta la stagione, come da lei rivelato grazie ad un post su Facebook.\nIl 3 marzo carica sul suo canale YouTube la cover del brano \"Love Yourself\" di Justin Bieber.\nVita privata.\nDurante la sua permanenza a \"The X Factor\" i media vociferavano su una relazione sentimentale tra lei e uno dei membri del gruppo Only The Young, classificatosi settimo. La ragazza ha detto si sentirsi da questi rumor frustrata, affermando che ormai tutti pensino che una ragazza non possa essere migliore amica di un ragazzo, paragonando il loro rapporto a quello suo con Fleur East. Purch\u00e9 lei la continuasse a smentire in diverse interviste e lo facessero anche altri compagni di viaggio della \"The X Factor House\", i due sono stati avvistati a baciarsi e frequentarsi in pubblico: la cantante ha successivamente infatti rivelato di aver avuto un breve flirt con l'amico, iniziata a gennaio 2015, in seguito alla sua dimissione dall'ospedale nel quale era stata ricoverata e conclusa durante il \"The X Factor Live Tour\", al quale aveva precedentemente rivelato di non partecipare.\nLauren Platt ha reso tra l'altro noto il fatto di essersi legata sentimentalmente anche al membro degli One Direction Niall Horan, avendolo conosciuto in seguito ad un tweet su una sua performance. Lo stesso ha confermato il cantante, che ha detto anche che avrebbe apprezzato molto se lei avesse vinto il talent show, riconoscendo per\u00f2 anche la bravura degli altri concorrenti."}
{"id": "5878783", "revid": "584834", "url": "https://it.wikipedia.org/wiki?curid=5878783", "title": "Chiesa della Risurrezione", "text": ""}
{"id": "5878784", "revid": "287204", "url": "https://it.wikipedia.org/wiki?curid=5878784", "title": "Sho Is Funky Down Here", "text": "Sho Is Funky Down Here \u00e8 il trentaseiesimo album in studio del cantante statunitense James Brown, pubblicato nel 1971."}
{"id": "5878785", "revid": "584834", "url": "https://it.wikipedia.org/wiki?curid=5878785", "title": "Cappella della Risurrezione (Bruxelles)", "text": ""}
{"id": "5878786", "revid": "38120", "url": "https://it.wikipedia.org/wiki?curid=5878786", "title": "Hot Pants (disambigua)", "text": ""}
{"id": "5878787", "revid": "709565", "url": "https://it.wikipedia.org/wiki?curid=5878787", "title": "Letteratura Italiana Zanichelli", "text": "La Letteratura Italiana Zanichelli (LIZ) \u00e8 una biblioteca digitale italiana in CD-ROM che ha al suo interno interi testi di 1000 opere letterarie italiane. Contiene 245 autori compresi tra Francesco d'Assisi e Svevo.\nStoria.\nNasce da un'idea di Pasquale Stoppelli ed Eugenio Picchi. La prima edizione risale al 1993. All'inizio \u00e8 sorto il dubbio che la LIZ si potesse identificare con la letteratura italiana \"tout court\", ma Stoppelli stesso ha confutato questi fraintendimenti sostenendo di aver estrapolato da essa solo le principali opere. Nel corso del tempo il software \u00e8 andato migliorando fino alla versione LIZ 4.0, risalente al 2001. Nel 2006, tuttavia, sono state avanzate delle critiche al funzionamento del software. La LIZ, comunque, \"costituisce un effettivo e sostanziale superamento delle concordanze e degli indici di frequenza di tipo cartaceo\"; inoltre \"risulta utile specialmente nel rinvenimento di cromonimi e locuzioni altrove non attestati\".\nStruttura.\nAll'interno della LIZ, \u00e8 inserito l'intero corpus delle opere in volgare degli autori pi\u00f9 significativi, mentre di quelli minori sono riportate solo le opere principali. La LIZ utilizza DBT (Data Base Testuale), un programma di interrogazione ideato presso l'Istituto di linguistica computazionale di Pisa, che permette di creare concordanze, sviluppare ricerche, andare da una pagina di testo al contesto e all'inverso."}
{"id": "5878788", "revid": "305330", "url": "https://it.wikipedia.org/wiki?curid=5878788", "title": "Blue Morning, Blue Day", "text": "Blue Morning, Blue Day il terzo e ultimo singolo estratto dall'album \"Double Vision\" dei Foreigner nel 1979. \nIl cantante Lou Gramm ha rivelato che la canzone tratta di un giovane musicista in stato di confusione. Il colore blu viene utilizzato come metafora della sua sofferenza. Il singolo ha raggiunto il 15\u00ba posto della Billboard Hot 100 negli Stati Uniti. \nLa canzone \u00e8 presente come canzone scaricabile per il videogioco musicale \"Rock Band\"."}
{"id": "5878789", "revid": "371529", "url": "https://it.wikipedia.org/wiki?curid=5878789", "title": "Hot Pants (album)", "text": "Hot Pants \u00e8 il trentasettesimo album in studio del cantante statunitense James Brown, pubblicato nel 1971."}
{"id": "5878791", "revid": "287204", "url": "https://it.wikipedia.org/wiki?curid=5878791", "title": "Nikos Kostenoglou", "text": ""}
{"id": "5878792", "revid": "47767", "url": "https://it.wikipedia.org/wiki?curid=5878792", "title": "Evsey Domar", "text": ""}
{"id": "5878793", "revid": "461603", "url": "https://it.wikipedia.org/wiki?curid=5878793", "title": "Nikolaos Kostenoglou", "text": ""}
{"id": "5878794", "revid": "461603", "url": "https://it.wikipedia.org/wiki?curid=5878794", "title": "Nikolaos K\u014dstenoglou", "text": ""}
{"id": "5878795", "revid": "1494169", "url": "https://it.wikipedia.org/wiki?curid=5878795", "title": "Cappella della Resurrezione", "text": ""}
{"id": "5878796", "revid": "584834", "url": "https://it.wikipedia.org/wiki?curid=5878796", "title": "Cappella della Risurrezione", "text": ""}
{"id": "5878797", "revid": "110157", "url": "https://it.wikipedia.org/wiki?curid=5878797", "title": "Torneo NSFL Tackle \u00c9lite 2011", "text": "Il Torneo NSFL Tackle \u00c9lite 2011 \u00e8 stato la 7\u00aa edizione del campionato di football americano di prima squadra, organizzato dalla NSFL.\nStagione regolare.\nClassifica.\nLa classifica della regular season \u00e8 la seguente:"}
{"id": "5878798", "revid": "461603", "url": "https://it.wikipedia.org/wiki?curid=5878798", "title": "Georgios Kostikos", "text": ""}
{"id": "5878799", "revid": "1073227", "url": "https://it.wikipedia.org/wiki?curid=5878799", "title": "Seasons in the Sun", "text": ""}
{"id": "5878801", "revid": "290023", "url": "https://it.wikipedia.org/wiki?curid=5878801", "title": "There It Is (James Brown)", "text": "There It Is \u00e8 il trentottesimo album in studio del cantante statunitense James Brown, pubblicato nel 1972.\nTracce.\nSide A\nSide B"}
{"id": "5878802", "revid": "287204", "url": "https://it.wikipedia.org/wiki?curid=5878802", "title": "Athanasios Kostoulas", "text": ""}
{"id": "5878804", "revid": "287204", "url": "https://it.wikipedia.org/wiki?curid=5878804", "title": "Cacerense Esporte Clube", "text": "Il Cacerense Esporte Clube, noto anche semplicemente come Cacerense, \u00e8 una societ\u00e0 calcistica brasiliana con sede nella citt\u00e0 di C\u00e1ceres, nello stato del Mato Grosso.\nStoria.\nIl 5 luglio 2005, il Cacerense Esporte Clube \u00e8 stato fondato.\nNel 2006, il club ha vinto il suo primo titolo, che \u00e8 stato la Copa Governador de Mato Grosso, dopo aver sconfitto il Vila Aurora in finale, e qualificandosi anche per il Campeonato Brasileiro S\u00e9rie C dell'anno successivo.\nNel 2007, il Cacerense ha vinto il suo secondo titolo, che \u00e8 stato il Campionato Mato-Grossense, dopo aver sconfitto il Gr\u00eamio Jaciara in finale. Nello stesso anno, il club si \u00e8 qualificato per il Campeonato Brasileiro S\u00e9rie C."}
{"id": "5878805", "revid": "461603", "url": "https://it.wikipedia.org/wiki?curid=5878805", "title": "Thanas\u012bs K\u014dstoulas", "text": ""}
{"id": "5878806", "revid": "544909", "url": "https://it.wikipedia.org/wiki?curid=5878806", "title": "What Goes Around", "text": ""}
{"id": "5878807", "revid": "31886", "url": "https://it.wikipedia.org/wiki?curid=5878807", "title": "Venturino Panebianco", "text": "Biografia.\nNacque a Montevideo, capitale dell\u2019Uruguay, il 14 luglio del 1907 da una famiglia originaria di Orsomarso, in provincia di Cosenza. Dopo cinque anni la famiglia rientr\u00f2 in Italia. Frequent\u00f2 il Liceo classico Bernardino Telesio di Cosenza, trasferendosi poi nel 1925 presso il Liceo ginnasio Torquato Tasso di Salerno, dove conobbe il professore Raffaele Cantarella. Nel 1929 consegu\u00ec la maturit\u00e0 e si iscrisse alla facolt\u00e0 di giurisprudenza dell\u2019universit\u00e0 Federico II di Napoli.\nNel 1930, per esigenze familiari, inizi\u00f2 a lavorare temporaneamente presso il Museo archeologico provinciale di Salerno, appena istituito dall\u2019amministrazione provinciale. Il direttore Antonio Marzullo lo elesse a suo collaboratore; cos\u00ec Panebianco cominci\u00f2 a dedicarsi con entusiasmo anche alla ricerca archeologica sul territorio e ben presto si trasfer\u00ec alla facolt\u00e0 di Lettere, sotto la guida di Biagio Pace. Con il suo successore Pirro Marconi, Panebianco discusse la tesi di laurea sull\u2019et\u00e0 del Ferro nell\u2019agro picentino. Qui conobbe Emanuele Ciaceri, docente di storia greco-romana, che incoraggi\u00f2 il suo interesse per lo studio della storia della Magna Grecia. Ottenne anche la carica di segretario dell'Ente per le Antichit\u00e0 e i Monumenti.\nNel 1936 Panebianco si laure\u00f2 con lode e solo due anni dopo venne nominato direttore del Museo Provinciale con delibera del 22 ottobre 1938, carica che ricopr\u00ec fino al 1 settembre 1979. \nFu socio dell'Accademia Pontaniana di Napoli e dell'Istituto Archeologico Germanico di Roma e collabor\u00f2 con varie istituzioni: dalla Societ\u00e0 salernitana di Storia Patria alla Societ\u00e0 Economica della Provincia di Salerno, all'Ente Provinciale per il turismo alla Deputazione di Storia Patria per la Calabria, dall'Associazione nazionale dei Musei ed Enti locali ed istituzionali al Centro Raffaele Guariglia di Studi salernitani. Nel 1961 fond\u00f2 e diresse la rivista \"\", a cui affianc\u00f2 \"Studi Lucani\", mentre collabor\u00f2 alla redazione sia della Rassegna Storica Salernitana che della Rivista storica calabrese. \nMor\u00ec il 18 settembre 1980.\nLa ricerca storica e archeologica.\nLa ricerca archeologica nel salernitano.\nGrazie alla collaborazione di Panebianco con la Sovrintendenza alle Antichit\u00e0 di Salerno e l'Ente per le Antichit\u00e0 e i Monumenti della provincia di Salerno, nei dieci anni antecedenti alla guerra l'archeologia salernitana ebbe un forte impulso. Dopo ritrovamenti casuali ed esperimenti pionieristici, durante i quali i reperti andavano ad arricchire principalmente le raccolte del Museo Archeologico Nazionale di Napoli e i suoi depositi o ad alimentare il mercato antiquario straniero, grazie a Panebianco cominci\u00f2 una ricerca programmata e finalizzata. \nTale attivit\u00e0 port\u00f2 alla luce la necropoli opico-etrusca di \"Irna\" o \"Urina\" presso Fratte (VI-V sec.), in cui emersero 165 ricche tombe a inumazione, oltre a un tempietto e un sacrario di eroi campano-sanniti. Anche a Salerno Panebianco effettu\u00f2 scavi fra il 1931 e il 1932, nella necropoli romana di \"Salernum\" (I-II sec. d.C.), da cui emersero 110 tombe di epoca imperiale.\nFra il 1929 e il 1931, grazie agli scavi in contrada Arenosola di Battipaglia, vengono alla luce 104 tombe, perlopi\u00f9 del periodo orientalizzante (VII-VI a.C.), e nel 1935 a Pontecagnano ventisette tombe a inumazione con corredi molto simili alle precedenti, che permisero di delineare lo sviluppo civile delle antiche popolazioni di queste zone.\nDal 1955 per circa un decennio, si dedic\u00f2 agli scavi nel Vallo di Diano, nel cuore dell'antica Lucania. I reperti emersi, pi\u00f9 di 1300 tombe e 15.000 oggetti, documentarono la storia di circa un millennio, dalla fase villanoviana all'epoca romana.\nGli studi di storia antica.\nLe ricerche archeologiche diedero spunto per una serie di importanti saggi che ruotavano intorno alla storia antica del Mezzogiorno, dalla protostoria a momenti della storia della Magna Grecia e alla cultura romano-italica in et\u00e0 tardo-repubblicana, focalizzando l'attenzione anche sull'economia, il commercio e la legislazione. Le sue riflessioni erano caratterizzate da notevole intuito e capacit\u00e0 di sintesi, con una immaginazione storica che si esplica nel collegare episodi e dati in un quadro storico coerente, tenendo sempre conto delle evidenze documentarie e archeologiche. Uno dei suoi migliori lavori \u00e8 dedicato a Salerno, la cui storia viene ricostruita dalla supposta \"Irna\" etrusca ed italica, passando alle origini della storia di Salerno romana e termina con un accenno alla Salerno bizantina. Negli anni Sessanta videro la luce saggi sugli Etruschi e Greci nel golfo di Poseidonia. Negli anni in cui collabor\u00f2 con la rivista La parola del passato dedic\u00f2 a Velia una serie di studi, Panebianco offr\u00ec un contributo importante sulla situazione magnogreca nel V sec.\nAltri importanti contributi di protostoria e preistoria italica sono dedicati all'origine microasiatica delle popolazioni italiche dei Lucani e dei Bretii; Panebianco deline\u00f2 in un affresco vasto e suggestivo la ricostruzione della storia politica ed economica dell'Italia e del Mediterraneo, dalle epoche remote fino al IV sec., in un quadro affascinante e chiaro.\nGli studi di storia bizantina.\nNegli ultimi anni della sua vita, Panebianco aveva allargato le sue ricerche al Medioevo meridionale, approfondendo la ricerca su Salerno nell'epoca bizantina e longobarda, che combacia con la nascita della Scuola Medica Salernitana, e la famosa eparchia monastica del Mercurion, fra la Lucania Longobarda e la Calabria bizantina.\nOpere.\nMonografie\nContributi in volumi miscellanei\nAtti di convegni\nArticoli di riviste"}
{"id": "5878808", "revid": "287204", "url": "https://it.wikipedia.org/wiki?curid=5878808", "title": "Stefanos Kotsolis", "text": ""}
{"id": "5878809", "revid": "290023", "url": "https://it.wikipedia.org/wiki?curid=5878809", "title": "Get on the Good Foot", "text": "Get on the Good Foot \u00e8 il trentanovesimo album in studio del cantante statunitense James Brown, pubblicato nel 1972."}
{"id": "5878820", "revid": "461603", "url": "https://it.wikipedia.org/wiki?curid=5878820", "title": "Georgios Koudas", "text": ""}
{"id": "5878824", "revid": "371529", "url": "https://it.wikipedia.org/wiki?curid=5878824", "title": "Hell (James Brown)", "text": "Hell \u00e8 il quarantunesimo album in studio del cantante statunitense James Brown, pubblicato nel 1974.\nTracce.\nSide A\nSide B\nSide C\nSide D"}
{"id": "5878825", "revid": "287204", "url": "https://it.wikipedia.org/wiki?curid=5878825", "title": "Konstantinos Kouis", "text": ""}
{"id": "5878828", "revid": "461603", "url": "https://it.wikipedia.org/wiki?curid=5878828", "title": "Ntinos Kou\u012bs", "text": ""}
{"id": "5878829", "revid": "461603", "url": "https://it.wikipedia.org/wiki?curid=5878829", "title": "Ntinos Kouis", "text": ""}
{"id": "5878830", "revid": "461603", "url": "https://it.wikipedia.org/wiki?curid=5878830", "title": "Dinos Kouis", "text": ""}
{"id": "5878831", "revid": "371529", "url": "https://it.wikipedia.org/wiki?curid=5878831", "title": "Reality (James Brown)", "text": "Reality \u00e8 il quarantaduesimo album in studio del cantante statunitense James Brown, pubblicato nel 1974."}
{"id": "5878834", "revid": "461603", "url": "https://it.wikipedia.org/wiki?curid=5878834", "title": "Efthimios Kouloucheris", "text": ""}
{"id": "5878838", "revid": "461603", "url": "https://it.wikipedia.org/wiki?curid=5878838", "title": "Efthym\u012bs Koulour\u012bs", "text": ""}
{"id": "5878842", "revid": "461603", "url": "https://it.wikipedia.org/wiki?curid=5878842", "title": "D\u012bm\u012btr\u012bs Kourbel\u012bs", "text": ""}
{"id": "5878846", "revid": "461603", "url": "https://it.wikipedia.org/wiki?curid=5878846", "title": "Giorgos Koutroubis", "text": ""}
{"id": "5878847", "revid": "1543377", "url": "https://it.wikipedia.org/wiki?curid=5878847", "title": "Patobiologia dell'aterosclerosi", "text": "La patobiologia dell'aterosclerosi ha come oggetto di interesse i fenomeni cellulari e biochimici che costituiscono la base biologica dell'aterosclerosi. La patobiologia rientra cos\u00ec nell'ambito della patogenesi, rispetto alla quale ha un campo di studio pi\u00f9 circoscritto.\nL'aterosclerosi \u00e8 una malattia infiammatoria cronica della tonaca intima delle arterie; l'infiammazione rappresenta la risposta reattiva all'azione patogena protratta delle lipoproteine plasmatiche, con il concorso degli altri fattori di rischio cardiovascolare (CV). Alla patobiologia dell'aterosclerosi prendono parte le cellule della parete arteriosa (endotelio, cellule muscolari lisce, cellule dendritiche, mastociti), alcune cellule ematiche (monociti/macrofagi, linfociti, piastrine), proteine plasmatiche (lipoproteine, fattori della coagulazione), proteine tissutali (proteine della matrice extracellulare dell'intima, enzimi), fattori di crescita e mediatori dell'infiammazione (citochine, chemochine, radicali liberi).\nSpazio subendoteliale.\nLo scenario in cui si svolgono gli eventi iniziali dell'aterogenesi \u00e8 costituito dallo spazio subendoteliale, la sottile regione dell'intima compresa tra la membrana basale dell'endotelio e la lamina elastica interna.\nLa tonaca intima, lo strato pi\u00f9 interno della parete dei vasi sanguigni, \u00e8 composta dall'endotelio, con la sua membrana basale, e dall'esile strato sottoendoteliale; la membrana elastica interna \u00e8 una lamina fenestrata che separa l'intima dalla tonaca media. La lamina elastica interna costituisce una barriera passiva (meccanica) tra intima e media, ma esercita anche un effetto inibitorio sulla migrazione e sulla proliferazione delle cellule muscolari lisce della tonaca media. Il concetto di barriera attiva (biologica) vale a maggior ragione per l'endotelio che tappezza la superficie vasale, le cui cellule svolgono un gran numero di funzioni (vedi voce Endotelio).\nNello spazio subendoteliale sono presenti un certo numero di cellule muscolari lisce, mentre sono assenti fibroblasti, capillari e linfatici. A causa dell'assenza dei capillari, l'apporto di ossigeno all'intima (e alla parte pi\u00f9 interna della media) pu\u00f2 avvenire esclusivamente per diffusione dal lume; ci\u00f2 implica che negli ispessimenti intimali si pu\u00f2 determinare uno stato di relativa ipossia cellulare e una prevalenza del metabolismo anaerobio (glicolisi) nelle cellule intimali, cosicch\u00e9 il pH in queste aree tende ad abbassarsi.\nLo spazio subendoteliale \u00e8 occupato dalla matrice (sostanza) extracellulare (ECM: \"extra-cellular matrix\"), un gel composto da fibre collagene ed elastiche, da glicosaminoglicani o GAGs (polisaccaridi solfatati o, nel solo caso dell'acido ialuronico, non solfatati), da proteoglicani (proteine + GAGs) e da glicoproteine (proteine + brevi oligosaccaridi), quali fibronectina, laminina, tenascina, vitronectina, fibulina e \"bone-related matrix molecules\"; i GAGs in passato erano chiamati mucopolisaccaridi.\nAl microscopio elettronico la ECM appare costituita da un fitto reticolo formato dalle fibre collagene ed elastiche e dai microfilamenti delle glicoproteine. Nella ECM della parete arteriosa sono contenute anche sostanze provenienti dal sangue (piccole proteine, metaboliti, ormoni, enzimi plasmatici) ed enzimi elaborati dalle cellule dell'intima e della media (lipoproteinlipasi, sfingomielinasi, fosfolipasi A2 secretorie e proteasi).\nProteoglicani arteriosi.\nI proteoglicani sono formati da uno scheletro proteico al quale sono legate le catene polisaccaridiche dei GAG solfatati (condroitinsolfato, dermatansolfato ed eparansolfato). I proteoglicani contenuti nella parete arteriosa sono sintetizzati da endotelio, cellule muscolari lisce e macrofagi e possono essere distinti, a seconda della loro localizzazione, in: \"interstiziali\" (versicano, decorina e biglicano, contenenti rispettivamente condroitinsolfato, condroitinsolfato e dermatansolfato, dermatansolfato); \"pericellulari\" (perlecano, contenente eparansolfato); \"cellulari\" (sindecano e glipicano, contenenti eparansolfato); questi ultimi sono inseriti nella membrana plasmatica. L'esame immunoistochimico dimostra che l'intima umana normale \u00e8 particolarmente ricca in versicano, che \u00e8 sintetizzato principalmente da cellule muscolari lisce intimali.\nSebbene i proteoglicani rappresentino soltanto il 1-5 % del peso secco delle arterie, essi svolgono tuttavia funzioni essenziali di natura sia strutturale che biologica:\n1) Nel caso delle funzioni strutturali, i proteoglicani si legano elettrostaticamente con gli altri componenti della ECM e ne organizzano e stabilizzano la struttura, poich\u00e9 connettono tra loro acido ialuronico, proteine fibrose e glicoproteine filamentose. La grande molecola del versicano lega l'acido ialuronico e forma l'impalcatura di base della matrice ECM; le piccole molecole di decorina e biglicano modulano lo spessore delle fibre collagene; il perlecano pericellulare partecipa alla composizione della membrana basale. Grazie alle numerose cariche negative, i proteoglicani trattengono acqua e ioni cos\u00ec da generare, insieme all'acido ialuronico, un gel che riempie l'intero spazio subendoteliale, nel quale sono immerse le glicoproteine e le fibre collagene ed elastiche. Questo gel resiste alle forze compressive della pressione arteriosa e funziona da filtro per le molecole che diffondono dal sangue: con le macromolecole dell'ECM vengono infatti in contatto le lipoproteine plasmatiche che dal sangue penetrano nell'intima.\n2) Le funzioni biologiche dei proteoglicani dipendono dal fatto che essi modulano alcuni processi cellulari (adesione, migrazione e proliferazione), sia interagendo direttamente con recettori cellulari (funzione di segnale), sia legando citochine e fattori di crescita (funzione di serbatoio): il versicano trattiene queste sostanze nella ECM, mentre il perlecano e i proteoglicani di membrana le concentrano nelle immediate vicinanze delle cellule. In seguito alla degradazione della matrice da parte delle metalloproteasi (MMP: \"matrix metalloproteinases\"), i proteoglicani (soprattutto biglicano e decorina) rilasciano le sostanze a s\u00e9 legate e liberano propri frammenti peptidici capaci di avviare una reazione infiammatoria. Tali frammenti funzionano infatti come segnali di pericolo (DAMP: \"damage-associated molecular patterns\") e attivano i recettori PRR (\"pathogen recognition receptors\") esposti sulle cellule dell'immunit\u00e0 innata.\nNelle lesioni aterosclerotiche umane la quantit\u00e0 dei proteoglicani interstiziali aumenta (soprattutto versicano), mentre il contenuto in eparansolfato-proteoglicani diminuisce; inoltre le catene laterali dei condroitinsolfato-proteoglicani hanno una lunghezza maggiore della norma.\nEventi iniziali dell'aterogenesi.\nL'aterosclerosi \u00e8 causata dall'intervento combinato dei fattori di rischio CV con i fattori locali (vedi Aterosclerosi - Eziologia): le lesioni si sviluppano per effetto dell'azione dei primi sui tratti arteriosi predisposti (\"atherosclerosis-prone\") a causa dello stress meccanico generato dalle condizioni emodinamiche locali. Le aree \"atherosclerosis-prone\" costituiscono quindi il terreno sensibile, dal punto di vista funzionale e strutturale, su cui agiscono i fattori di rischio CV. La predisposizione funzionale \u00e8 rappresentata dall'assunzione del fenotipo attivato (proinfiammatorio) da parte delle cellule endoteliali, mentre la predisposizione strutturale \u00e8 costituita dagli ispessimenti adattativi dell'intima.\nGli studi sperimentali hanno ampiamente documentato l'importanza dell'interazione tra fattori sistemici e fattori locali. Nei topi geneticamente predisposti all'aterosclerosi (topi ApoE-/- o LDL-R -/-) sottoposti a dieta aterogena, le lesioni aterosclerotiche si sviluppano dopo 2-3 mesi dall'inizio del regime alimentare. Quando per\u00f2 in questi topi si effettua una preliminare legatura parziale dell'arteria carotide comune, cos\u00ec da produrre un flusso localmente disturbato, le lesioni aterosclerotiche carotidee compaiono dopo sole due settimane dall'inizio della dieta.\nStress emodinamici.\nFlusso arterioso.\nNei tratti vasali rettilinei il flusso ematico ha carattere laminare: \u00e8 cio\u00e8 assimilabile a una serie di strati (lamine) di fluido paralleli all'asse longitudinale del vaso, la cui velocit\u00e0, per effetto dell'attrito, diminuisce quanto pi\u00f9 gli strati sono vicini alla parete; in tal modo il profilo della velocit\u00e0 del flusso mostra una configurazione parabolica (A nella figura), con il valore massimo al centro del vaso e il minimo in adiacenza della parete. Il flusso laminare pu\u00f2 essere unidirezionale, quando mantiene una direzione costante, oppure oscillatorio, quando si alternano direzioni di flusso opposte.\nNei tratti a geometria complessa (es. curvature, biforcazioni, ramificazioni) lo stato laminare \u00e8 sostituito da altre tipologie di flusso, nelle quali variano, sia nel tempo che nello spazio, la velocit\u00e0 e la direzione: \"flusso disturbato\", in cui sono presenti locali inversioni di direzione, separazione di correnti di flusso e zone di ricircolo (vortici); \"flusso turbolento\", in cui la velocit\u00e0 e la direzione variano continuamente; \"flusso complesso\", in cui le caratteristiche del flusso sono difficili da determinare. La localizzazione delle lesioni aterosclerotiche \u00e8 strettamente legata alla presenza di flusso disturbato o turbolento, mentre il flusso laminare unidirezionale esercita un'azione protettiva (vedi Aterosclerosi).\nForze emodinamiche.\nLa corrente ematica esercita sulla parete vasale due forze (F) emodinamiche principali aventi entrambe carattere pulsatorio (ciclico): attrito e pressione idrostatica. La forza di attrito ha direzione parallela alla superficie interna dell'arteria, mentre la pressione idrostatica (pressione arteriosa) ha direzione perpendicolare a detta superficie.\nQueste forze danno luogo a due tipi di sforzi (F/Aarea): stress da attrito (\"shear stress\" o WSS: \"wall shear stress\") e stress o tensione circonferenziale (stiramento della parete). Lo \"shear stress\" \u00e8 uno sforzo parallelo all'asse longitudinale del vaso, \u00e8 prodotto dall'attrito del flusso sull'intima e interessa esclusivamente le cellule endoteliali; lo \"shear stress\" arterioso fisiologico (10-70 dyn/cm2; valore medio 15-20 dyn/cm2) promuove la liberazione dall'endotelio di mediatori vasodilatatori, antitrombogeni e antiaterogeni (es. prostaciclina e ossido di azoto: NO) (vedi Endotelio). Lo stress circonferenziale \u00e8 lo sforzo tensivo prodotto dalla pressione idrostatica ematica (pressione arteriosa) e ha direzione parallela alla circonferenza del vaso, per cui interessa l'intera parete vasale: intima, media e avventizia e le cellule che le costituiscono, rispettivamente, endotelio, cellule muscolari lisce e fibroblasti. Lo stress circonferenziale aortico \u00e8 circa centomila volte pi\u00f9 grande dello \"shear stress\" (1-2 \u00d7 106\u00a0dyn/cm2) e pu\u00f2 raggiungere un'intensit\u00e0 tale da provocare la rottura di una placca ateromatosa.\nFlusso e aterosclerosi.\nUna gran mole di studi ha identificato negli stress emodinamici la relazione fisiopatologica tra flusso e lesioni aterosclerotiche.\nDue sono le teorie pi\u00f9 accreditate: nella \"\"teoria del trasporto di massa\" (Keller, 1969) si avanza l'ipotesi che il flusso disturbato prolunghi il tempo di contatto tra i costituenti del sangue (es. lipoproteine plasmatiche) e la parete arteriosa ed eserciti forze convettive che ne favoriscono la penetrazione nell'intima; nella \"teoria dello stress emodinamico\"\" l'anello di congiunzione tra alterazioni del flusso e aterogenesi \u00e8 riconosciuto negli stress emodinamici: per Fry (1969) risultava dannoso lo \"shear stress\" troppo elevato, mentre per Caro (1969) il ruolo principale era del ridotto \"shear stress\" . Le teorie del trasporto di massa e dello stress emodinamico non sono mutualmente esclusive, ma verosimilmente agiscono sinergicamente.\nA partire dagli anni 60, l'uso di modelli artificiali ha consentito di riprodurre sperimentalmente le condizioni emodinamiche locali. Due studi sono stati fondamentali: Caro (1971), dopo avere constatato che negli adulti l'aterosclerosi predilige la zona prossimale (il contorno superiore) agli orifici dei rami dell'aorta e tende a risparmiare quella distale (inferiore), ha dimostrato che le regioni risparmiate dalle lesioni erano esposte a uno \"shear stress\" pi\u00f9 elevato; Ku (1985), utilizzando modelli della biforcazione carotidea, ha attestato l'importanza del flusso oscillatorio e ha proposto l'impiego del parametro OSI (\"Oscillatory Shear Index\"). Heather, partendo dalla considerazione che una frequenza cardiaca maggiore di 83 bpm (battiti per minuto) costituisce un fattore di rischio CV, ha dimostrato che l'aumento della frequenza del flusso pulsatile attiva \"in vitro\" geni proinfiammatori; la risposta \u00e8 pi\u00f9 marcata in caso di flusso pulsante oscillatorio ad alta frequenza.\nSulla base dei dati sperimentali e di quelli \"in vivo\" con metodiche Doppler, \u00e8 risultato evidente che ai fini dell'aterogenesi hanno importanza: lo \"shear stress\" &lt;4 dyn/cm2 (energia cinetica localmente ridotta), lo \"shear stress\" oscillatorio (rapide inversioni cicliche di flusso), lo stress circonferenziale elevato (pressione arteriosa elevata) e l'accentuazione del normale carattere pulsatorio del flusso: un'eccessiva variazione della differenza di pressione tra sistole e diastole ha un effetto pro-aterogeno. In questo senso acquista valore patogenetico la riduzione di elasticit\u00e0 delle arterie con l'invecchiamento, poich\u00e9 essa accresce il picco sistolico e il gradiente di pressione tra sistole e diastole e favorisce l'inversione di flusso durante la diastole.\nL'aterosclerosi si localizza di preferenza nel tratto infrarenale dell'aorta, dove il flusso \u00e8 bidirezionale e lo \"shear stress\" \u00e8 oscillatorio, mentre \u00e8 meno colpito il tratto toracico, caratterizzato da un flusso unidirezionale (anterogrado). In effetti in condizioni di riposo nell'aorta infrarenale e nelle arterie femorali si osserva normalmente un'inversione del flusso nella fase iniziale della diastole: quando l'onda del flusso anterogrado incontra le resistenze delle arterie periferiche, si riflette all'indietro. In questo modo, durante l'intero ciclo cardiaco, si registra un flusso anterogrado in sistole, un flusso retrogrado all'inizio della diastole e un flusso anterogrado durante la parte restante della diastole. Durante l'esercizio fisico questo flusso retrogrado tende a scomparire a causa della dilatazione dei vasi arteriosi periferici; anche la velocit\u00e0 di flusso aumenta.\nIl segmento pi\u00f9 gravemente colpito \u00e8 la parete posteriore del tratto infrarenale dell'aorta. Tra la regione soprarenale dell'aorta e quella infrarenale esistono nell'uomo significative differenze nelle caratteristiche del flusso. Innanzitutto, nell'aorta soprarenale il flusso ha una portata maggiore ed \u00e8 essenzialmente anterogrado (scarsa o assente inversione di flusso durante la diastole). La sottrazione di flusso ad opera dei principali rami aortici sottodiaframmatici anteriori, e soprattutto delle arterie renali, causa una riduzione della portata del flusso in corrispondenza della parete posteriore dell'aorta infrarenale. Ci\u00f2, insieme con la tendenza del diametro dell'aorta infrarenale ad aumentare con l'et\u00e0, determina un'importante inversione di flusso in diastole. Alle caratteristiche generali del flusso infrarenale, si aggiunge la presenza della curvatura dell'aorta (leggermente convessa in avanti, secondo la curvatura del rachide, e obliqua da sinistra a destra nel portarsi nel piano mediano), per cui il flusso viene spinto dalla forza centrifuga verso la parete anteriore dell'aorta, cosicch\u00e9 la velocit\u00e0 del flusso in prossimit\u00e0 della parete posteriore risulta pi\u00f9 bassa. Per queste ragioni le pareti posteriore e laterali dell'aorta infrarenale, dove la velocit\u00e0 del flusso \u00e8 minore, corrispondono alle principali sedi di ispessimento intimale e di aterosclerosi.\nNella carotide interna, per effetto della bassa resistenza della circolazione cerebrale, il flusso si mantiene sempre anterogrado, sia in sistole che in diastole. Tuttavia in corrispondenza del tratto dilatato prossimale della carotide interna (bulbo carotideo) si crea una regione di separazione di flusso: lungo la parete laterale del bulbo carotideo il flusso diviene disturbato, con zone di ricircolo.\nStress emodinamici e disfunzione endoteliale.\nLe cellule endoteliali possiedono una serie di meccanocettori capaci di rilevare le variazioni di intensit\u00e0, direzione e frequenza degli stress meccanici e di tradurre gli stimoli meccanici in segnali biochimici intracellulari che interagiscono con i fattori di trascrizione genica; di conseguenza questi stress modulano la funzione endoteliale e sono responsabili del tono e del rimodellamento vasale, il cui fine fisiologico \u00e8 quello di mantenere gli stress nei limiti normali attraverso adattamenti del diametro vasale e dello spessore della parete.\nSono stati identificati diversi meccanorecettori: glicocalice, giunzioni aderenti intercellulari, giunzioni focali endotelio-ECM, caveole, cilia primarie, variazioni di fluidit\u00e0 della membrana cellulare (passaggio dallo stato fluido ordinato a quello fluido disordinato: vedi voce membrana cellulare) e una serie di recettori cellulari (recettori accoppiati a proteine G e recettori tirosin chinasici) che verrebbero attivati indipendentemente dal legame con il loro ligando specifico. Il flusso disturbato \u00e8 anche in grado di modificare direttamente il DNA: Un campo di recentissime ricerche \u00e8 quello dei microRNA (miRNA), RNA non codificanti che si legano all'RNA messaggero e ne inibiscono la traduzione o ne provocano la degradazione: nelle cellule endoteliali i miRNA regolano la migrazione, l'angiogenesi e l'infiammazione.\nGli studi \"in vitro\" su cellule endoteliali aortiche o venose, hanno confermato che gli stress meccanici sono in grado di modulare l'assemblaggio del citoscheletro e la morfologia cellulare, l'espressione genica e la funzione cellulare. Quando le cellule endoteliali sono esposte a un flusso laminare unidirezionale continuo per un numero adeguato di ore (10-24 h), esse assumono una forma allungata e si allineano secondo la direzione del flusso, presentano un citoscheletro ben organizzato, producono sostanze vasodilatatrici (PGI2 e NO) e sviluppano un fenotipo antinfiammatorio, antiossidativo e antiproliferativo. Al contrario se queste cellule sono soggette a ripetute inversioni della direzione del flusso, esse non si allineano, mostrano un citoscheletro disorganizzato, hanno un glicocalice meno spesso, vanno frequentemente incontro ad apoptosi e a mitosi, esprimono un fenotipo pro-infiammatorio e pro-ossidativo e sintetizzano nuova matrice subendoteliale. Simili risultati si hanno negli studi sugli animali.\nGli studi sugli animali hanno dimostrato che nei tratti arteriosi sottoposti a stress emodinamici \u00e8 normalmente presente uno stato di infiammazione cronica a bassa intensit\u00e0, in cui vi \u00e8 attivazione endoteliale (con espressione di molecole adesive, citochine e chemochine) e modesta infiltrazione subendoteliale di macrofagi, linfociti T e cellule dendritiche. Questo stato infiammatorio cronico \u00e8 autolimitante e non progredisce, a meno che non coesistano fattori di rischio CV.\nEmodinamica ed effetti antiaterogeni dell'attivit\u00e0 fisica.\nL'attivit\u00e0 fisica regolare riduce il rischio di morte CV di oltre il 40%. Tale beneficio \u00e8 legato in parte a effetti indiretti su altri fattori di rischio CV (peso corporeo, pressione arteriosa, resistenza insulinica, fumo), in parte a effetti diretti sul sistema cardio-circolatorio. Questi ultimi sono il prodotto degli stimoli emodinamici ripetitivi sulla parete arteriosa, in forma di shear stress e di pressione transmurale. Ne \u00e8 indizio il miglioramento della vasodilatazione flusso-mediata indotto dall'esercizio fisico.\nIspessimenti adattativi intimali.\nGli stress emodinamici sono responsabili di disfunzione endoteliale (es. aumento della permeabilit\u00e0) e alterazioni strutturali della parete, in particolare dell'ispessimento dell'intima (ispessimento adattativo intimale) che, pur essendo espressione del normale rimodellamento arterioso, viene considerato elemento determinante nello sviluppo dell'aterosclerosi umana.\nGli ispessimenti sono costituiti dalla iperplasia dei normali elementi della parete arteriosa (connettivo e cellule muscolari lisce) e rappresentano la risposta adattativa che tende a ridurre il diametro del vaso (per riportare lo \"shear stress\" entro valori fisiologici) e ad aumentare lo spessore e la resistenza della parete (per contrastare un eccessivo stress circonferenziale). La loro formazione \u00e8 dovuta all'attivazione di una variet\u00e0 di geni proaterogeni nelle cellule endoteliali, tra i quali quelli coinvolti nella sintesi delle selettine E e P, del fattore chemiotattico per i monociti (MCF-1) e del fattore di crescita piastrinico (PDGF). Quest'ultimo richiama nell'intima le cellule muscolari lisce della media, che sintetizzano nuova matrice extracellulare.\nGli ispessimenti fisiologici (privi di depositi lipidici) iniziano a formarsi durante la vita fetale sotto lo stimolo delle forze emodinamiche locali e alla nascita sono evidenti, sebbene con differenti gradi di sviluppo, in tutti i neonati, soprattutto nei punti di biforcazione delle arterie e degli osti dei loro rami. Lo studio di Stary su sezioni di aorta e coronarie di oltre 600 individui di et\u00e0 compresa da 0 a 39 anni, deceduti per cause accidentali, ha confermato l'esistenza di ispessimenti intimali fin dalla nascita e l'accumulo preferenziale di lipoproteine plasmatiche e macrofagi in queste sedi. In uno studio di Ikari, gli ispessimenti intimali delle coronarie erano rilevabili nel 33% dei feti di 8 mesi e nel 100% dei neonati di 3 mesi.\nNakashima ha effettuato un esame microscopico di preparati di coronarie di 38 bambini e giovani adulti giapponesi (7-49 anni) con normali valori di colesterolo totale e di trigliceridi, deceduti per cause non cardiache. L'obiettivo \u00e8 stato l'individuazione degli eventi precoci dell'aterosclerosi, con particolare attenzione alla matrice extracellulare. Sono stati utilizzati anticorpi marcati per: lipoproteine plasmatiche (apo-B), lipidi ossidati (fosfatidilcolina ossidata), componenti della matrice extracellulare (biglicano, decorina ed elastina), cellule muscolari lisce (actina) e fattore chemiotattico per i monociti (MCP-1). I depositi extracellulari di lipoproteine sono stati rinvenuti principalmente nello strato profondo degli ispessimenti, tra le cellule muscolari lisce intimali e i proteoglicani, in coincidenza con la localizzazione della decorina e del biglicano. I macrofagi farebbero la loro comparsa in un secondo momento, sotto lo stimolo chemiotattico delle lipoproteine modificate e delle chemochine, per andare a localizzarsi soprattutto negli strati superficiali dell'intima, subito al di sopra dei \"pools\" lipidici, dove era concentrata la chemochina MCP-1. Questi eventi darebbero luogo alla formazione degli \u201cispessimenti intimali patologici\u201d (PIT), da Virmani considerati la vera lesione iniziale dell'aterosclerosi.\nI PIT si caratterizzano per i piccoli depositi lipidici ai confini con la tonaca media, per la perdita di cellule muscolari lisce per apoptosi e per la prevalenza di versicano, biglicano, decorina e acido ialuronico. La successiva infiltrazione dei macrofagi nella compagine dei PIT darebbe l'avvio alla progressione delle lesioni (fibroateroma). Secondo la convinzione di Virmani i PIT rappresenterebbero le strie lipidiche con tendenza alla progressione. In questo caso potrebbe essere proprio il fatto che i PIT sono poco visibili (perch\u00e9 localizzati profondamente nell'intima) a creare un'apparente discrepanza tra la localizzazione anatomica delle strie lipidiche e quella delle placche fibrose.(vedi Aterosclerosi - Anatomia microscopica).\nRitenzione delle lipoproteine plasmatiche.\nDiffusione delle lipoproteine plasmatiche nell'intima.\nIn condizioni fisiologiche le lipoproteine plasmatiche diffondono attraverso l'endotelio arterioso per la massima parte (90%) in corrispondenza delle giunzioni intercellulari \u201cincontinenti\u201d (\"leaky\") tra le cellule endoteliali in mitosi o in degenerazione; solo una piccola percentuale (10%) si serve del trasporto tramite le vescicole delle cellule endoteliali (transcitosi) (vedi Endotelio - Permeabilit\u00e0). Il loro passaggio attraverso le normali giunzioni intercellulari \u00e8 invece pressoch\u00e9 nullo, a causa delle notevoli dimensioni della molecola di LDL (20-30\u00a0nm). I chilomicroni sono troppo grandi (&gt;500\u00a0nm) per penetrare nell'intima e quindi non sono aterogeni; le particelle rimanenti o IDL (circa 100\u00a0nm) attraversano con difficolt\u00e0 la barriera endoteliale, ma il fatto che esse contengano una quantit\u00e0 di colesterolo alcune decine di volte superiore alle LDL rende ragione della loro potenzialit\u00e0 aterogena.\nStudiando la cinetica fisiologica del flusso delle LDL marcate con 125I o con tiramina-cellobiosa nella parete dell'aorta toracica di conigli, Carew ha accertato che circa il 75% delle LDL penetrate dal plasma nella parete lascia di nuovo il vaso per diffusione (verso il lume o verso i capillari della tonaca avventizia), mentre il 10% viene degradato nell'intima e il 15% nella media-avventizia. Nei tratti arteriosi \"athrosclerosis-prone\" la permeabilit\u00e0 alle macromolecole \u00e8 superiore rispetto ai tratti \"atherosclerosis-resistant\" e ci\u00f2 \u00e8 stato messo in rapporto con il pi\u00f9 elevato numero di mitosi, sebbene potrebbe avere una certa importanza anche la modulazione che il flusso esercita sulla sintesi delle molecole delle giunzioni intercellulari e sul glicocalice. Per la permeabilit\u00e0 delle VLDL vedi Zilversmit; per le cosiddette \u201c\"small\" \"LDL\"\u201d, altamente aterogene, vedi Rizzo.\nIn condizioni di ipercolesterolemia, la penetrazione delle LDL nell'intima aumenta ulteriormente, sia per effetto del gradiente di concentrazione plasma-intima, sia per la maggiore permeabilit\u00e0 dell'endotelio disfunzionale; anche il fumo aumenta la permeabilit\u00e0 per effetto della degenerazione delle cellule endoteliali. Tuttavia, l'accumulo delle LDL nell'intima non \u00e8 dovuto tanto alla permeabilit\u00e0 endoteliale, quanto al loro legarsi alle proteine della matrice extracellulare, legame che intrappola LDL e ne prolunga il tempo di residenza \"in situ\" e, quindi, la possibilit\u00e0 di una loro alterazione chimico-fisica in senso pro-aterogeno.\nUn'interessante ipotesi, basata sui dati immuno-istochimici, suggerisce la possibilit\u00e0 che l'ingresso delle LDL negli ispessimenti adattativi intimali avvenga di preferenza attraverso capillari neoformati dai \"vasa vasorum\"; per la discussione esaustiva delle teoria vedi Subbotin.\nInterazione lipoproteine-matrice extracellulare.\nTre elementi della ECM condizionano la ritenzione delle lipoproteine plasmatiche: 1) la composizione biochimica della matrice extracellulare, con le sue trasformazioni con l'et\u00e0 e con le condizioni predisponenti (\"atherosclerosis-prone areas\" e ispessimenti intimali): le molecole della matrice mostrano differenze a seconda che si tratti di lesioni avanzate, ispessimenti adattativi intimali (DIT: \"diffuse intimal thikening\") o \"atherosclerosis-resistant areas\"; 2) la presenza di enzimi (lipasi e proteasi) nell'interstizio; 3) il pH dell'ambiente subendoteliale. Le variazioni delle dimensioni, del contenuto lipidico e del grado di ossidazione delle LDL hanno influenza sul legame lipoproteine-proteoglicani. L'acidificazione dell'ambiente interstiziale, soprattutto in presenza di infiammazione, favorisce le modificazioni proaterogene delle LDL.\nLa ritenzione dei lipidi nell'intima inizia con l'interazione ionica tra le regioni cariche positivamente della componente proteica (Apo-B 100) delle lipoproteine plasmatiche con proteoglicani, fibronectina e collageno. I legami ionici si formano soprattutto tra apoB e i gruppi solfato dei condroitinsolfato-GAG interstiziali (versicano e biglicano). Il legame ai proteoglicani \u00e8 favorito da alcuni enzimi presenti nella ECM: maggiormente studiate sono state le lipoproteinlipasi, le fosfolipasi A2 secretorie (sPLA2) e le sfingomielinasi. Le lipoproteinlipasi svolgono un'azione enzimatica di tipo idrolitico sulle lipoproteine, ma oltre a questa \u00e8 stato dimostrato che esse sono capaci di legarsi ai GAG, per cui possono comportarsi da ponte tra la molecola lipoproteica e i proteoglicani, contribuendo al processo della ritenzione. Gli enzimi lipolitici da una parte aumentano l'affinit\u00e0 delle LDL per il legame con i proteoglicani, dall'altra favoriscono la formazione di aggregati lipoproteici. L'attivit\u00e0 idrolitica delle sPLA2 libera dalle lipoproteine native o ossidate e dalla superficie delle membrane cellulari lipidi bioattivi e proinfiammatori: acidi grassi non esterificati (NEFA), acido arachidonico, lisofosfolipidi (lisofosfatidilcolina), liso-PAF (\"liso-platelet acting factor\"), acidi grassi ossidati (ox-NEFA).\nAggregazione delle lipoproteine.\nNella fase precocissima, i modesti depositi lipoproteici non alterano la struttura dell'intima e non possono essere svelati n\u00e9 con la microscopia ottica ad alta risoluzione, n\u00e9 con il microscopio elettronico, a meno di un'immuno-marcatura delle LDL. Le LDL si possono osservare soltanto con tecniche particolari (\"freeze-eching\"). Una volta legate alla matrice extracellulare, le lipoproteine plasmatiche subiscono una serie di modificazioni chimiche ad opera degli enzimi ossidativi, delle proteasi e soprattutto degli enzimi lipolitici e vanno incontro ad aggregazione spontanea (agLDL) sotto la spinta di forze idrofobiche. Le LDL modificate dalle sPLA2 manifestano una maggior affinit\u00e0 per i proteoglicani rispetto alle LDL native, una pi\u00f9 spiccata tendenza all'aggregazione e alla fusione, una maggiore suscettibilit\u00e0 alla endocitosi da parte dei macrofagi.\nGli aggregati vengono parzialmente idrolizzati e captati dai macrofagi attraverso una forma particolare di fagocitosi, chiamata da Kruth \"patocitosi\"; essa utilizza un sistema di compartimenti tubuliformi intracellulari connessi con la superficie cellulare, dove vengono in contatto con gli aggregati; la patocitosi appare specifica per particelle idrofobiche di grandi dimensioni. Poich\u00e9 la percentuale di lipoproteine plasmatiche in forma di aggregati \u00e8 molto elevata (in uno studio variava dal 12% all'80% circa, a seconda che si trattasse di \"fatty streaks\" o di ateromi), si ritiene che per la genesi delle \"foam cells\" l'importanza delle agLDL sia pi\u00f9 rilevante di quella delle ox-LDL monomeriche.\nOssidazione delle LDL.\nLe LDL che stazionano a lungo nello spazio subendoteliale subiscono una serie di modificazioni a opera di enzimi e metaboliti (in particolare delle specie reattive dell'ossigeno, o ROS, e dell'azoto, o RNS) prodotti dalle cellule endoteliali, dalle cellule muscolari lisce, dai macrofagi e dai linfociti T.\nInizialmente si ha la perossidazione degli acidi grassi polinsatuti delle LDL, che per\u00f2 interferisce scarsamente con il legame al recettore ApoB100-E (o LDL-R); tali mm-LDL (LDL minimamente ossidate) sono \u201ccavalli di Troia\u201d (Hajjar, 1997), fisicamente simili alle LDL, ma con un carico di macromolecole bioattive che viene introdotto nella cellula con l'endocitosi delle mm-LDL. Nelle fasi successive si generano prodotti lipidici perossidati e prodotti aldeidici (malondialdeide o MDA; 4-idrossinonenale) che possono modificare covalentemente la componente proteica (ApoB100) delle LDL; queste LDL ossidate (ox-LDL) \u201csabotatori cellulari\u201d non vengono pi\u00f9 riconosciute da LDL-R, ma si legano agli \"scavenger receptor\" (SR), in particolare a CD36, SR-A, SR-B1 e LOX-1, e ai \"Toll-Like receptors\" (TLR). Poich\u00e9 gli SR non sono soggetti a inibizione a feedback-negativo, le ox-LDL oltre a introdurre nelle cellule macromolecole attive, causano il progressivo accumulo intracellulare di esteri del colesterolo che sono i responsabili della trasformazione in cellule schiumose o \"foam cells\".\nL'interazione con i recettori LDL-R, TLR e SR (con la conseguente generazione di messaggeri intracellulari, inclusi ROS) e l'introduzione nella cellula di prodotti ossidati sono la base biochimica dell'azione patogena delle LDL. Le ox-LDL esercitano un'azione citotossica diretta e un'azione mitogena; attivano alcuni fattori di trascrizione (es. il fattore di trascrizione redox-sensibile \"nuclear factor kB\" o NF-\u03baB) che inducono l'espressione di geni proinfiammatori e danno l'avvio alla risposta infiammatoria. Nell'endotelio esse inducono l'espressione di molecole adesive per i leucociti (VCAM-1, ICAM-1, E selectina); stimolano la produzione di sostanze chemiotattiche (che in parte rimangono legate alla superficie endoteliale e in parte sono liberate nel subendotelio); favoriscono la sintesi di fattori di crescita per i monociti/macrofagi e per le cellule muscolari lisce; stimolano la sintesi di PAI-1 (\"plasminogen activator inhibitor-1\") e di Fattore tissutale, promuovendo la coagulazione del sangue; stimolano la produzione di endotelina e inibiscono quella di NO, inibendo la vasodilatazione endotelio-dipendente. Sui macrofagi esercitano un effetto chemiotattico diretto, determinano la trasformazione in cellule schiumose e stimolano la produzione di citochine, fattori di crescita e metalloproteasi. Nelle cellule muscolari lisce inducono la sintesi di MCP-1. Infine le ox-LDL attivano le piastrine e ne provocano l'aggregazione.\nRadicali liberi e stress ossidativo.\nTutti i principali fattori di rischio cardiovascolare (ipercolesterolemia, ipertensione, diabete e fumo) causano, con meccanismi biochimici complessi e non completamente determinati, stress ossidativo e deficit di sintesi di ossido di azoto (NO).\nLo stress ossidativo \u00e8 una condizione in cui \u00e8 presente un\u2019eccessiva produzione di specie chimiche reattive dell\u2019ossigeno (ROS), che non pu\u00f2 essere neutralizzata dai normali sistemi antiossidanti dell'organismo (superossido dismutasi, glutatione perossidasi, catalasi e altri antiossidanti non enzimatici, come le vitamine C, E e \u03b2-carotene).\nI ROS includono sia radicali liberi che molecole non radicali. I radicali liberi sono atomi o molecole che contengono almeno un elettrone non appaiato (elettrone dispari, che viene rappresentato graficamente come \"\u2022\") sugli orbitali esterni e hanno quindi spiccata tendenza sia a formare legami con altre specie chimiche, sia a acquistare o cedere elettroni, cos\u00ec da raggiungere una configurazione elettronica pi\u00f9 favorevole dal punto di vista energetico. Per la loro tendenza ad appaiare questi elettroni dispari, i radicali liberi sono altamente reattivi e perci\u00f2 instabili e di vita media molto breve.\nSono ROS radicali l\u2019ossidrile (\u2022OH), il superossido (O2\u2022\u2013) e l\u2019ossido di azoto (\u2022NO), mentre esempi di ROS non radicali sono l\u2019acido ipocloroso (HOCl), il perossinitrito (ONOO\u2013) e il perossido di idrogeno (H2O2). H2O2, pur non avendo elettroni spaiati, reagisce facilmente con sostanze riducenti per dare radicali \u2022OH, una delle pi\u00f9 reattive specie chimiche \"in vivo\", secondo la reazione H2O2 + \"e\" \u00a0\u2192 OH- + \u2022OH; essendo sia lipo- che idrosolubile H2O2 pu\u00f2 penetrare facilmente all\u2019interno delle cellule. Anche ONOO- \u00e8 una fonte di radicali ossidrile, poich\u00e9 si decompone spontaneamente a pH fisiologico in NO2\u2022 e \u2022OH, secondo la reazione ONOO- \u00a0+ H+\u2192 NO2\u2022 + \u2022OH.\nI radicali liberi vengono prodotti dalle cellule vasali residenti e da quelle infiammatorie sia in sede intracellulare che in quella extracellulare: nel primo caso essi si comportano da messaggeri intracellulari e modulano la funzionalit\u00e0 cellulare, nel secondo caso agiscono sulle strutture tissutali. Quando la loro produzione eccede la capacit\u00e0 dei sistemi di neutralizzazione, i radicali liberi divengono causa di disfunzione (es. disfunzione endoteliale) e di danno cellulare e tissutale, in quanto essi reagiscono con carboidrati, lipidi, proteine, acidi nucleici (DNA e RNA) alterandone la struttura ed eventualmente la funzione; inoltre la sottrazione o la cessione di un elettrone alle altre molecole vicine trasforma queste in radicali liberi e innesca cos\u00ec reazioni a catena. I ROS posso interagire con le basi degli acidi nucleici, con gli aminoacidi delle proteine e con i doppi legami degli acidi grassi insaturi.\nIn particolare l'ossidazione di alcuni residui aminoacidici (lisina, arginina, prolina e treonina) determina la carbonilazione delle proteine, cio\u00e8 la creazione di gruppi CO: il contenuto carbonilico delle proteine \u00e8 il \"marker\" dell'ossidazione proteica pi\u00f9 utilizzato. La carbonilazione pu\u00f2 alterare la conformazione della proteina e comprometterne la funzione. Gli acidi grassi polinsaturi (PUFA), contenuti nei fosfolipidi delle membrane cellulari e delle lipoproteine plasmatiche depositate nell'intima, sono estremamente suscettibili all'ossidazione a causa della presenza dei doppi legami (legami insaturi). L'ossidazione dei PUFA da parte dei ROS interessa i ponti metilenici (\u2013CH2\u2013) compresi tra due doppi legami (o gruppi metilenici biallilici: \u2015CH=CH\u2015CH2\u2015CH=CH\u2015) che vengono convertiti in perossidi (lipoperossidi). Alla perossidazione segue la frammentazione dei lipoperossidi in una serie di molecole attive, fra le quali hanno massima importanza alcune aldeidi: malondialdeide (MDA), idrossinonenale (HNE), idrossiesaenale (HHE) e acroleina. Queste possono legarsi covalentemente alle proteine alterandone le funzioni.\nI pi\u00f9 importanti radicali liberi nella patobiologia dell\u2019aterosclerosi sono le specie reattive dell\u2019ossigeno (ROS), dell\u2019azoto (RNS), del cloro (RCS) e dello zolfo (RSS). I principali sistemi enzimatici che generano i ROS all'interno della parete arteriosa includono: NADPH ossidasi (nicotinamide adenin dinucleotide fosfato ossidasi), xantina ossidasi, catena di trasporto degli elettroni mitocondriale, nitrossido sintetasi (NOS).\nLa NADPH ossidasi \u00e8 un enzima di membrana espresso sia nei macrofagi che nelle cellule vasali residenti (endotelio, muscolo liscio e fibroblasti), la cui funzione \u00e8 quella di produrre superossido (O2\u2022\u2013) per riduzione dell'ossigeno (O2). Nelle cellule endoteliali lo \"shear stress oscillatorio\" (\u00b1 3 ~ 5 dyn/cm2) attiva i meccanosensori e stimola l'attivit\u00e0 della NADPH ossidasi e la produzione di O2\u2022\u2013. Il conseguente stress ossidativo compromette anche la funzione della NOS, disaccoppiandola dalla produzione di NO e reindirizzandola verso la formazione di O2\u2022\u2013: in condizioni di stress ossidativo si verifica l'ossidazione della tetraidrobiopterina (BH4), cofattore essenziale della NOS che normalmente trasferisce gli elettroni della reazione all'arginina, consentendo la liberazione di NO; in caso di ossidazione della BH4 gli elettroni vengono invece trasferiti a O2 con formazione di O2\u2022\u2013. Gli ioni O2\u2022\u2013 interagendo con NO hanno anche il duplice sfavorevole effetto di neutralizzare NO e di generare un'altra RNS: ONOO-; da parte sua il disaccoppiamento della NOS ha la duplice conseguenza di limitare la genesi endoteliale di NO e di potenziare quella di O2\u2022\u2013.\nUn'altra fonte di ROS \u00e8 costituita dalla fosforilazione ossidativa mitocondriale. In condizioni fisiologiche circa 1-3% di O2 \u00e8 ridotto da un solo elettrone, invece che da due elettroni, durante la catena respiratoria, cosicch\u00e9 viene normalmente liberata una piccola quantit\u00e0 di O2\u2022\u2013, che spontaneamente o per opera della superossido dismutasi (SOD) si converte in H2O2. In condizioni patologiche si instaura un disaccoppiamento della fosforilazione ossidativa e la produzione di O2\u2022\u2013 mitocondriale (mtROS) aumenta notevolmente. Le stesse ox-LDL sono capaci di stimolare la liberazione di mtROS.\nUna sottopopolazione di macrofagi infiltranti l'intima secerne l'enzima mieloperossidasi (MPO) che utilizza O2\u2022\u2013 come substrato per generare acido ipocloroso (HOCl), attraverso la reazione tra H2O2 e ioni Cl-. HOCl a pH fisiologico si dissocia spontaneamente nell'anione ipoclorito (OCl\u2212), un potente ossidante. Fra i numerosi effetti di HOCl vi sono l'apoptosi delle cellule endoteliali, l'ossidazione di LDL e HDL e l'inibizione del trasporto inverso del colesterolo. Quest'ultima azione \u00e8 la conseguenza dell'ossidazione di residui di tirosina della principale proteina delle HDL: l'ApoA1. La reazione tra LDL e HOCl interessa sia l'ApoB100 che la componente lipidica.\nFoam Cells (cellule schiumose).\nLe \"foam cells\" delle lesioni aterosclerotiche sono macrofagi e cellule muscolari lisce infarcite di lipidi derivati dalla fagocitosi delle LDL modificate, ed eventualmente provenienti anche da piastrine ed eritrociti dei trombi. L'aspetto schiumoso \u00e8 provocato dall'estrazione dei lipidi, contenuti nei vacuoli o nelle gocce citoplasmatiche, ad opera dei solventi organici; con la colorazione con \"oil red O\" i depositi grassosi vengono evidenziati in rosso.\nLe \"foam cells\" possono rimuovere le LDL attraverso diversi tipi di endocitosi: 1) endocitosi recettore-dipendente, che utilizza il recettore LDL-R ed \u00e8 esclusiva per le LDL native e le mm-LDL; 2) fagocitosi, che si serve dei recettori spazzini o scavenger receptor (SR) e rimuove le LDL modificate; 3) pinocitosi ( e macropinocitosi) o endocitosi in fase fluida, che acquisisce dall'esterno piccole quantit\u00e0 di liquidi insieme alle particelle di soluto presenti (Ag-LDL); 4) patocitosi, che impiega la rete di tubuli descritta sopra.\nL'endocitosi mediata da LDL-R \u00e8 soggetta a \"feed-back\" negativo e pertanto l'assunzione di LDL native non influisce sulla formazione delle \"foam cells\": quando la concentrazione intracellulare di colesterolo libero diviene eccessiva, la sintesi di LDL-R viene inibita e cos\u00ec l'endocitosi delle LDl native si arresta. Negli studi \"in vitro\" non \u00e8, infatti, di solito possibile provocare la formazione di \"foam cells\" con l'esposizione alle LDL native (anche se esse possono essere captate con la pinocitosi). Al contrario la fagocitosi delle ox-LDL tramite SR non \u00e8 soggetta ad alcun controllo, per cui questa \u00e8 la via maestra per la genesi delle \"foam cells\": l'80-90% della fagocitosi delle ox-LDL \u00e8 effettuata dagli \"scavenger receptors\" SR-A1 e CD36 (\"fatty acid translocase\"). Le ox-LDL contengono \"profili molecolari associati al danno\" (\"Damage Associated Molecular Patterns\" o DAMP) che vengono riconosciuti dai recettori \"Toll-Like\" 2 e 4 (TLR). Le mm-LDL si legano sia a LDL-R che a TLR-4. Il legame mm-LDL con TLR-4 stimola la macropinocitosi e contribuisce significativamente alla genesi delle \"foam cells\".\nLe vescicole generate dall'endocitosi riversano il loro contenuto nei lisosomi, dove le idrolasi acide lisosomiali (lipasi acida lisosomiale, LAL) degradano le LDL; gli esteri del colesterolo sono idrolizzati in acidi grassi e colesterolo libero. Le ag-LDL possono essere idrolizzate direttamente in ambiente extracellulare per la secrezione degli enzimi lisosomiali; il fenomeno \u00e8 stato indicato come \"sinapsi lisosomiale\". Il colesterolo libero pu\u00f2 quindi seguire due distinte vie metaboliche. Nella prima, esso si localizza nella membrana plasmatica per essere ceduto alle HDL. Questa via di efflusso richiede la partecipazione di alcuni recettori: ABCA1, che cede il colesterolo alle apoA1 libere, oppure ABCG1 e SR-B1, che utilizzano come accettori le HDL; in questo modo \u00e8 impedito che i macrofagi vengano sovraccaricati di colesterolo. In alternativa, il colesterolo libero pu\u00f2 essere accumulato nella cellula in forma di esteri\u00a0inerti. In questo caso il colesterolo libero entra nel reticolo endoplasmatico, nel quale viene riesterificato, ad opera dell'enzima Acil-coenzima A:colesterol-aciltransferasi\u20101 (ACAT1), in esteri del colesterolo che vengono immagazzinati nel citoplasma come gocce lipidiche: dal loro accumulo si formano le \"foam cells\". Il colesterolo di deposito pu\u00f2 essere parzialmente rimosso grazie all'intervento dell'enzima CEH (cholesteryl ester hydrolase) che idrolizza gli esteri del colesterolo in colesterolo libero, che pu\u00f2 essere poi ceduto poi alle HDL.\nCome detto sopra, l'interazione LDL modificate-recettori d\u00e0 l'avvio alla produzione di numerose molecole pro-infiammatorie, radicali liberi dell'ossigeno e dell'azoto (ROS e RNS) e enzimi proteolitici (metalloproteasi); queste ultime indeboliscono la cappa fibrosa dell'ateroma e ne favoriscono l'ulcerazione. Infine, l'eccesso di colesterolo libero ha un effetto citotossico: la sua concentrazione nelle membrane cellulari altera la funzione di enzimi e recettori; nel reticolo endoplasmatico puo\u2019 attivare la risposta UPR (\"uncoupled protein response\") che conduce all apoptosi della cellula; la cristallizzazione intracellulare del colesterolo determina danni meccanici delle membrane e infiammazione: la rottura dei lisosomi comporta l'attivazione degli infiammasomi, complessi multiproteici che producono interleuchina 1\u03b2 (IL1\u03b2).\nFormazione dei depositi lipidici.\nComplesse ricerche con tecniche sofisticate, come la spettroscopia a risonanza magnetica (MRS), si sono occupate delle caratteristiche fisico-chimiche dei lipidi della placca, con particolare attenzione verso i punti di fusione liquido cristallino-liquido e le separazioni di fase tra colesterolo libero, colesterolo esterificato (circa il 50% dei lipidi della placca) e fosfolipidi., Nella fase liquida le molecole hanno una disposizione totalmente disordinata e possiedono la pi\u00f9 alta libert\u00e0 di movimento; allo stato liquido-cristallino le molecole hanno una disposizione ordinata, ma mantengono una certa libert\u00e0 di movimento; nella fase cristallina le molecole sono rigidamente ordinate e immobili. La fase in cui si trovano le molecole lipidiche dipende (oltre che da concentrazione, temperatura, pressione e pH) dalla loro struttura, in particolare dalla lunghezza degli acidi grassi e dalla rigida struttura policiclica del colesterolo, e dalla formazione di legami intermolecolari che limitano i movimenti (vedi voci Membrana cellulare e Fosfolipide).\nI lipidi del \"core\" della placca si trovano nelle fasi cristallina (cristalli di colesterolo monoidrato o libero), liquido-cristallina (vescicole multilamellari di colesterolo libero-fosfolipidi) e liquida (gocce di colesterolo esteificato).\nI cristalli di colesterolo possono avere un'origine sia intra- che extra-cellulare. I cristalli extracellulari di colesterolo attivano il complemento, che ne determina l'opsonizzazione e ne consente la fagocitosi dai macrofagi tramite il relativo recettore CR3. I cristalli di colesterolo sono in grado di indurre la sintesi di citochine proinfiammatorie da parte dei macrofagi che li fagocitano, di causare danni delle membrane lisosomiali e necrosi delle \"foam cells\"; inoltre con il passaggio dalla fase fluida a quella cristallina provocano un aumento di volume del \"core\" e danneggiano meccanicamente la cappa fibrosa, arrivando anche a perforarla.\nAlla formazione del \"core\" delle lesioni aterosclerotiche avanzate concorrono i detriti (lipidi e proteine) delle cellule schiumose apoptosiche e dei globuli rossi stravasati in caso di emorragie intraplacca (vedi Aterosclerosi). Insieme a una cappa fibrosa sottile (&lt;65 \u00b5m), alle microcalcificazioni, all'infiltrazione macrofagica e alle emorragie intraplacca, un \"core\" lipidico voluminoso (&gt;40% del volume della placca) costituisce uno dei fattori di rischio di rottura degli ateromi.\nCalcificazione.\nFrequentemente si rinvengono aree di calcificazione che possono presentarsi in forma di granuli (microcalcificazioni o \"spotty calcifications\") o, meno spesso, di macrocalcificazioni (\"lamellar calcifications\") con l'aspetto di scaglie dure e friabili o di schegge acuminate o, talora, di vere e proprie aree di ossificazione (vedi Aterosclerosi).\nResponsabili della calcificazione (precipitazione di fosfato di calcio nell'intima in forma di cristalli di idrossiapatite) sembrano essere sia le vescicole apoptosiche derivate dalla necrosi delle \"foam cells\" (la cui membrana ricca di fosfolipidi permette la nucleazione dell'apatite), sia le cellule muscolari lisce, cellule capaci di pluripotenzialit\u00e0 morfologica e funzionale, tanto da poter acquisire un fenotipo fibroblastico e anche simil-osteoblastico, esprimendo \"markers\" della linea osteoblastica (fosfatasi alcalina, osteocalcina, osteopontina, Runx2 e Cbfa-1). Sembrerebbe essere in causa una specifica sottopopolazione di cellule muscolari lisce della media indicata come \"cellule vascolari calcificanti\". Sotto la spinta di numerosi stimoli (LDL modificate, citochine, stress ossidativo) dalle cellule muscolari lisce si distaccano per gemmazione, come nel caso degli osteoblasti, vacuoli (vescicole della matrice) capaci di accumulare al loro interno calcio fino alla formazione dei primi cristalli di idrossiapatite di calcio. Questi cristalli intravacuolari liberati in sede extracellulare costituirebbero il primo nucleo per la crescita dei cristalli, bypassando il controllo dei naturali inibitori della mineralizzazione (fetuina-A, proteina della matrice GIa o MPG)."}
{"id": "5878849", "revid": "1591878", "url": "https://it.wikipedia.org/wiki?curid=5878849", "title": "Carlo Antonio Litta Biumi", "text": "Biografia.\nEntr\u00f2 in giovent\u00f9 al Collegio Clementino di Roma dedicandosi allo studio delle Scienze matematiche e della geografia.\nDal marzo 1807 fu guardia d'onore e poi tenente del corpo ingegneri-geografi del corpo topografico della Guardia Reale Italiana, partecip\u00f2 alle campagne dell'esercito napoleonico del 1809 e del 1813-14 (si parla anche di un suo ruolo di emissario di Napoleone mentre questi era in esilio all'Elba), rassegnando le dimissioni alla caduta del Regno d\u2019Italia napoleonico.\nSe pur di nobile famiglia (era fratello di Pompeo, storico, militare e politico italiano), si dedic\u00f2 ad attivit\u00e0 produttive tipiche della borghesia in ascesa, tra cui la produzione di seta e di stoviglie in terracotta sfruttando le risorse dei suoi possedimenti terrieri.\nPer anni fu primo deputato del paese di Lurago Marinone. Fu insignito del titolo di Cavaliere del Sovrano Militare Ordine di Malta.\nCultore di studi topografici, fu geografo dell'Istituto Lombardo e dell'Imperiale Regio Istituto Geografico Militare a Milano.\nProprio perch\u00e9 ritenuto un valente studioso di topografia, fu coinvolto da Carlo Cattaneo nella redazione de \"Il Politecnico\" e delle \"Notizie naturali e civili su la Lombardia.\" Figura tra gli autori nel catalogo della sua biblioteca. Carte, manoscritti e schizzi topografici dello studioso sono conservati nella Biblioteca di Studi Umanistici dell'universit\u00e0 di Pavia.\nOpere.\nPer quanto riguarda la \"Nuova carta d'Italia in 84 fogli\" presentata nei prospetti del 1829 e 1838 \",\" essa \u00e8 rimasta incompleta ed inedita: le bozze di una cinquantina circa di carte manoscritte sono state acquisite dall\u2019Universit\u00e0 di Pavia che le conserva unitamente a due manoscritti dello stesso autore sull\u2019interpretazione geografica dell\u2019Odissea di Omero e ad alcune lettere."}
{"id": "5878850", "revid": "1494169", "url": "https://it.wikipedia.org/wiki?curid=5878850", "title": "Lavelli", "text": ""}
{"id": "5878851", "revid": "1884099", "url": "https://it.wikipedia.org/wiki?curid=5878851", "title": "Sistema di tracciamento", "text": "Generalmente un sistema di tracciamento (in lingua inglese tracking system) \u00e8 uno strumento che tiene traccia degli utilizzatori di un servizio a volte finalizzato alla profilazione dell'utente. Pu\u00f2 essere parte integrante di sistemi organizzativi (da un'anagrafe ad un bitTorrent tracker) oppure pu\u00f2 essere parte non-integrante (fino a diventare anti-funzionalit\u00e0) di qualsiasi altro servizio come ad esempio il tracciamento degli utenti a finalit\u00e0 statistiche o per effettuare marketing mirato (come in strumenti di web analytics come Piwik).\nPrivacy e sorveglianza.\nNell'ambito dell'informatica si \u00e8 soventemente abusato dei sistemi di tracciamento. Ad esempio i sistemi di web analytics, largamente diffusi, non sono tecnicamente necessari al funzionamento di un sito web eppure, secondo un'indagine di W3Techs, tecnologie non-libere come Google Analytics sono utilizzate da pi\u00f9 dell'80% dei primi 10 milioni di siti web presi in esame. Se un servizio (un software o un sito web) utilizza un sistema di tracciamento di terze parti, il gestore di quest'ultimo ha accesso a dati personali su tutti gli utenti del servizio e potenzialmente anche a dati sensibili.\nQuando alcuni software implementano complessi sistemi di tracciamento degli utenti senza concedere di verificare in cosa consistono le informazioni raccolte e dove vengono eventualmente inviate, non \u00e8 raro che si verifichino abusi nel trattamento della privacy dell'utente, come \u00e8 nel caso degli spyware.\nLa Free Software Foundation mantiene un documento dove si \u00abprova a tenere traccia di casi chiaramente dimostrati di software proprietario che spia o traccia i propri utenti\u00bb, arrivando a generalizzare malware, spyware e software proprietario."}
{"id": "5878852", "revid": "287204", "url": "https://it.wikipedia.org/wiki?curid=5878852", "title": "Sakis Kouvas", "text": ""}
{"id": "5878855", "revid": "287204", "url": "https://it.wikipedia.org/wiki?curid=5878855", "title": "Michalis Kritikopoulos", "text": ""}
{"id": "5878863", "revid": "461603", "url": "https://it.wikipedia.org/wiki?curid=5878863", "title": "Sotirios Kyrgiakos", "text": ""}
{"id": "5878867", "revid": "224230", "url": "https://it.wikipedia.org/wiki?curid=5878867", "title": "Le lance", "text": ""}
{"id": "5878870", "revid": "110157", "url": "https://it.wikipedia.org/wiki?curid=5878870", "title": "Campionato europeo di calcio femminile Under-19 2002", "text": "Il Campionato europeo di calcio femminile Under-19 2002 \u00e8 stata la 5\u00aa edizione del torneo organizzato con cadenza annuale dall'Union of European Football Associations (UEFA) riservato alle rappresentative nazionali di calcio femminile giovanili dell'Europa, le cui squadre sono formate da atlete al di sotto dei 19 anni, la prima in questa fascia d'et\u00e0 dopo quattro edizioni riservate alle Under-18, in questa edizione dopo il 1\u00ba gennaio 1983.\nLa fase finale si \u00e8 disputata in Svezia, dal 2 al 12 maggio 2002, che vedeva ammesse, per la prima volta, otto squadre, con la nazionale del paese organizzatore, scelta in anticipo in quanto vincitrice dell'edizione precedente, qualificata direttamente.\nLa ha vinto il campionato per la terza volta e terzo anno consecutivo, battendo in finale la con il risultato di 3-1."}
{"id": "5878877", "revid": "1543377", "url": "https://it.wikipedia.org/wiki?curid=5878877", "title": "Lotta libera ai Giochi della XVI Olimpiade - Pesi gallo", "text": "La competizione della categoria pesi gallo (fino a 57\u00a0kg) di lotta libera dei Giochi della XVI Olimpiade si \u00e8 svolta dal 28 novembre al 1\u00ba dicembre 1956 al \"Royal Exhibition Building\" di Melbourne.\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nI tre lottatori rimasti disputavano un torneo finale con i risultati acquisiti nel precedenti turni.\nRisultati.\n1\u00ba Turno.\nSi \u00e8 disputato il 28 novembre.\n2\u00ba Turno.\nSi \u00e8 disputato il 29 novembre.\n3\u00ba Turno.\nSi \u00e8 disputato il 30 novembre.\n4\u00ba Turno.\nSi \u00e8 disputato il 1\u00ba dicembre.\n5\u00ba Turno.\nSi \u00e8 disputato il 1\u00ba dicembre."}
{"id": "5878879", "revid": "1442080", "url": "https://it.wikipedia.org/wiki?curid=5878879", "title": "Il teatrino dei Gufi n\u00b0. 2", "text": "Il teatrino dei Gufi n. 2 (1968) \u00e8 il settimo album registrato da I Gufi."}
{"id": "5878881", "revid": "287204", "url": "https://it.wikipedia.org/wiki?curid=5878881", "title": "Sociedade Esportiva Vila Aurora", "text": "La Sociedade Esportiva Vila Aurora, noto anche semplicemente come Vila Aurora, \u00e8 una societ\u00e0 calcistica brasiliana con sede nella citt\u00e0 di Rondon\u00f3polis, nello stato del Mato Grosso.\nStoria.\nIl club venne fondato il 5 maggio 1964. Il Vila Aurora ha vinto il Campeonato Mato-Grossense Segunda Divis\u00e3o nel 1989, il Campionato Mato-Grossense nel 2005, e la Copa Governador de Mato Grosso nel 2009. Il Vila Aurora ha partecipato alla Coppa del Brasile nel 2006, dove fu eliminato al primo turno dal Santa Cruz. Il club ha partecipato al Campeonato Brasileiro S\u00e9rie D nel 2010, dove fu eliminato ai quarti di finale dal Guarany de Sobral. Ha partecipato al Campeonato Brasileiro S\u00e9rie D 2011, dove fu eliminato alla prima fase."}
{"id": "5878892", "revid": "767487", "url": "https://it.wikipedia.org/wiki?curid=5878892", "title": "Gruppi di difesa della donna", "text": "I Gruppi di Difesa della Donna (GDD) furono delle formazioni partigiane pluripartitiche, simbolo dell'apporto femminile nella lotta al fascismo.\nLa loro azione, come suggerito dalla denominazione completa (Gruppi di Difesa della Donna e per l'assistenza ai combattenti della Libert\u00e0), fu volta al perseguimento di un duplice obiettivo: la partecipazione attiva nella guerra contro il regime e la \u00abmobilitazione di forze in tutti i ceti e strati sociali\u00bb in favore delle \u00abrivendicazioni propriamente femminili\u00bb \nStoria.\nNascita.\nNacquero a Milano nel novembre del 1943, pochi mesi dopo il CLN, con lo scopo di creare un movimento di massa trasversale, cui donne di ogni ceto sociale, fede religiosa e tendenza politica potessero unirsi, sempre entro i limiti della clandestinit\u00e0.\nA firmare l\u2019atto costitutivo furono Giovanna Barcellona, Giulietta Fibbi e Rina Picolato, del Partito Comunista; Laura Conti e Lina Merlin, del Partito Socialista ed Elena Fischli Dreher insieme ad Ada Gobetti, attiviste del Partito d\u2019Azione.\nL\u2019intento fu quello di dar vita ad un\u2019organizzazione che si fondasse sul legame sociale che univa tutte le donne \u00abnella volont\u00e0 di affermare una nuova dignit\u00e0 femminile\u00bb, escludendo l\u2019elemento politico dalle qualifiche necessarie per l\u2019adesione ai Gruppi.\nIl Programma d\u2019Azione, pubblicato sul foglio di riferimento del movimento \u201cNoi Donne\u201d, si apre infatti con l\u2019esortazione:\n\u00abLe donne italiane che hanno sempre avversato il fascismo, che della guerra hanno sentito tutto il peso per i lutti, le case distrutte, i sacrifici e le raddoppiate fatiche, non possono rimanere inerti in questo grave momento\u00bb\nL\u2019antifascismo, lo spirito cristiano per alcune e il senso materno furono dunque alcuni dei fattori di coesione che portarono persino donne prive di una formazione politico-ideologica a prender parte a quella che di l\u00ec a poco, grazie al confluire di gruppi preesistenti legati al movimento Giustizia e Libert\u00e0 (come quello di Ada Gobetti), sarebbe stata definita dal CLN un\u2019\u00aborganizzazione unitaria di massa che agisce nel quadro delle proprie direttive\u00bb come pure \u00abla sola organizzazione femminile in lotta contro il nazi-fascismo\u00bb\nDiffusione e organizzazione.\nDopo soli quattro mesi di attivit\u00e0 i Gruppi erano gi\u00e0 19 e contavano circa un centinaio di aderenti nel nord Italia.\nSi pu\u00f2 ipotizzare che una prima diffusione sia avvenuta tramite il passaparola, sulla base di legami personali di fiducia, ma di certo non si pu\u00f2 sottovalutare il ruolo giocato dalla propaganda. La distribuzione di manifesti, volantini e fogli (in particolare il periodico sopracitato \u201cNoi Donne\u201d) spinsero molte ad \u201carruolarsi\u201d, soprattutto nelle zone del centro-nord, dove il costume le rendeva pi\u00f9 pronte ad agire in proprio e ad avere una maggiore consapevolezza civica.\nLa crescita fu tanto rapida che un anno dopo, il 5 novembre 1944, i Gruppi erano ormai 119 con ben 2299 iscritte. Si rese dunque necessaria una nuova organizzazione, capace di gestire le nuove volontarie (si stima che entro la fine della guerra avessero raggiunto la quota di 70.000).\nL\u2019esecutivo centrale, presieduto dalle delegazioni dei partiti e dalle segreterie regionali, era il nucleo rappresentativo dei comitati di lavoro (\u00abOrganizzazione; Stampa; Assistenza; Assistenza sanitaria; Centro studi; Ispettrici regionali\u00bb). Costituiva di fatto il vertice di una struttura piramidale da cui dipendevano le pi\u00f9 piccole realt\u00e0 territoriali.\nAi comitati provinciali facevano riferimento le responsabili di diverse aree di lavoro e piccoli centri, cui loro volta erano subordinate le responsabili di zona e di vallata.\nPer garantire la massima segretezza sicurezza dei Gruppi, delle attiviste e delle loro famiglie, vigeva una regola ferrea: nessuna volontaria, fatta eccezione per le responsabili di zona, poteva conoscere informazioni riguardanti gli altri gruppi o gli apparati dirigenti.\nLe disposizioni dunque passavano di mano in mano, fino ad arrivare ai nuclei locali, i pi\u00f9 importanti forse, perch\u00e9 furono proprio loro a portare risultati concreti.\nInizialmente si trattava di svolgere ruoli prevalentemente assistenziali, ma ben presto le attiviste si guadagnarono ruoli importanti nelle attivit\u00e0 di informazione, propaganda, trasporto di ordini e munizioni oltre che nella partecipazione diretta alla lotta armata.Ada Gobetti, tra le prime, critic\u00f2 il termine \"assistenza\" presente nel nome e gi\u00e0 nel 1944 prese corpo un\u2019impostazione dell'organizzazione pi\u00f9 indirizzata alle attivit\u00e0 volta a favorire l'emancipazione della donna.\nLa lotta.\n\u201cCon l\u2019eccezione delle enclaves di alto prestigio e potere non esistono nella resistenza compiti o settori dove non compaiano le donne\u201d.\nAll\u2019interno dei Gruppi di difesa le donne si organizzano per resistere, lottare e tutelare vite nel tentativo di opporsi all\u2019azione di distruzione e di occupazione dei nazisti e dei fascisti.\nLa prima grande operazione di salvataggio avviene in seguito all\u2019otto settembre quando i tedeschi hanno invaso i quattro quinti del paese prendendo il controllo su Roma, mentre decine di migliaia di soldati italiani cercano di sfuggire alla caccia degli occupanti.\nLa prima linea di azione seguitai \u00e8 la tutela delle condizioni di vita materiali della popolazione che soffre a causa dei devastanti effetti della guerra. \u00c8 una vera e propria lotta per la sopravvivenza: si cercano rifornimenti presso le fabbriche che collaborano con la Resistenza, si promuovono assalti ai forni e ai convogli che trasportano generi alimentari oltre che combustibili.\nPer portare a compimento queste operazioni \u00e8 essenziale possedere una notevole conoscenza del territorio in cui si opera e c\u2019\u00e8 bisogno di un costante apporto di informazioni aggiornate anche per supportare le bande dei partigiani, per consigliare dove dirigersi, per indicare una strada divenuta impraticabile, un ponte bombardato, una zona presidiata.\nIl sostegno rivolto alla lotta partigiana doveva innanzi tutto manifestarsi nell\u2019organizzazione di iniziative che mettessero in relazione i combattenti con la popolazione civile. Si decise di concentrare le iniziative all\u2019interno di eventi specifici delimitati nell\u2019arco di una settimana o di una giornata, che veniva dedicata a campagne intensive e capillari di raccolta di provviste, viveri, indumenti, medicinali e materiale sanitario da destinare ai resistenti. Dopo il dicembre del 1943, poche settimane dopo la fondazione dei Gruppi, in cui era stata organizzata la prima iniziativa di raccolta fondi, veniva annunciata la \u201csettimana del partigiano\u201d attraverso i manifesti redatti clandestinamente dalle attiviste, e negli ultimi mesi della guerra tutte le forze antifasciste del territorio coinvolto arrivarono a collaborare con l\u2019attivit\u00e0 promossa dalle donne. I risultati riportati nelle relazioni destinate al CLN venivano annunciati poi nei bollettini periodici di \u201cNoi donne\u201d. Le stesse attiviste dei Gruppi si incaricavano della confezione e della consegna di quanto ottenuto, sempre in comunicazione attiva con i combattenti per individuare le necessit\u00e0 e dirigere le risorse. Quella che era nata come un\u2019iniziativa di solidariet\u00e0 divenne un\u2019organizzazione complessa ed estesa che, in rapporto con il CLN, ricevendone talora finanziamenti, si incaric\u00f2 del vettovagliamento e del sostegno materiale delle brigate, garantendo la continuit\u00e0 del rifornimento per lunghi periodi a gruppi cospicui di partigiani nascosti.\nI GDD si impegnano a costruire un elaborato sistema di assistenza alle famiglie dei prigionieri politici in carcere, fungendo da elemento di cerniera fra il detenuto e i suoi parenti e, quando questi vengono a mancare, cercano di fargli recapitare quanto si riesce a recuperare: ci\u00f2 \u00e8 fondamentale per la sua sopravvivenza, fisica e psicologica.\nViene offerta assistenza anche alle famiglie dei deportati, degli uccisi, in difficolt\u00e0 per la mancanza dell\u2019unico sostegno economico su cui poter contare (in questo caso l\u2019aiuto, oltre che essere di natura materiale, \u00e8 anche morale, poich\u00e9 i nuclei familiari che lo ricevono non si sentono pi\u00f9 dei reietti dalla societ\u00e0, come vorrebbero far credere loro gli oppressori). Un alto numero di persone si occupa di curare i partigiani malati e feriti, con la disposizione di corsi di pronto soccorso e medicina infermieristica, tenute da medici donne e studentesse di medicina, assieme alla ricerca e alla predisposizione di luoghi per la cura dei feriti.\nLe attiviste dei Gruppi, si impegnarono a costruire e mantenere costante il rapporto con la popolazione civile, rappresentando un essenziale punto di contatto tra questa e la lotta clandestina. La relazione con la collettivit\u00e0 che soffriva per la guerra devastante e alla quale si domandava un piccolo contributo, era un aspetto da trattare con estrema attenzione, sensibilit\u00e0 e precisione. Possedere una buona conoscenza del territorio e della composizione sociale del luogo in cui si opera risulta quindi essere un fattore essenziale per il buon esito delle iniziative. La capacit\u00e0 di creare un dialogo continuativo con la popolazione non in armi e saper proporre modalit\u00e0 di resistenza all\u2019interno della vita civile delle singole comunit\u00e0 \u00e8 l\u2019elemento che caratterizza i Gruppi rispetto alle brigate partigiane.\nI GDD si avvalgono di vari mezzi di comunicazione tra i quali vi \u00e8 la stampa clandestina, volta a far conoscere a una collettivit\u00e0 femminile estesa le possibilit\u00e0 di azione offerta dalla prospettiva della solidariet\u00e0 tra donne al fine di accelerare la fine della guerra e dell\u2019occupazione con ogni mezzo a disposizione. Tra i tanti periodici clandestini, stampati nelle case con l\u2019auto di membri dell\u2019organizzazione, ricordiamo \u201cLa difesa della lavoratrice\u201d, pubblicato a Torino nell\u2019ottobre del 1944 dal PSI; \u201cLa compagna\u201d, dell\u2019agosto del 1944, stampato in casa di Medea Molinari, rappresentato del PSIUP torinese dei GDD; la rivista \u201cIn Marcia\u201d, diretta da Annarosa Girola Gallesio, esponente della DC, e stampata nel retro della chiesa di Nostra Signora della Salute.\nI volantini che circolavano facevano appello alle condizioni di vita, con riferimenti diretti al luogo di appartenenza o alla situazione sociale lavorativa. Gli argomenti di richiamo erano quelli della vita quotidiana in tempo di guerra: sia nelle edizioni locali della testata \u201cNoi donne\u201d sia nei volantini distribuiti dalla rete clandestina la descrizione delle difficolt\u00e0 quotidiane e delle privazioni imposte dalla guerra e dall\u2019occupazione nazista erano elementi indispensabili per coinvolgere i civili a far parte della Resistenza.\nLa lotta per la vita non riguardava solo i tentativi di attenuare la sofferenza causata dal freddo e dalla fame, si combatteva anche per difendersi dall\u2019agire repressivo delle forze di polizia e militari.\nLa potenzialit\u00e0 della protesta pubblica disarmata, ma allo stesso tempo in contatto con i partigiani, venne messa in atto affinch\u00e9 cessassero le vessazioni imposte dall\u2019esercito tedesco, per tentare di impedire un arresto o una fucilazione, per mettere in moto una manifestazione di protesta o una azione di mediazione con le autorit\u00e0, per opporsi a un ordine di sfollamento. Esemplare \u00e8 l\u2019opposizione al bando di sfollamento di Carrara, imposto dai tedeschi. Nonostante la minaccia di durissime rappresaglie in caso di resistenza, il 7 luglio 1944 sono proprio le donne a rendere impossibile l\u2019impresa nazista, esponendosi fisicamente, col corpo inerme, in piazza delle Erbe: l'ordine di evacuazione viene sospeso.\nLa notizia di una singola battaglia vinta circolava estesamente nei bollettini e diventava un racconto esemplare, l\u2019occasione di un\u2019esortazione a continuare la lotta.\nUna significativa linea di azione riguarda la tutela della comunit\u00e0 sul piano spirituale, con particolare cura alla custodia e al rispetto delle ritualit\u00e0 della morte. Una frequente pratica del regime era l\u2019esposizione del corpo dell\u2019oppositore ucciso che non poteva essere n\u00e9 seppellito n\u00e9 protetto, marchiato con il cartello \u201cCos\u00ec finiscono i banditi\u201d, la cui immagine doveva rimanere impressa nelle menti della popolazione. Un tale atto \u00e8 una dolorosa ferita per una comunit\u00e0 che si vede espropriata del proprio diritto alla sepoltura, un rito essenziale nella vita di una comunit\u00e0.\nLe donne della Resistenza fanno in modo che sopra queste spoglie compaia un lenzuolo, dei fiori o dei bigliettini, si avvicinano ai cadaveri a dispetto dei mitra puntati tentavano di ricomporre e pulire i volti delle vittime, si adoperano affinch\u00e9 venga garantita una degna sepoltura e per informare i familiari della vittima.\nNon si tratta di eventi isolati, ma di una volont\u00e0 dichiarata e perseguita. Le relazioni dei Gruppi di Difesa sottolineano la necessit\u00e0 di mettere in atto questa forma di resistenza: cos\u00ec se le file di giustiziati rammentano che non c\u2019\u00e8 alcuna possibilit\u00e0 per un rito di riparazione, questi atti di ribellione testimoniano la volont\u00e0 di non cedere alla violenza nazifascista.\nEmancipazione femminile.\nCitando Marisa Ombra, ex membro dei Gruppi di Difesa della Donna e dirigente UDI, l\u20198 settembre \u201c\u00e8 il momento in cui le donne smettono di essere gli angeli del focolare e diventano persone consapevoli dell\u2019esistenza del mondo\u201d. Ed \u00e8 proprio con la presa di coscienza da parte delle donne che nascono i Gruppi di Difesa, una grande organizzazione destinata a cambiare le sorti di tutte le donne delle generazioni future. Coraggio, responsabilit\u00e0 e giustizia: sono le parole usate dalla storica Daniella Gagliani per descrivere la partecipazione femminile alla Resistenza. In un regime in cui non era ammesso alcun pensiero di opposizione, nonostante la consapevolezza dell\u2019enorme rischio a cui si esponevano, esse hanno deciso di partecipare volontariamente alla lotta per la pace e per la libert\u00e0, mettendo da parte la paura per lasciar spazio ad un forte senso di responsabilit\u00e0 e di giustizia.\nCome ha osservato Anna Bravo, il successo dell\u2019azione femminile \u00e8 dovuto all\u2019abilit\u00e0 tipica delle donne di sfruttare una peculiare contraddizione del tempo di guerra caratterizzata dal venire meno della netta divisione tra sfera privata e sfera pubblica e, allo stesso tempo il rafforzarsi dello stereotipo che lega la sfera femminile alla prima e quella maschile alla seconda. Le donne tengono spesso riunioni in abitazioni che mascherano centri di resistenza, tessono un sistema di relazioni a partire dalla vita quotidiana che divengono strumenti di iniziativa antinazista. Le attiviste dei Gruppi di difesa si avvalgono dell\u2019ambito del privato per manipolare il nemico: incontri amicali nascondono riunioni clandestine, una militante politica pu\u00f2 diventare una parente sfollata, \u201cfanno di un libro il contenitore per una rivoltella, del proprio corpo un nascondiglio di documenti, di un fiore un simbolo o un segnale\u201d. Le resistenti hanno intuito che uno dei punti deboli del nemico \u00e8 il bisogno dell\u2019apparente immagine della quotidianit\u00e0, di un momentaneo senso di distacco dalla crudele realt\u00e0 della guerra. Questo raffinato gioco di apparenze si ripresenta ogni volta che una donna supera un posto di blocco nascondendo armi e munizioni celate da un\u2019abile esibizione della routine quotidiana.\n\u00c8 in questo contesto che nasce il fenomeno del \u201cmaternage di massa\u201d. Tra le donne che hanno partecipato alla Resistenza, sono numerosissime quelle che rispondono alla chiamata dei Gruppi di Difesa in quanto mogli, madri, sorelle di uomini che stavano partecipando alla lotta armata. Si tratta di una sorta di estensione del senso materno di ogni donna, che si manifesta in un atteggiamento di solidariet\u00e0 nei confronti degli uomini che hanno disertato dall\u2019esercito della Repubblica di Sal\u00f2 seguendo i propri ideali di libert\u00e0: le donne soccorrono, sfamano e nascondono gli uomini che si presentano davanti alle loro porte proprio perch\u00e9 quegli stessi uomini potrebbero essere i loro stessi mariti, figli o fratelli.\nContemporaneamente alla lotta patriottica, i GDD avevano intrapreso una battaglia non meno importante per rivendicare la parit\u00e0 di diritti.\nMezzo principale dell\u2019operazione sistematica di convinzione ed educazione in cui si impegnano i Gruppi, sono i volantini distribuiti clandestinamente da alcuni membri, su questi si pu\u00f2 leggere:\n\u201cSar\u00e0 la tua partecipazione alla lotta, sempre pi\u00f9 attiva, che ti permetter\u00e0 di conquistare i diritti, non solo economici, ma anche politici i quali ti permetteranno di affiancarti all'uomo per la ricostruzione dell'Italia nella nuova costituente, nella nuova democrazia progressiva\u201d.\nLa Resistenza offre anche l\u2019occasione per i Gruppi di rivendicare per le donne il diritto di voto, richiesta che emerge fin da subito, ma niente affatto scontata. Neanche la guerra, spesso causa di stravolgimenti sociali, ha abbattuto il sistema patriarcale in cui si \u00e8 sempre vissuto fino a quel momento: vi \u00e8 ancor l\u2019idea che la donna appartenga alla sfera familiare e privata della vita quotidiana, e che sia necessario tenerla esclusa dall\u2019ambito pubblico e politico. Persino nelle aree liberate dai partigiani a partire dall\u2019estate del 1944, le donne sono state escluse dalla votazione dei sistemi di autogoverno.\nAl contrario l\u2019adesione ai Gruppi dava alle donne la prima occasione di partecipazione democratica e di presa di coscienza politica, dopo la quale, proprio in virt\u00f9 del servizio reso alla nazione in quegli anni, hanno potuto finalmente intraprendere la strada per rivendicare pari dignit\u00e0 sociale rispetto agli uomini: il diritto al lavoro, la possibilit\u00e0 di poter accedere a qualsiasi impiego, la proibizione del lavoro a catena, del lavoro notturno e dell\u2019impiego della donna nelle lavorazioni nocive, equit\u00e0 salariale, la possibilit\u00e0 di accudire i propri figli, il diritto di istruzione. Esemplari sono le parole di Rosetta Longo su \u201cNoi donne\u201d:\n\u201cOrmai, [la donna] non pu\u00f2 retrocedere nel suo cammino, non pu\u00f2 essere esclusa dalla vita politica economica sociale della Nazione, da quella Nazione che deve anche a lei la sua salvezza: non si torna indietro nel tempo. Se nella lotta la donna ha avuto gli stessi doveri e gli stessi diritti degli uomini, \u00e8 giusto che nella pace essa continui a godere di questa parit\u00e0 di diritti, cos\u00ec faticosamente e cos\u00ec meritatamente conquistati\u201d.\nRiconoscimento postbellico.\nIl principale dei criteri che dopo la guerra vengono utilizzati per dare riconoscimento ai resistenti recita: \"\u201c\u00c8 riconosciuta la qualifica di partigiano combattente [\u2026] a coloro che [\u2026] hanno militato per almeno tre mesi in una formazione armata partigiana o gappista regolarmente inquadrata nelle forze riconosciute e dipendenti dal CVL e che abbiano partecipato ad almeno tre azioni di guerra o di sabotaggio\u201d.\"\nIl riconoscimento viene, inoltre, attribuito a coloro che hanno prestato servizio nelle strutture logistiche per almeno sei mesi, con l\u2019assegnazione, in alcune regioni, del titolo di \"\u201cbenemerito\u201d\" nel caso in cui, pur non essendo inquadrati in alcuna formazione, siano stati forniti ausili di rilevante importanza.\nTali criteri rispecchiano la mentalit\u00e0 di quel preciso momento storico, che collocava il fenomeno resistenziale nel solo quadro dell\u2019azione bellica, svolta all\u2019interno di formazioni legate ai partiti politici e ufficialmente riconosciute.\nMolti percorsi individuali ne risultarono penalizzati. Non riconosciute poich\u00e9 non conformi a detti canoni furono molteplici iniziative che numerose donne portarono avanti facendosi fautrici di una resistenza civile, disarmata e pacifica attuata come risposta alla dominazione nazista.\nIl riconoscimento della figura femminile all\u2019interno della Resistenza italiana inizia a essere rivendicato a partire dagli anni Sessanta con l\u2019obiettivo ultimo di ridefinire il ruolo della donna, fondandolo nella storia della Repubblica e della Resistenza. Tale percorso di emancipazione viene portato avanti ancora attualmente dai movimenti femministi. \nAnna Bravo, nella prefazione al testo \"La resistenza taciuta\" di Anna Maria Bruzzone e Rachele Farina, nota che il tema della partecipazione femminile alla Resistenza \u00e8 rimasto per anni un tab\u00f9 nell\u2019Italia repubblicana:\n\"\u201cPer le donne si aggiunge il peso dello stereotipo che le dichiara inconciliabili con le armi e con la politica\u201d\".\nIn realt\u00e0 il coinvolgimento femminile nella Resistenza si rivel\u00f2 molto pi\u00f9 che di supporto alla partecipazione maschile: \"\u201csecondo le cifre ufficiali i furono 70 000 le appartenenti ai GDD; 35 000 le partigiane combattenti; 4600 le arrestate, torturate, condannate; 623 le donne fucilate o cadute in combattimento; 2750 le deportate nei campi di concentramento nazisti; 512 le commissarie di formazioni partigiane\u201d\".\nMolte delle partigiane combattenti sottolineano di essersi spesso trovate di fronte alla diffidenza e al pregiudizio degli uomini, preoccupati di non dare un\u2019immagine promiscua della Resistenza. La tendenza prevalente fu, infatti, quella di mantenere un\u2019immagine stereotipata della partigiana addetta alla cura dei feriti e vivandiera. Ci\u00f2 traspare anche nella proibizione per le donne, in alcune citt\u00e0 italiane, di sfilare al corteo della liberazione e nel conteggio di sole 19 donne decorate di medaglia d\u2019oro, in contrapposizione ai 570 partigiani uomini.\nLe donne che hanno ricevuto medaglie d\u2019oro al valore per le loro azioni durante la Resistenza sono state dunque un numero non proporzionato al contributo fornito. In particolare furono: Irma Bandiera, Gina Borellini, Livia Bianchi, Carla Capponi, Bruna Davoli, Gabriella Degli Esposti, Cecilia Deganutti, Paola Del Din, Anna Maria Enriques, Norma Pratelli Parenti, Tina Lorenzoni, Ancilla Marighetto, Clorinda Menguzzato, Irma Marchiani, Rita Rosani, Modesta Rossi, Virginia Tonelli, Vera Vassalle, Iris Versari.\nI Gruppi di Difesa della Donna vennero riconosciuti il 7 luglio 1944 dal CLNAI (Comitato di Liberazione Nazionale Alta Italia), massimo organo della Resistenza, come \"\u201corganizzazione unitaria di massa che agisce nel quadro delle proprie direttive\u201d\" e ottennero una rappresentanza nei vari CLN. \nIl CLNAI permise dunque il riconoscimento politico dei GDD, a condizione che il movimento femminile si presentasse ovunque sotto il nome di GDD; vennero dunque accantonate altre sigle, come \"\u201cComitato delle antifasciste\u201d\" o \"\u201cComitato di assistenza\u201d\", con le quali in alcune localit\u00e0 le donne preferivano presentarsi. Tale richiesta fu poi messa per iscritto dalla direzione nazionale dei GDD in una circolare del 24 agosto 1944 indirizzata a\"\u201cTutti i Gruppi di difesa della donna\u201d.\"\nIl riconoscimento politico dei GDD influ\u00ec, inoltre, nella discussione sull\u2019estensione del diritto di voto alle donne, che il 1\u00ba febbraio 1945 port\u00f2 all\u2019emanazione del decreto legislativo luogotenenziale n. 23.\nGruppi di difesa e resistenza femminile in Piemonte.\nIn Piemonte i Gruppi di difesa della donna nascono a Torino nel novembre del 1943, su iniziativa del Partito Comunista, unendo orientamenti politici diversi. Nonostante fossero nati sotto la spinta di uno specifico schieramento, si definivano a carattere e programma unitario e non un\u2019organizzazione di partito. \nIn Piemonte la partecipazione delle donne \u00e8 stata importante, non soltanto nell\u2019ambito dei Gruppi, ma anche in generale nella Resistenza armata, e, ancor di pi\u00f9, in quella \u201ccivile\u201d.\nQuesta componente della Resistenza per molto tempo si \u00e8 manifestata attraverso azioni di contributo all'azione partigiana, tra cui ad esempio il ruolo di staffetta, che si rivel\u00f2 molto prezioso per il movimento partigiano, nel quale i collegamenti venivano mantenuti soprattutto dalla fitta rete di comunicazione costituita dalle donne: infatti si occupavano di scrivere licenze e documenti falsi, e poi li trasportavano, insieme ad armi, affrontando i posti di blocco. Lucia Boetto Testori, partigiana originaria di Cuneo, appartenente alle formazioni autonome di Enrico Martini Mauri,spesso si spostava dalla sua citt\u00e0 natale a Torino, per il trasporto di documenti falsi e detonatori, che nascondeva tra le dita, sotto i guanti, per portarli a Torino, dove sarebbero serviti per far esplodere i treni tedeschi, che contenevano beni di ogni genere, da armi a quadri. Era utile essere donna per adempiere a questo particolare ruolo, perch\u00e9 il genere femminile era ritenuto meno pericoloso. \nL\u2019identit\u00e0 di donna costituiva in generale una copertura: Palmira Ceotto, che ader\u00ec alla resistenza a Torino, racconta \"\u201cMi dicevano, vai in giro con i bambini, non guardano [...] quando andavo, andavo sempre con i miei figli.[\u2026] Io con loro potevo sempre mascherare\u201d\".\nQuesto per\u00f2 spesso non bastava: furono numerosissimi i casi di interrogatori, processi, carcere o confinamento a Ponza o Ventotene.\nLe donne davano anche sostegno diretto ai partigiani: li accoglievano nei paesi, affittavano loro alloggi e li nascondevano: Mariassunta Fonda Gaydou, staffetta piemontese, racconta che raccoglievano quanti pi\u00f9 vestiti civili possibili per camuffare i soldati..\nAiutavano i compagni prigionieri: Matilde Pietrantonio, attiva nelle fila della Resistenza torinese, racconta che lei ed altre si occupavano di liberare i catturati, scambiandoli con ostaggi fascisti.\nLa resistenza civile delle donne fu importante anche nell\u2019aiuto fornito ai cittadini, che, a causa degli orrori della guerra, vivevano in condizioni disastrose: fornivano cibo e aiutavano gli sfollati. Importante fu il contributo femminile nella giornata dell\u20198 settembre del 1943, data dell\u2019armistizio, quando, a scopo di protezione, le donne accolsero, sfamarono, vestirono, soldati sbandati.\nA Torino, in particolare, poich\u00e9 a partire dalla primavera del 1944 si registr\u00f2 un eccesso di violenza ed odio da parte dei fascisti che mostravano i nemici uccisi in luoghi pubblici, o occultavano e profanavano i cadaveri, impedendo cos\u00ec che si desse una degna sepoltura, le donne deponevano fiori vicino alle forche o ricomponevano i corpi dei caduti in modo che fosse meno orribile per le madri guardarli.\nFilm e documentari.\nNel 2017, per la regia di Rossella Schillaci, \u00e8 uscito il film-documentario \"Libere\". Il film testimonia il significato che il ruolo delle donne ha avuto nella Resistenza Italiana e nell\u2019emancipazione femminile, a partire da materiali documentari raccolti nel corso degli anni dall'Archivio nazionale cinematografico della Resistenza.\nNel 2016 \u00e8 uscito il film documentario del regista Daniele Segre dal titolo \"Nome di battaglia Donna\" con i racconti delle dirette protagoniste ancora in vita che hanno agito principalmente in Piemonte.\nLa donna nella resistenza.\n\"La donna nella Resistenza\" \u00e8 un documentario di Liliana Cavani, realizzato in occasione del ventesimo anniversario della Liberazione nel 1965, dove viene presentato il ruolo delle donne nella Resistenza. \u00c8 dedicato a coloro che resero l\u2019Italia democratica, lottando contro il nazifascismo e immolandosi per la libert\u00e0 dal regime. Per molto tempo il ruolo delle donne nella Resistenza venne ritenuto marginale, occultato o dimenticato, in linea con la cultura maschilista imperante, ma, poich\u00e9 la lotta antifascista aveva assunto anche un volto femminile, le donne a poco a poco reclamarono un loro posto nella memoria collettiva. La regista percorse l\u2019Italia, raccolse interviste di donne che, dall\u2019estate 1943 all\u2019aprile 1945, furono protagoniste un momento drammatico della storia d\u2019Italia.\nSi segnala inoltre il documentario \"Gruppi di difesa della donna: dall\u2019assistenza ai combattenti al nuovo welfare\", un'intervista a cura di a Roberta Fossati, storica e gi\u00e0 docente all'universit\u00e0 di Milano Bicocca (a cura di Ardemia Oriani, 13 febbraio 2020) \nLa storica, partendo dalla spiegazione dell\u2019importanza dei GDD e del loro lavoro svolto in gran parte a Milano; arriva a delineare il passaggio dalla clandestinit\u00e0 dei GDD alla loro riscoperta avvenuta nel \u201878."}
{"id": "5878901", "revid": "729019", "url": "https://it.wikipedia.org/wiki?curid=5878901", "title": "Lotta libera ai Giochi della XVI Olimpiade - Pesi piuma", "text": "Testo in apice\nLa competizione della categoria pesi piuma (fino a 62\u00a0kg) di lotta libera dei Giochi della XVI Olimpiade si \u00e8 svolta dal 28 novembre al 1\u00ba dicembre 1956 al \"Royal Exhibition Building\" di Melbourne.\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nI tre lottatori rimasti disputavano un torneo finale con i risultati acquisiti nel precedenti turni.\nRisultati.\n1\u00ba Turno.\nSi \u00e8 disputato il 28 novembre.\n2\u00ba Turno.\nSi \u00e8 disputato il 29 novembre.\n3\u00ba Turno.\nSi \u00e8 disputato il 30 novembre.\n4\u00ba Turno.\nSi \u00e8 disputato il 1\u00ba dicembre.\nTurno finale.\nSi \u00e8 disputato il 1\u00ba dicembre."}
{"id": "5878902", "revid": "1310927", "url": "https://it.wikipedia.org/wiki?curid=5878902", "title": "Campeonato Mato-Grossense Segunda Divis\u00e3o", "text": "Il Campeonato Mato-Grossense Segunda Divis\u00e3o \u00e8 il secondo livello calcistico nello stato del Mato Grosso, in Brasile."}
{"id": "5878903", "revid": "287204", "url": "https://it.wikipedia.org/wiki?curid=5878903", "title": "Georgios Kyriazis", "text": ""}
{"id": "5878905", "revid": "79733752", "url": "https://it.wikipedia.org/wiki?curid=5878905", "title": "Club Deportivo Vida", "text": ""}
{"id": "5878908", "revid": "461603", "url": "https://it.wikipedia.org/wiki?curid=5878908", "title": "Tasos Kyriakos", "text": ""}
{"id": "5878930", "revid": "287204", "url": "https://it.wikipedia.org/wiki?curid=5878930", "title": "Kostas Lamprou", "text": ""}
{"id": "5878931", "revid": "461603", "url": "https://it.wikipedia.org/wiki?curid=5878931", "title": "Nikos Liberopoulos", "text": ""}
{"id": "5878932", "revid": "76963", "url": "https://it.wikipedia.org/wiki?curid=5878932", "title": "Angelo Rosa Uliana", "text": ""}
{"id": "5878933", "revid": "588403", "url": "https://it.wikipedia.org/wiki?curid=5878933", "title": "Sociedade Esportiva e Recreativa Juventude", "text": "La Sociedade Esportiva e Recreativa Juventude, noto anche semplicemente come Juventude, \u00e8 una societ\u00e0 calcistica brasiliana con sede nella citt\u00e0 di Primavera do Leste, nello stato del Mato Grosso.\nStoria.\nIl 23 maggio 1982, la Sociedade Esportiva e Recreativa Juventude \u00e8 stata fondata. Il club ha partecipato al Campeonato Brasileiro S\u00e9rie C nel 1999, dove \u00e8 stato eliminato alla prima fase."}
{"id": "5878940", "revid": "461603", "url": "https://it.wikipedia.org/wiki?curid=5878940", "title": "John Limniatis", "text": ""}
{"id": "5878941", "revid": "287204", "url": "https://it.wikipedia.org/wiki?curid=5878941", "title": "Giannis Limniatis", "text": ""}
{"id": "5878942", "revid": "461603", "url": "https://it.wikipedia.org/wiki?curid=5878942", "title": "Ioannis Limniatis", "text": ""}
{"id": "5878944", "revid": "461603", "url": "https://it.wikipedia.org/wiki?curid=5878944", "title": "I\u014dann\u012bs L\u012bmniat\u012bs", "text": ""}
{"id": "5878948", "revid": "767487", "url": "https://it.wikipedia.org/wiki?curid=5878948", "title": "Moominland, un mondo di serenit\u00e0", "text": ", \u00e8 una serie televisiva anime giapponese con la collaborazione europea prodotta da Telecable Benelux B.V. e basata sulle novelle e fumetti a strisce per l'infanzia scritti dai due fratelli finlandesi Tove Jansson e Lars Jansson.\nLa prima serie di \"Moominland\" \u00e8 stata trasmessa da TV Tokyo dal 12 aprile 1990, mentre in Italia \u00e8 inedita. La seconda serie \u00e8 stata trasmessa da TV Tokyo dal 10 ottobre 1991, in Italia su Italia 1 nel 1994.\n\u00c8 stato tratto anche un film d'animazione basato sul libro \"Comet in Moominland\" inedito in Italia.\nTrama.\nLa storia narra le avventure del giovane Moomin che vive con suo padre e sua madre a Moominland, nella sua Moominhouse di colore blu.\nSigle.\nLa sigla italiana dell'anime, intitolata \"Moominland, un mondo di serenit\u00e0\", musica e arrangiamento di Enzo Draghi, testo di Alessandra Valeri Manera, \u00e8 cantata da Cristina D'Avena."}
{"id": "5878949", "revid": "287204", "url": "https://it.wikipedia.org/wiki?curid=5878949", "title": "Web analytics", "text": "Con web analytics (traducibile come: \"analitiche per il web\") si identifica un sistema di tracciamento dei visitatori di un sito web, mirato alla profilazione dell'utente per finalit\u00e0 statistiche o per effettuare marketing mirato.\nMatomo \u00e8 un esempio di software libero per effettuare web analytics.\nConsiste nella misurazione, raccolta, analisi e reporting dei dati web per comprendere e ottimizzare l'utilizzo del web. La web analytics non \u00e8 solo un processo per misurare il traffico web, ma pu\u00f2 essere utilizzata come strumento per ricerche commerciali e di mercato e per valutare e migliorare l'efficacia del sito web. Le applicazioni di analisi dei dati web possono anche aiutare le aziende a misurare i risultati delle tradizionali campagne pubblicitarie su stampa o trasmissione. Pu\u00f2 essere utilizzato per stimare come cambia il traffico verso un sito web dopo il lancio di una nuova campagna pubblicitaria. L'analisi dei dati web fornisce informazioni sul numero di visitatori di un sito Web e sul numero di visualizzazioni di pagina. Aiuta a misurare le tendenze del traffico e della popolarit\u00e0, il che \u00e8 utile per le ricerche di mercato.\nPassaggi di base del processo di analisi dei dati web.\nLa maggior parte dei processi di analisi dei dati web si riduce a quattro fasi o passaggi essenziali, che sono:\nUn'altra funzione essenziale sviluppata dagli analisti per l'ottimizzazione dei siti web sono gli esperimenti\nL'obiettivo del test A/B \u00e8 identificare e suggerire modifiche alle pagine web che aumentano o massimizzano l'effetto di un risultato di interesse testato statisticamente.\nOgni fase influisce o pu\u00f2 influire (ovvero, guida) la fase precedente o successiva. Quindi, a volte i dati disponibili per la raccolta influiscono sulla strategia online. Altre volte, la strategia online influisce sui dati raccolti.\nTecnologie di analisi dei dati web.\nEsistono almeno due categorie di analisi web, analisi web \"off-site\" e \"on-site\".\nStoricamente, l'analisi dei dati web \u00e8 stata utilizzata per fare riferimento alla misurazione dei visitatori sul sito. Tuttavia, questo significato \u00e8 diventato sfumato, principalmente perch\u00e9 i fornitori stanno producendo strumenti che abbracciano entrambe le categorie. Molti fornitori diversi forniscono software e servizi di analisi on-site. Esistono due modi tecnici principali per raccogliere i dati. Il primo e tradizionale metodo, l\"analisi dei logfiles del server\", legge i logfiles in cui il server web registra le richieste di file dai browser. Il secondo metodo, la \"codifica delle pagine\", utilizza JavaScript incorporato nella pagina Web per effettuare richieste di immagini a un server dedicato all'analisi di terze parti, ogni volta che una pagina Web viene visualizzata da un browser web o, se lo si desidera, quando si verifica un clic del mouse. Entrambi raccolgono dati che possono essere elaborati per produrre report sul traffico web.\nFonti di dati di analisi dei dati web.\nL'obiettivo fondamentale dell'analisi dei dati web \u00e8 raccogliere e analizzare i dati relativi al traffico web e ai modelli di utilizzo. I dati provengono principalmente da quattro fonti:\nAnalisi dei logfiles del server web.\nI server Web registrano alcune delle loro transazioni in un logfile. Ci si rese presto conto che questi logfiles potevano essere letti da un programma per fornire dati sulla popolarit\u00e0 del sito web. Cos\u00ec \u00e8 nato il software di analisi dei log web.\nAll'inizio degli anni '90, le statistiche del sito web consistevano principalmente nel conteggio del numero di richieste (o \"visite\") dei client effettuate al server web. Inizialmente si trattava di un metodo ragionevole, poich\u00e9 ogni sito Web era spesso costituito da un singolo file HTML. Tuttavia, con l'introduzione di immagini in HTML e di siti Web che si estendevano su pi\u00f9 file HTML, questo conteggio \u00e8 diventato meno utile. Il primo vero analizzatore di log commerciale \u00e8 stato rilasciato da IPRO nel 1994.\nDue unit\u00e0 di misura sono state introdotte a met\u00e0 degli anni '90 per misurare con maggiore precisione la quantit\u00e0 di attivit\u00e0 umana sui server web. Si trattava di \"visualizzazioni di pagina\" e \"visite\" (o \"sessioni\"). Una \"visualizzazione di pagina\" era definita come una richiesta fatta al web server per una pagina, al contrario di un grafico, mentre una \"visita\" era definita come una sequenza di richieste da un client identificato in modo univoco che scadeva dopo un certo periodo di inattivit\u00e0, solitamente 30 minuti.\nL'emergere di spider e robot dei motori di ricerca alla fine degli anni '90, insieme a proxy web e indirizzi IP assegnati dinamicamente per grandi aziende e ISP, ha reso pi\u00f9 difficile identificare i visitatori umani unici di un sito web.\nL'ampio uso di cache Web ha anche presentato un problema per l'analisi dei logfiles. Se una persona visita nuovamente una pagina, la seconda richiesta verr\u00e0 spesso recuperata dalla cache del browser, quindi nessuna richiesta verr\u00e0 ricevuta dal server web. Ci\u00f2 significa che il percorso della persona attraverso il sito \u00e8 perso. La memorizzazione nella cache pu\u00f2 essere annullata configurando il server Web, ma ci\u00f2 pu\u00f2 comportare una riduzione delle prestazioni per il visitatore e un carico maggiore sui server.\nCodifica della pagina.\nLe preoccupazioni circa l'accuratezza dell'analisi dei logfiles in presenza di memorizzazione nella cache e il desiderio di poter eseguire analisi web come servizio in outsourcing, hanno portato al secondo metodo di raccolta dati, il tagging delle pagine o \"Web bug\".\nA met\u00e0 degli anni '90, i contatori Web erano comunemente visti: si trattava di immagini incluse in una pagina Web che mostrava il numero di volte in cui l'immagine era stata richiesta, che era una stima del numero di visite a quella pagina. Alla fine degli anni '90, questo concetto si \u00e8 evoluto per includere una piccola immagine invisibile invece di una visibile e, utilizzando JavaScript, per trasmettere alla richiesta di immagine determinate informazioni sulla pagina e sul visitatore. Queste informazioni possono quindi essere elaborate in remoto da una societ\u00e0 di analisi dei dati web e vengono generate statistiche dettagliate.\nIl servizio di web analytics gestisce anche il processo di assegnazione di un cookie all'utente, che pu\u00f2 identificarlo univocamente durante la sua visita e nelle visite successive. I tassi di accettazione dei cookie variano in modo significativo tra i siti Web e possono influire sulla qualit\u00e0 dei dati raccolti e riportati.\nLa raccolta dei dati del sito Web utilizzando un server di raccolta dati di terze parti (o anche un server di raccolta dati interno) richiede un'ulteriore ricerca DNS da parte del computer dell'utente per determinare l'indirizzo IP del server di raccolta. A volte, i ritardi nel completamento di una ricerca DNS riuscita o non riuscita possono comportare la mancata raccolta dei dati.\nCon la crescente popolarit\u00e0 delle soluzioni basate su Ajax, un'alternativa all'uso di un'immagine invisibile \u00e8 implementare una chiamata al server dalla pagina renderizzata. In questo caso, quando la pagina viene visualizzata sul browser web, un pezzo di codice Ajax richiama il server e passa le informazioni sul client che possono quindi essere aggregate da una societ\u00e0 di analisi dei dati web. Questo \u00e8 in qualche modo viziato dalle restrizioni del browser sui server che possono essere contattati con oggetti XmlHttpRequest. Inoltre, questo metodo pu\u00f2 portare a livelli di traffico segnalati leggermente inferiori, poich\u00e9 il visitatore potrebbe interrompere il caricamento della pagina a met\u00e0 della risposta prima che venga effettuata la chiamata Ajax.\nLogfile analysis e page tagging.\nSia i programmi di logfile che le soluzioni di tagging delle pagine sono prontamente disponibili per le aziende che desiderano eseguire analisi web. In alcuni casi, la stessa societ\u00e0 di analisi dei dati web offrir\u00e0 entrambi gli approcci. Ci sono vantaggi e svantaggi per ogni approccio.\nVantaggi dell'analisi dei logfiles.\nI principali vantaggi dell'analisi dei logfiles rispetto al tagging delle pagine sono i seguenti:\nVantaggi del page tagging.\nI principali vantaggi del tagging delle pagine rispetto all'analisi dei logfiles sono i seguenti:\nFattori economici.\nL'analisi dei logfiles viene quasi sempre eseguita internamente. La codifica delle pagine pu\u00f2 essere eseguita internamente, ma pi\u00f9 spesso \u00e8 fornita come servizio di terze parti. La differenza economica tra questi due modelli pu\u00f2 anche essere una considerazione per un'azienda che decide quale acquistare.\nQuale soluzione sia pi\u00f9 economica da implementare dipende dalla quantit\u00e0 di competenze tecniche all'interno dell'azienda, dal fornitore scelto, dalla quantit\u00e0 di attivit\u00e0 visualizzata sui siti Web, dalla profondit\u00e0 e dal tipo di informazioni ricercate e dal numero di siti Web distinti che necessitano di statistiche.\nIndipendentemente dalla soluzione del fornitore o dal metodo di raccolta dati utilizzato, \u00e8 necessario includere anche il costo dell'analisi e dell'interpretazione dei visitatori Web. Cio\u00e8, il costo per trasformare i dati grezzi in informazioni utilizzabili. Ci\u00f2 pu\u00f2 derivare dall'utilizzo di consulenti di terze parti, dall'assunzione di un analista web esperto o dalla formazione di una persona interna idonea. \u00c8 quindi possibile eseguire un'analisi costi-benefici. Ad esempio, quale aumento delle entrate o risparmio sui costi \u00e8 possibile ottenere analizzando i dati dei visitatori Web?\nGeolocalizzazione dei visitatori.\nCon la geolocalizzazione IP \u00e8 possibile tracciare la posizione dei visitatori. Utilizzando il database di geolocalizzazione IP o l'API, i visitatori possono essere geolocalizzati a livello di citt\u00e0, regione o paese.\nIP Intelligence, o Internet Protocol (IP) Intelligence, \u00e8 una tecnologia che mappa Internet e classifica gli indirizzi IP in base a parametri quali posizione geografica (paese, regione, stato, citt\u00e0 e codice postale), tipo di connessione, provider di servizi Internet (ISP), informazioni proxy e altro ancora. La prima generazione di IP Intelligence era denominata tecnologia di targeting geografico o geolocalizzazione. Queste informazioni vengono utilizzate dalle aziende per la segmentazione del pubblico online in applicazioni quali pubblicit\u00e0 online, targeting comportamentale, localizzazione di contenuti (o localizzazione di siti Web), gestione dei diritti digitali, personalizzazione, rilevamento di frodi online, ricerca localizzata, analisi avanzate, gestione del traffico globale e distribuzione dei contenuti.\nAnalisi dei clic.\nAnalisi del percorso di clic con pagine di riferimento a sinistra e frecce e rettangoli che differiscono per spessore e estensione per simboleggiare la quantit\u00e0 di movimento.\nL'analisi dei clic \u00e8 un tipo speciale di analisi dei dati web che presta particolare attenzione ai clic.\nComunemente, l'analisi dei clic si concentra sull'analisi on-site. Un editore di un sito web utilizza l'analisi dei clic per determinare le prestazioni del suo particolare sito, rispetto a dove gli utenti del sito stanno facendo clic.\nInoltre, l'analisi dei clic pu\u00f2 avvenire in tempo reale o \"irreale\", a seconda del tipo di informazioni ricercate. In genere, gli editori di prima pagina sui siti di notizie ad alto traffico vorranno monitorare le loro pagine in tempo reale, per ottimizzare il contenuto. Editori, designer o altri tipi di stakeholder possono analizzare i clic su un arco di tempo pi\u00f9 ampio per aiutarli a valutare le prestazioni di scrittori, elementi di design o pubblicit\u00e0, ecc.\nI dati sui clic possono essere raccolti in almeno due modi. Idealmente, un clic viene \"registrato\" quando si verifica e questo metodo richiede alcune funzionalit\u00e0 che raccolgono le informazioni rilevanti quando si verifica l'evento. In alternativa, si pu\u00f2 ipotizzare che una visualizzazione di pagina sia il risultato di un clic e quindi registrare un clic simulato che ha portato a quella visualizzazione di pagina.\nAltri metodi.\nA volte vengono utilizzati altri metodi di raccolta dei dati. Lo sniffing raccoglie i dati rilevando il traffico di rete che passa tra il server Web e il mondo esterno. Lo sniffing non comporta modifiche alle pagine Web o ai server Web. \u00c8 anche possibile integrare l'analisi web nel software del server web stesso. Entrambi questi metodi affermano di fornire dati in tempo reale migliori rispetto ad altri metodi.\nAnalisi web on-site: definizioni.\nNon ci sono definizioni concordate a livello globale all'interno dell'analisi dei dati web poich\u00e9 gli enti del settore hanno cercato di concordare definizioni utili e definitive per qualche tempo. I principali organismi che hanno avuto input in questo settore sono stati IAB (Interactive Advertising Bureau), JICWEBS (The Joint Industry Committee for Web Standards in the UK and Ireland) e The DAA (Digital Analytics Association), formalmente noto come WAA (Web Analytics Association, USA). Tuttavia, molti termini vengono utilizzati in modo coerente da uno strumento di analisi principale a un altro, quindi il seguente elenco, basato su tali convenzioni, pu\u00f2 essere un utile punto di partenza:\nAnalisi dei dati web off-site.\nL'analisi dei dati web off-site si basa sull'analisi dei dati aperti, sull'esplorazione dei social media e sulla condivisione della voce sulle propriet\u00e0 web. Di solito viene utilizzato per capire come commercializzare un sito identificando le parole chiave taggate a questo sito, sia dai social media che da altri siti web.\nUtilizzando HTTP Referer, i proprietari di pagine web saranno in grado di tracciare quali sono i siti referrer che aiutano a portare traffico al proprio sito.\nFonti comuni di confusione nell'analisi dei dati web.\nIl problema dell'hotel.\nIl problema dell'hotel \u00e8 generalmente il primo problema riscontrato da un utente di web analytics. Il problema \u00e8 che i visitatori unici per ogni giorno in un mese non si sommano allo stesso totale dei visitatori unici per quel mese. A un utente inesperto questo sembra essere un problema in qualunque software di analisi stia utilizzando. In effetti \u00e8 una semplice propriet\u00e0 delle definizioni metriche.\nIl modo per immaginare la situazione \u00e8 immaginare un hotel. L'hotel dispone di due camere (Camera A e Camera B).\nCome mostra la tabella, l'hotel ha due utenti unici ogni giorno per tre giorni. La somma dei totali rispetto ai giorni \u00e8 quindi sei.\nOgni camera ha avuto nel periodo due utenti unici. La somma dei totali rispetto alle stanze \u00e8 quindi quattro.\nIn realt\u00e0 solo tre visitatori sono stati nell'hotel durante questo periodo. Il problema \u00e8 che una persona che rimane in una stanza per due notti verr\u00e0 conteggiata due volte se viene contata una volta al giorno, ma viene conteggiata solo una volta se si guarda al totale per il periodo. Qualsiasi software per l'analisi dei dati web li sommer\u00e0 correttamente per il periodo di tempo scelto, portando cos\u00ec al problema quando un utente cerca di confrontare i totali.\nMetodi di analisi dei dati web.\nProblemi con i cookie.\nStoricamente, i fornitori di soluzioni di analisi dei tag delle pagine hanno utilizzato cookie di terze parti inviati dal dominio del fornitore invece del dominio del sito web che si sta navigando. I cookie di terze parti possono gestire i visitatori che attraversano pi\u00f9 domini non correlati all'interno del sito dell'azienda, poich\u00e9 il cookie \u00e8 sempre gestito dai server del fornitore.\nTuttavia, i cookie di terze parti in linea di principio consentono di tracciare un singolo utente attraverso i siti di diverse societ\u00e0, consentendo al fornitore di analisi di raccogliere l'attivit\u00e0 dell'utente sui siti in cui ha fornito informazioni personali con la sua attivit\u00e0 su altri siti in cui pensava di essere anonimo. Sebbene le societ\u00e0 di analisi dei dati web neghino di farlo, altre societ\u00e0 come le societ\u00e0 che forniscono banner pubblicitari lo hanno fatto. Le preoccupazioni in materia di privacy relative ai cookie hanno quindi portato una notevole minoranza di utenti a bloccare o eliminare i cookie di terze parti. Nel 2005, alcuni rapporti hanno mostrato che circa il 28% degli utenti di Internet ha bloccato i cookie di terze parti e il 22% li ha cancellati almeno una volta al mese. La maggior parte dei fornitori di soluzioni per la codifica delle pagine si \u00e8 ora spostata per fornire almeno l'opzione di utilizzo cookie di prima parte (cookie assegnati dal sottodominio del cliente).\nUn altro problema \u00e8 l'eliminazione dei cookie. Quando l'analisi web dipende dai cookie per identificare i visitatori unici, le statistiche dipendono da un cookie persistente per contenere un ID visitatore univoco. Quando gli utenti eliminano i cookie, di solito eliminano sia i cookie proprietari che quelli di terze parti. Se questo viene fatto tra le interazioni con il sito, l'utente apparir\u00e0 come visitatore per la prima volta al successivo punto di interazione. Senza un ID visitatore unico e persistente, le conversioni, l'analisi del flusso di clic e altre metriche dipendenti dalle attivit\u00e0 di un visitatore unico nel tempo non possono essere accurate.\nI cookie vengono utilizzati perch\u00e9 gli indirizzi IP non sono sempre univoci per gli utenti e possono essere condivisi da grandi gruppi o proxy. In alcuni casi, l'indirizzo IP viene combinato con l'agente utente al fine di identificare pi\u00f9 accuratamente un visitatore se i cookie non sono disponibili. Tuttavia, questo risolve solo parzialmente il problema perch\u00e9 spesso gli utenti dietro un server proxy hanno lo stesso agente utente. Altri metodi per identificare in modo univoco un utente sono tecnicamente impegnativi e limiterebbero il pubblico tracciabile o sarebbero considerati sospetti. I cookie raggiungono il minimo comune denominatore senza utilizzare tecnologie considerate spyware.\nMetodi di analisi sicuri (misurazione).\nPotrebbe essere utile essere consapevoli del fatto che la raccolta di informazioni di terze parti \u00e8 soggetta a limitazioni di rete e sicurezza applicate. Paesi, fornitori di servizi e reti private possono impedire che i dati sulle visite al sito vadano a terze parti. Tutti i metodi sopra descritti (e alcuni altri metodi non menzionati qui, come il campionamento) hanno il problema centrale di essere vulnerabili alla manipolazione (sia inflazione che deflazione). Ci\u00f2 significa che questi metodi sono imprecisi e insicuri (in qualsiasi ragionevole modello di sicurezza). Questo problema \u00e8 stato affrontato in una serie di articoli, ma le soluzioni suggerite in questi documenti rimangono teoriche, forse per mancanza di interesse da parte della comunit\u00e0 ingegneristica, o per guadagni finanziari che la situazione attuale offre ai proprietari di grandi siti web. Per maggiori dettagli, consultare i suddetti documenti."}
{"id": "5878964", "revid": "287204", "url": "https://it.wikipedia.org/wiki?curid=5878964", "title": "Apostolos Liolidis", "text": ""}
{"id": "5878974", "revid": "765341", "url": "https://it.wikipedia.org/wiki?curid=5878974", "title": "Tour d'Annaba", "text": "Il Tour d'Annaba (it. \"Giro d'Annaba\"), ufficialmente \"Tour International d'Annaba\", \u00e8 una corsa a tappe maschile di ciclismo su strada, che si svolge attorno la citt\u00e0 di Annaba, in Algeria, ogni anno in marzo. Nata nel 2015, \u00e8 subito entrata a far parte dell'UCI Africa Tour, come evento di classe 2.2.\nAlbo d'oro.\n\"Aggiornato all'edizione 2016.\""}
{"id": "5878977", "revid": "287204", "url": "https://it.wikipedia.org/wiki?curid=5878977", "title": "Konstantinos Loumpoutis", "text": ""}
{"id": "5878978", "revid": "1351282", "url": "https://it.wikipedia.org/wiki?curid=5878978", "title": "AR - Frammenti d'arte", "text": "AR - Frammenti d'arte \u00e8 un programma televisivo italiano dedicato all'arte, in onda dal 2014 sul canale all-news Rai News 24.\nLa rubrica, ideata da Monica Maggioni, condotta dallo storico dell'arte Costantino D'Orazio, curata da Raffaella Soleri e diretta da Francesca Bartolomei e Alessia Vitali, \u00e8 andata in onda per la prima volta sabato 1\u00ba novembre 2014."}
{"id": "5878979", "revid": "461603", "url": "https://it.wikipedia.org/wiki?curid=5878979", "title": "K\u014dstas Loumpout\u012bs", "text": ""}
{"id": "5878980", "revid": "1315817", "url": "https://it.wikipedia.org/wiki?curid=5878980", "title": "John Clapham", "text": ""}
{"id": "5878981", "revid": "461603", "url": "https://it.wikipedia.org/wiki?curid=5878981", "title": "Kostas Loumpoutis", "text": ""}
{"id": "5878982", "revid": "765341", "url": "https://it.wikipedia.org/wiki?curid=5878982", "title": "Tour de Constantine", "text": "Il Tour de Constantine (it. \"Giro di Costantina\"), ufficialmente \"Tour International de Constantine\", \u00e8 una corsa a tappe maschile di ciclismo su strada, che si svolge attorno la citt\u00e0 di Costantina, in Algeria, ogni anno in marzo. Nata nel 2014, \u00e8 subito entrata a far parte dell'UCI Africa Tour, come evento di classe 2.2.\nAlbo d'oro.\n\"Aggiornato all'edizione 2016.\""}
{"id": "5878983", "revid": "461603", "url": "https://it.wikipedia.org/wiki?curid=5878983", "title": "Charalambos Lykogiann\u012bs", "text": ""}
{"id": "5878985", "revid": "287204", "url": "https://it.wikipedia.org/wiki?curid=5878985", "title": "Charalampos Lykogiannis", "text": ""}
{"id": "5878986", "revid": "1277036", "url": "https://it.wikipedia.org/wiki?curid=5878986", "title": "Tyke (elefante)", "text": "Tyke (Africa, 1974 \u2013 Honolulu, 20 agosto 1994) \u00e8 stato un elefante africano, di circa 3.600\u00a0kg di peso, che veniva esibito negli spettacoli del Circo Internazionale di Honolulu, Hawaii. Il 20 agosto 1994, durante una performance nel \"Neal S. Blaisdell Center\", sempre ad Honolulu, si ribell\u00f2 ed uccise il suo stesso domatore Allen Campbell e fer\u00ec il suo toelettatore, Dallas Beckwith; si constat\u00f2 che Tyke manifest\u00f2 un'inevitabile ribellione a seguito di soprusi e violenze nel corso degli anni. Mentre l'elefante era fuori controllo, questi percorse, per circa trenta minuti, le vie del distretto di Kakaako, ferendo il pubblicista Steve Hirano (il quale tent\u00f2 d'impedire a Tyke di fuggire dal circo), seminando disordine e panico fra gli abitanti. Alla fine, per metterlo fuori combattimento, Tyke venne crivellato con ben 86 colpi di fucile dalla polizia locale, facendolo crollare a ridosso di un'automobile parcheggiata; l'animale impieg\u00f2 all'incirca due ore prima di morire per dissanguamento.\nAntefatti.\nSecondo la PETA, Tyke fu protagonista di tre precedenti attacchi prima della sua ribellione dell'agosto 1994.\n21-22 aprile 1993.\nIl 21 aprile 1993, Tyke fugg\u00ec attraverso le porte anteriori del \"Jaffa Shrine Center\", durante un tour ad Altoona, Pennsylvania, subendo la pressione degli addetti alla sicurezza del circo per un'ora. La furia dell'animale caus\u00f2 pi\u00f9 di 14.000 dollari di danni. Un operaio del circo dichiar\u00f2 che, il giorno successivo, Tyke torn\u00f2 all'attacco coinvolgendo un domatore di tigri.\n23 luglio 1993.\nIl 23 luglio 1993 Tyke perse nuovamente il controllo durante uno spettacolo tenuto al \"North Dakota State Fair\", a Minot, Dakota del Nord, calpestando e ferendo un gestore e spaventando la folla, ribellione tenuta sotto controllo per circa 25 minuti. Secondo l'USDA e le documentazioni realizzate dalle forze dell'ordine canadesi, Tyke prima attacc\u00f2 Hawthorn, un altro elefante del circo, poi si mise ad urlare e vir\u00f2 verso il pubblico, seminando paura e sgomento.\nConseguenze.\nDopo l'incidente del 20 agosto 1994, Tyke \u00e8 diventato simbolo delle tragedie da circo e simbolo per i diritti degli animali. In seguito, le cause vennero depositate dalla citt\u00e0 di Honolulu a carico del proprietario di Tyke, John Cuneo Jr., il quale venne denunciato, non solo per maltrattamento su animali, ma anche per aver causato sui bambini, presenti alla vicenda, dei traumi psicologici.\nDopo la morte dell'elefante, venne eseguita un'autopsia sul corpo di Allen Campbell, rivelando nel sangue del domatore la presenza di sostanze stupefacenti, quali cocaina ed alcol; difatti, alcuni funzionari dello zoo di Denver confermarono alcune denunce, a carico di Campbell, per maltrattamenti su animali fin dalla fine degli anni '80.\nNella cultura di massa.\nLa band hardcore punk/powerviolence Man Is the Bastard scrisse la canzone \"Tyke\", sulla fuga e la ribellione dell'animale. La traccia fu inclusa dell'album del 1995 \"Thoughtless...\".\nLa band cristiana thrash metal Tourniquet, nota per l'impegno contro i maltrattamenti degli animali, scrisse su Tyke la canzone \"86 Bullets\" per il loro album del 2012 \"Antiseptic Bloodbath\".\nLa \"Jumping Dog Productions\" realizz\u00f2 nel 2015 un documentario dal titolo \"Tyke: Elephant Outlaw\"."}
{"id": "5878989", "revid": "1343733", "url": "https://it.wikipedia.org/wiki?curid=5878989", "title": "Delmar Drew Arnaud", "text": ""}
{"id": "5878992", "revid": "1343733", "url": "https://it.wikipedia.org/wiki?curid=5878992", "title": "Antoni Florian Za\u0142\u0119ski", "text": ""}
{"id": "5878995", "revid": "62004", "url": "https://it.wikipedia.org/wiki?curid=5878995", "title": "Circuit de Constantine", "text": "Il Circuit de Constantine (it. \"Circuito di Costantina\"), ufficialmente \"Circuit International de Constantine\", \u00e8 una corsa in linea maschile di ciclismo su strada, che si svolge nella citt\u00e0 di Costantina, in Algeria, ogni anno in marzo, l'indomani del Tour de Constantine. Nata nel 2015, \u00e8 subito entrata a far parte dell'UCI Africa Tour come prova di classe 1.2.\nAlbo d'oro.\n\"Aggiornato all'edizione 2016.\""}
{"id": "5878997", "revid": "122921152", "url": "https://it.wikipedia.org/wiki?curid=5878997", "title": "National Provincial Bank", "text": "La National Provincial Bank \u00e8 stata una banca britannica dal 1833 fino alla fusione nella National Westminster Bank nel 1970. \nConsiderata una delle \"Big Five\", si espanse durante il XIX e XX secolo e assorb\u00ec molte banche minori. \nAveva sede in Bishopsgate, all'incrocio con Threadneedle Street, a Londra.\nStoria.\nNational Provincial Bank of England.\nPrima della legge bancaria del 1826 le banche inglesi non potevano avere pi\u00f9 di sei soci, donde l'espressione \u201cbanche private\u201d. Le uniche banche autorizzate ad assumere la forma di societ\u00e0 per azioni erano la Bank of England e le banche scozzesi (che operavano in un diverso ordinamento giuridico). \nIl pi\u00f9 impegnato nel sostenere la riforma fu Thomas Joplin, un commerciante di legname di Newcastle upon Tyne, che aveva esperienza di disastri bancari e conosceva la situazione scozzese, dove le banche erano invece pi\u00f9 stabili. La legge del 1826 permetteva la costituzione di banche in forma di societ\u00e0 per azioni ma l'emissione di banconote era autorizzata solo al di fuori di un raggio di 65 miglia da Londra.\nLa National Provincial Bank of England fu costituita nel 1833. Ci\u00f2 che caratterizz\u00f2 l'istituto per pi\u00f9 di trent'anni era che era una banca di provincia, ma con sede a Londra, dove peraltro non svolgeva attivit\u00e0 bancaria. Era organizzata per essere una rete di agenzie che attirava un grande numero di piccoli risparmiatori, anzich\u00e9 attirare un piccolo numero di clienti importanti.\nLa prima agenzia aperta fu quella di Gloucester, seguita da quelle di Brecon, Walsall, Birmingham, Wotton-under-Edge, Boston e Wisbech. Nel 1836 c'erano gi\u00e0 32 filiali.\nSorsero, tuttavia, dei dissidi in merito alla struttura che doveva avere la rete delle filiali: Joplin riteneva che dovesse essere una rete di banche locali semi-autonome e perci\u00f2 lasci\u00f2 la banca quando prevalse il modello \"scozzese\". Per realizzare tale modello fu allora assunto Daniel Robertson, proveniente dalla \"Union Bank of Scotland\", che fu il direttore generale della \"National Provincial\" per trent'anni.\nMolte delle filiali \"aperte\" nell'Ottocento in realt\u00e0 provenivano dall'acquisizione di banche locali. Nel 1866 inizi\u00f2 l'attivit\u00e0 bancaria anche a Londra: quando l'istituto aveva gi\u00e0 una rete di 122 filiali in tutta la nazione. Conseguentemente la \"National Provincial\" cess\u00f2 di emettere cartamoneta e divenne membro della \"London Clearing House\".\nNel 1886 la rete di agenzie si era ulteriormente estesa a 165, ed era seconda solo a quella della \"London and County Bank\".\nNel 1918 la banca si fuse con la \"Union of London and Smith's Bank\", anch'essa frutto di numerose fusioni, e l'istituto prese il nome di \"National Provincial and Union Bank of England\".\nNational Provincial Bank.\nNel 1924 il nome fu abbreviato in National Provincial Bank. Ulteriori acquisizioni ebbero luogo nei decenni successivi.\nNello stesso anno inizi\u00f2 l'espansione oltremare della banca con l'acquisizione della \"Grindlays Bank\", una banca londinese che aveva filiali in India ed era specializzata nel fornire servizi all'Indian Army. La \"Grindlays\" fu tuttavia autorizzata a operare autonomamente e fu rivenduta alla \"National Bank of India\" nel 1948.\nNel 1961 la \"National Provincial\" acquis\u00ec anche la \"Isle of Man Bank\" e l'anno successivo compr\u00f2 la \"District Bank\", arrivando cos' ad avere una rete di 2.100 filiali. La \"District Bank\" (gi\u00e0 \"Manchester and Liverpool District Banking Company\") rafforz\u00f2 la presenza dell'istituto nel nordovest e mantenne un'amministrazione autonoma fino alla fusione con la \"Westminster Bank\".\nNational Westminster Bank.\nLa fusione fra la \"National Provincial\" e la \"Westminster Bank\" nel 1968 sorprese l'opinione pubblica inglese e la comunit\u00e0 bancaria, in quanto si riteneva che non sarebbero state permesse fusioni fra le \"Big Five\". E invece le autorit\u00e0 bancarie e finanziarie permisero la fusione e la costituzione della neonata \"National Westminster Bank\". La nuova banca aveva una rete di 3.600 filiali.\nLa \"District Bank\", la \"National Provincial\" e la \"Westminster Bank\" furono completamente assorbite e integrate nella nuova societ\u00e0, mentre le controllate \"Coutts &amp; Co.\", \"Ulster Bank\" e \"Isle of Man Bank\" rimasero formalmente autonome."}
{"id": "5878998", "revid": "1343733", "url": "https://it.wikipedia.org/wiki?curid=5878998", "title": "Luigi Maria Muratore", "text": ""}
{"id": "5879003", "revid": "767487", "url": "https://it.wikipedia.org/wiki?curid=5879003", "title": "Alexis-Fran\u00e7ois Artaud de Montor", "text": "Biografia.\nSotto Napoleone Bonaparte venne investito del titolo di segretario della delegazione francese a Roma.\nDivenne censore nell'ultimo anno dell'impero napoleonico e durante la restaurazione venne trasferito a Vienna. Dopo il 1830 si ritir\u00f2 a vita privata dedicandosi esclusivamente alla letteratura e alla traduzione di opere classiche.\nIl 17 dicembre 1830 divenne membro de l'Acad\u00e9mie des inscriptions et belles-lettres."}
{"id": "5879004", "revid": "110157", "url": "https://it.wikipedia.org/wiki?curid=5879004", "title": "St Vincents GAA", "text": "Il St Vincents \u00e8 un club di sport gaelici di Marino, sobborgo settentrionale di Dublino, in Irlanda. Il club fu fondato nel 1931 nell'area di Marino sebbene abbia giocato poi per un discreto numero di anni in un campo della zona di Raheny, facendo ritorno a Marino nel Marino in 1987. Il St Vincents si un\u00ec al Marino Camogie Club nel 1997 per formare l'attuale club, il St Vincents Hurling, Football and Camogie Club. Si occupa pertanto primariamente di calcio gaelico, ma ha un'ottima reputazione e tradizione anche in hurling e camogie. \nPer quel che riguarda il calcio gaelico, hanno vinto lo All-Ireland Senior Club Football Championship in tre occasioni, la pi\u00f9 recente nel 2014 e piazzandosi terzi nell'albo d'oro nazionale a pari merito con i St Finbarr di Cork. A livello locale, sono la squadra pi\u00f9 vincente del Dublin Senior Football championship, avendolo vinto ben 27 volte.\nAnche nell'hurling, pur non a livello nazionale, il club vanta vari trofei, in particolare 13 campionati di contea."}
{"id": "5879008", "revid": "470852", "url": "https://it.wikipedia.org/wiki?curid=5879008", "title": "Criterium de Blida", "text": "Il Criterium de Blida (it. \"Criterium di Blida\"), ufficialmente \"Criterium International de Blida\", \u00e8 una corsa in linea maschile di ciclismo su strada, che si svolge in un circuito nella citt\u00e0 di Blida, in Algeria, ogni anno in marzo. Chiude la stagione ciclistica in Algeria. Nata nel 2014, \u00e8 subito entrata a far parte dell'UCI Africa Tour, come evento di classe 1.2.\nAlbo d'oro.\n\"Aggiornato all'edizione 2016.\""}
{"id": "5879009", "revid": "125631502", "url": "https://it.wikipedia.org/wiki?curid=5879009", "title": "Babooshka", "text": "Babooshka \u00e8 il secondo singolo della cantante britannica Kate Bush, tratto dall'album del 1980 \"Never for Ever\". Raggiunse la prima posizione in diverse classifiche internazionali.\nIl brano.\nIl brano racconta di una donna sposata che decide di mettere alla prova la fedelt\u00e0 di suo marito e quindi comincia a scrivergli lettere profumate, facendosi passare per una giovane di nome Babooshka, che ha le caratteristiche che suo marito non vede pi\u00f9 in lei. Ad un certo punto per\u00f2 il gioco le sfugge di mano quando, nella sua amarezza e paranoia, Babooshka organizza un incontro con l'uomo, il quale si sentir\u00e0 attratto da questa giovane che gli ricorda cos\u00ec tanto sua moglie nei vecchi tempi e rischier\u00e0 di rompere il loro rapporto.\nIl celeberrimo videoclip mostra Kate Bush di fronte a un contrabbasso, con addosso una tutina nera aderente e un velo in testa per rappresentare la moglie amareggiata e, al contrario, con uno stravagante costume di foggia vagamente russa per impersonare il suo alter ego Babooshka. Il costume di Babooshka \u00e8 basato su un'illustrazione di Chris Achilleos.\nVersioni.\nIl lato B \u00e8 il secondo brano inserito in un singolo di Kate Bush ma non tratto da un album. \"Ran Tan Waltz\" suona come una tragicommedia, nella quale un uomo si lamenta della sua sfortuna ad essere sposato con una donna che si rivela essere una madre ribelle. La prima strofa della canzone contiene la parola inglese \"dick\" come cacofemismo per pene."}
{"id": "5879010", "revid": "588403", "url": "https://it.wikipedia.org/wiki?curid=5879010", "title": "Clube Esportivo Oper\u00e1rio V\u00e1rzea-Grandense", "text": "Il Clube Esportivo Oper\u00e1rio V\u00e1rzea-Grandense, meglio noto come CEOV, \u00e8 una societ\u00e0 calcistica brasiliana con sede nella citt\u00e0 di V\u00e1rzea Grande, Mato Grosso.\nStoria.\nIl club \u00e8 stato fondato il 1\u00ba maggio 1949. Il CEOV ha partecipato al Campeonato Brasileiro S\u00e9rie A nel 1979, nel 1984 e nel 1986."}
{"id": "5879022", "revid": "182193", "url": "https://it.wikipedia.org/wiki?curid=5879022", "title": "FeralpiSal\u00f2", "text": ""}
{"id": "5879042", "revid": "110157", "url": "https://it.wikipedia.org/wiki?curid=5879042", "title": "Regione Metropolitana di Vale do Rio Cuiab\u00e1", "text": "La Regione Metropolitana di Vale do Rio Cuiab\u00e1 \u00e8 un'area metropolitana del Brasile, ubicata nello Stato del Mato Grosso, ufficialmente costituita nel 2009. Secondo le stime dell'IBGE aveva nel 2014 una popolazione di 982.258 abitanti.\nLa regione \u00e8 composta soltanto dalle quattro municipalit\u00e0 di Cuiab\u00e1, V\u00e1rzea Grande, Santo Ant\u00f4nio do Leverger e Nossa Senhora do Livramento, ma 9 altre municipalit\u00e0 gravitano in qualche modo su di essa.\nComuni.\nComprende 4 comuni:"}
{"id": "5879054", "revid": "256896", "url": "https://it.wikipedia.org/wiki?curid=5879054", "title": "Regione Metropolitana di Cariri", "text": "La regione metropolitana di Cariri \u00e8 un'area metropolitana del Brasile, ubicata nello Stato del Cear\u00e1, ufficialmente costituita nel 2009. Secondo le stime dell'IBGE aveva nel 2014 una popolazione di 590.209 abitanti.\nComuni.\nComprende 9 comuni:"}
{"id": "5879068", "revid": "1263156", "url": "https://it.wikipedia.org/wiki?curid=5879068", "title": "Seicentottantanove", "text": ""}
{"id": "5879071", "revid": "47767", "url": "https://it.wikipedia.org/wiki?curid=5879071", "title": "Lago Santo (Cembra)", "text": "Il lago Santo (\"Heiliger See\" in tedesco) \u00e8 un lago della provincia di Trento, situato nel comune di Cembra Lisignago in Val di Cembra.\nDescrizione.\nSi tratta di un lago di origine glaciale, situato fra il monte Pincaldo e il monte di Cembra, la cui esistenza \u00e8 sostanzialmente dovuta allo sbarramento dei circostanti depositi morenici.\n\u00c8 distante circa cinque chilometri dal paese di Cembra; la superficie d'inverno gela, rendendolo adatto per il curling.\nStoria.\nIl nome del lago deriva da una leggenda locale, secondo la quale al suo posto vi sarebbe stato un tempo un terreno conteso tra pi\u00f9 eredi; uno di essi, esasperato dalle continue liti, preg\u00f2 che al posto del terreno sorgesse un lago, e cos\u00ec avvenne, ma l'acqua, che continuava a salire, rischiava di mettere in pericolo il paese di Cembra. Il parroco allora vi gett\u00f2 dentro l'anello che ornava una statua della Madonna, fermando il salire delle acque e salvando il paese."}
{"id": "5879072", "revid": "125340068", "url": "https://it.wikipedia.org/wiki?curid=5879072", "title": "La morte di Marx e altri racconti", "text": "La morte di Marx e altri racconti \u00e8 una raccolta di brevi storie scritte da Sebastiano Vassalli e pubblicate nel 2006 dalla casa editrice Einaudi.\nAttraverso queste storie Vassalli indaga i mutamenti antropologici dell'uomo moderno e le loro conseguenze.\nIl libro \u00e8 diviso in tre parti: la prima \"Ciao, Kafka\" \u00e8 composta da 8 racconti, pi\u00f9 un breve prologo e un congedo, la seconda \"La morte di Marx e altri racconti\" da cinque storie, mentre l'ultima, \"Dopotutto \u00e8 amore\", presenta \"sei storie per il nuovo millennio\". \nTrama.\nParte prima, \"ciao Kafka\".\nDalle origini del mondo l'uomo non \u00e8 stato altro che il promotore di cambiamenti ed evoluzioni; dalla ruota, che \u00e8 il presupposto fondamentale per la costruzione del carro - con cui, per esempio, gli eroi greci si facevano trasportare in battaglia - si \u00e8 giunti all'automobile, che a sua volta \u00e8 l'evoluzione del carro. Con l'automobile le cose si complicano, perch\u00e9 si aggiungono anche i cambiamenti che avvengono all'interno di questo involucro: l'uomo diventa automobilista, per viaggiare ed esplorare il mondo ma alla fine non vede altro che le strade. Si tratta di un vero e proprio uomo nuovo, fornito di guscio, che dominer\u00e0 il pianeta\nMorte di un commesso viaggiatore.\nDurante la rottamazione di una Ford, viene trovato il cadavere di un uomo. Dopo la scoperta viene chiesto l'intervento della polizia che inizia a indagare sulla vittima e sulle circostanze in cui egli \u00e8 morto. Dalle indagini risulta che l'uomo abbia 37 anni, sia sposato e abbia due figli. Un anno prima la moglie ne aveva denunciato la scomparsa, ma a nessuno era mai importato veramente, poich\u00e9 si trattava di un uomo superficiale e intratteneva varie relazioni in diverse citt\u00e0. Dato il corpo decomposto e in pi\u00f9 anche lo scarso interesse nei confronti dell'individuo, si dichiara la morte causata da un incidente stradale. \nGli amanti.\nUn uomo e una donna di mezza et\u00e0 passeggiano sulla spiaggia mano nella mano. Dai loro gesti e dagli atteggiamenti dell'uno nei confronti dell'altro, si intuisce che siano sposati, o per lo meno, vivano insieme da anni (precisamente 27). Dopo la passeggiata si dirigono in auto verso l'hotel dove pernottano. Arrivati rimangono nel parcheggio e fanno l'amore in auto. Poi brindano con due bicchieri di cristallo pieni di champagne, conservato in una borsa termica. Ma infine si devono salutare: hanno capito che non possono vivere l'uno senza l'altra e quindi non vogliono che uno dei due muoia prima dell'altro. Reclinano i sedili e si dicono addio.\nUna famiglia va al mare.\nUna famiglia con tre figli si appresta a partire per una vacanza nella casa al mare. L'ultimo preparativo \u00e8 verificare che la carrozzina del bambino sia legata adeguatamente alla bicicletta sul tetto dell'auto. Dopo un viaggio apparentemente normale, avvertono un rumore e il padre nota dallo specchietto retrovisore che il passeggino si \u00e8 sganciato, provocando una catastrofe dietro di loro. Subito l'uomo decide di fermarsi e vorrebbe chiamare la polizia, ma la moglie lo dissuade dal farlo e lo convince a procedere. Il figlio, nella sua ingenuit\u00e0, insiste nel chiedere informazioni ai genitori circa il numero di vittime causate; ma la madre cerca di deviare l'argomento, negando ogni cosa. \nDi mamma ce n'\u00e8 una sola.\nUna ragazza che lavora in discoteca e dal look ribelle (capelli verdi e rosa, tacchi alti, vestiti appariscenti, calze a rete, piercing e tatuaggi) giunge a casa della famiglia a cui, due anni prima, era stata affidata la figlia. Il tribunale le ha ora permesso di vedere la figlia per un giorno a settimana. Nel periodo della gravidanza, la ragazza intraprese un percorso di disintossicazione, poich\u00e9 aveva passato la sua vita assumendo droghe e andando con uomini per soldi, tanto che non conosce nemmeno la vera identit\u00e0 del padre della bambina. Durante una giornata di sole cocente, decide di fermarsi a fare acquisti e di lasciare la figlia nell'auto chiusa per un tempo apparentemente breve. In realt\u00e0 la ragazza non torna per svariate ore, poich\u00e9 incontra una vecchia amica con la quale si sofferma a provare vestiti e ha un rapporto sessuale con un suo vecchio amante, per il quale prova ancora simpatia. Intanto, all'esterno, la gente preoccupata per la salute della bambina cerca di forzare la portiera della Mini Cooper rosa, ma oramai non c'\u00e8 pi\u00f9 nulla da fare: la fanciulla \u00e8 deceduta a causa delle temperature troppo elevate. \nLa mia golf mi chiedeva aiuto.\nDurante il colloquio con il suo avvocato, un uomo, guardia di un'agenzia di vigilanza molto devota alla sua Golf grigio metallizzata potenziata, tenta di giustificare l'omicidio da lui commesso nei confronti di un altro uomo. La vittima possedeva un'auto identica a quella del protagonista, parcheggiata poco pi\u00f9 indietro nello stesso viale. Nella confusione, il presunto ladro tenta di aprire l'auto sbagliata con le proprie chiavi, ma ovviamente non ci riesce. La guardia, vedendolo, pensa subito a un furto e gli si avvicina impugnando la sua pistola di ordinanza. Nonostante i tentativi di giustificazione, il protagonista spara all'individuo, uccidendolo sul colpo. L'avvocato, per\u00f2, lo informa che in realt\u00e0 vi sono dei testimoni che smentiscono la versione del suo cliente. L'uomo continua imperterrito: doveva proteggere la sua Golf, chiunque avrebbe fatto lo stesso al posto suo. \nDiesel o benzina.\nNel mezzo di un ingorgo stradale di dimensioni stratosferiche, un camionista si avvicina a una donna, in quanto la vede in difficolt\u00e0 nel disincastrare il tettuccio dell'automobile e avverte in lei un senso di preoccupazione. Decide quindi di andarle incontro con una bottiglietta di acqua fresca e cos\u00ec i due iniziano a dialogare. Data la paura della donna nei confronti dei camion, l'uomo decide di invitarla a visitare il suo, per far scomparire l'ansia. Dopo aver approfondito la loro conoscenza, la donna ritorna nella sua auto e cerca di rintracciare il marito che lavora in azienda, per informarlo della situazione in cui lei si trova. Dato lo scarso interesse del compagno e l'assenza di aria condizionata nella sua auto, la signora prende la decisione di ritornare sul camion. L'attrazione tra i due \u00e8 evidente e sfocia in un rapporto sessuale pieno di passione. Gli amanti intraprendono, quindi, una relazione che porta la donna ad avviare le pratiche per il divorzio dal marito. Infine si scopre che i due aspettano un bambino e scherzano sull'ipotesi che egli possa essere \u201cdiesel o benzina\u201d.\nVolevo essere l'eroe di un videogame.\nDurante l'appuntamento con il dottore, un uomo racconta l'incidente da lui provocato. Mentre si trovava in autostrada aveva investito una bambina, travolta bruscamente. Senza nemmeno fermarsi, procede nella gara di corsa con un'altra auto, sottolineando che essere primi in una sfida automobilistica \u00e8 tutto. Egli presume che intanto l'altra macchina abbia investito la madre della bimba, dalla quale oramai ha un enorme distacco, in quanto, dopo l'incidente con la donna, essa finisce fuori strada. In realt\u00e0 il protagonista avrebbe urtato l'altra automobile, la quale sarebbe andata a travolgere la madre, perdendo poi il controllo. \n\"Ciao modernit\u00e0\".\nIl mondo oramai \u00e8 in una condizione di cambiamento: non \u00e8 pi\u00f9 quello di prima a causa delle consistenti emissioni di gas e l'uso massiccio di automobili. Il nostro pianeta dovr\u00e0 adattarsi a questa situazione, a partire da ci\u00f2 che ci circonda fino ad arrivare a noi stessi.\nParte seconda, la morte di Marx.\nIn \"La morte di Marx\" sono narrate storie che trattano, mettendole in discussione, tematiche come l'uguaglianza e la democrazia.\nLa morte di Marx.\nIl capitolo si apre con la storia della morte del dottor Marx, narrata da alcuni amici e vicini di casa. Egli era simile nell'aspetto al celebre filosofo ottocentesco, da cui deriva il soprannome, tuttavia le sue opinioni erano molto distanti da quelle del vero Marx. Sosteneva infatti che le classi sociali non esistevano pi\u00f9 poich\u00e9 si era creata un'uguaglianza umana, che trovava espressione nella diffusione dei Jeans. Questi, che accomunano il pi\u00f9 povero al pi\u00f9 potente, garantiscono l'uguaglianza \"dalla cintola in gi\u00f9\", ma naturalmente ci\u00f2 non \u00e8 altro che un'illusione di egualitarismo.\nTornando al dottore, egli era definito dai pi\u00f9 come un uomo molto colto, generoso e assai disposto ad aiutare gli altri. Questa tendenza si manifestava nelle relazioni con i suoi amanti, per lo pi\u00f9 giovani violenti e approfittatori. Marx li aiutava da un punto di vista economico e allo stesso tempo cercava in loro il lato oscuro della propria natura, per poterlo conoscere e dominare. Tuttavia, proprio da uno di questi amanti, che voleva pi\u00f9 soldi di quanto gli fosse gi\u00e0 stato dato, fu ucciso, come un torero che, convinto di poter avere sempre la meglio sul toro, si sorprende di non essere riuscito a domare la belva. \nAbitare il vento.\nUn sessantenne ritorna dopo una quarantina d'anni sull'isola dove aveva trascorso la sua giovent\u00f9. Ormai medico di successo, vive comunque nella solitudine, perci\u00f2 decide di visitare di nuovo quei luoghi che lo avevano reso cos\u00ec' felice. Quando arriva, per\u00f2, si rende conto di come tutto sia cambiato: l'inquinamento, causato dall'incivilt\u00e0 della gente, ha trasformato quel posto completamente. Anche la sua casa \u00e8 diroccata e gli trasmette un senso di tristezza. All'interno trova tre persone con le quali discute circa la propriet\u00e0 della dimora. L'isola e l'abitazione sono sue, perci\u00f2 non vuole permettere a degli sconosciuti di occuparle. I ragazzi, per\u00f2, non vogliono cedere, quindi l'uomo smette di insistere e decide di visitare la casa. Nota che tutti i suoi vecchi mobili sono stati venduti, tranne il suo divano che ancora gli ricorda i pomeriggi passati in compagnia della sua vecchia ragazza, Klara. Dopo essersi addormentato sullo stesso, si risveglia e trova tutti gli altri coinquilini ubriachi che lo invitano a bere. Ormai offuscato dall'alcool, si stende di nuovo con una delle ragazze, nonch\u00e9 fidanzata del terzo sconosciuto, e fanno l'amore tutta la notte. La mattina seguente passeggia per l'isola, alla riscoperta dei luoghi d'infanzia. Non mancano descrizioni dello stato riprovevole in cui \u00e8 ridotto il posto. Ritornato, poi, in California, decide di vendere l'isola.\nDialogo sulla democrazia.\nDue uomini discutono a proposito del tema democrazia. Mentre uno, denominato CV (ovvero cittadino che andr\u00e0 a votare), sostiene questo organismo di governo, l'altro, definito CNV (quindi cittadino che non andr\u00e0 a votare), si proclama a sfavore di questa. Entrambi esprimono le loro posizioni circa il diritto di voto, il vero significato della parola democrazia e le conseguenze che questa implica, la politica proiettata in condizioni di vita quotidiana e chi dovrebbe amministrare lo Stato. Dopo una conversazione apparentemente pacata, i due finiscono per litigare, poich\u00e9 ognuno si ritrova fermamente convinto delle proprie idee.\nRocco del Grande Fratello.\nUna commessa di supermercato, Kitty, incrocia, passeggiando per strada, un vecchio partecipante a un reality show, Rocco del Grande Fratello . La ragazza, emozionata, torna sul posto di lavoro e racconta l'accaduto alle colleghe. Dai discorsi delle amiche scopre il motivo della presenza della celebrit\u00e0 in citt\u00e0: egli, infatti, \u00e8 solito presenziare a serate in discoteca. Le donne, quindi, decidono di partecipare a uno di questi eventi, ma, arrivate al locale, rimangono deluse dall'assenza dell'uomo. La scoraggiata Kitty, quindi, abbandona la festa, diversamente dall'amica Carla, che si intrattiene con un ragazzo appena conosciuto.\nDue favole sulla creazione del mondo.\nIn principio, Dio cre\u00f2 il cielo e la terra, poi l'uomo e la donna che port\u00f2 nel Giardino dell'Eden. Diede loro un'occupazione: l'uomo lavorava la terra, la donna, invece, il bestiame. Entrambi, per\u00f2, concordavano sul fatto che il loro lavoro fosse stancante e monotono. La soluzione si present\u00f2 con l'arrivo del Serpente, soprannominato lo straniero. Questi propose all'uomo di lavorare il terreno al posto suo, in cambio di met\u00e0 del raccolto. Egli accett\u00f2 e contento rifer\u00ec l'idea dell'animale alla moglie. Il giorno seguente il Serpente si present\u00f2 dalla donna e le espose la sua idea: per dare un taglio alla monotonia della sua routine, si offr\u00ec di sostituire la figura del marito, quando egli non ci fosse stato. La donna approv\u00f2, ma un giorno, di ritorno da una giornata stancante, l'uomo li trov\u00f2 a giacere nel medesimo letto. Il marito, quindi, rifer\u00ec a Dio l'accaduto, ma il Signore lo incolp\u00f2 di essere l'unico responsabile della situazione. Li confin\u00f2 a una vita di sofferenza, al gelo, con l'unica comodit\u00e0 di una casa in legno spaziosa. Il freddo era il loro pi\u00f9 grande nemico, fino a quando non si ripresent\u00f2 il Serpente sotto le spoglie di un gabbiano; l'animale consigli\u00f2 alla donna di produrre calore e fuoco per la loro sopravvivenza bruciando parti della loro casa, fin troppo ampia per solo due individui. Col passare del tempo, per\u00f2, l'abitazione si ridusse a una dimora instabile. Con l'arrivo di una potente tempesta, la casa croll\u00f2, non lasciando pi\u00f9 traccia dell'uomo e della donna. Si avver\u00f2 cos\u00ec la profezia di Dio: la loro punizione sarebbe partita dalle loro stesse mani.\nParte terza, dopotutto \u00e8 amore.\nQuesto terzo ed ultimo capitolo narra alcune storie riguardo alle passioni dell'uomo moderno, nelle loro sfumature pi\u00f9 disparate.\nSebastiano.\nSebastiano era un giornalista scapolo di mezz'et\u00e0, con una vita tranquilla e non troppo movimentata.\nAbitava da solo, in un paese di montagna piuttosto lontano dalle grandi citt\u00e0.\nUna notte buss\u00f2 alla sua porta una giovane ragazza africana che era stata lasciata davanti a casa sua da qualcuno, per chiss\u00e0 quale motivo. Sebastiano cap\u00ec che era terrorizzata: probabilmente era una di quelle prostitute che lavoravano di notte sull'autostrada, infatti era proprio quello il luogo in cui voleva essere portata. Ma lei era diversa dalle altre, non era volgare, era timida e molto bella. Sebastiano la abbracci\u00f2, per tranquillizzarla ma non le offr\u00ec mai di rimanere a casa sua per la notte. Lui era un uomo solo e lei era spaventata: sarebbe potuta essere una notte per combattere la solitudine, invece decise istintivamente di non trattenerla e la riaccompagn\u00f2 nel luogo da cui veniva. Nei giorni successivi pass\u00f2 pi\u00f9 volte per quel tratto di autostrada, per rivedere la sua giovane africana; lei si limit\u00f2 ad un saluto ma probabilmente non lo riconobbe nemmeno.\nQualche tempo dopo, buss\u00f2 alla sua porta la polizia: la ragazza africana era stata fermata per aver trasportato una partita di cocaina e aveva segnalato Sebastiano come proprietario della droga. Egli fu interrogato, ma alla fine gli agenti, comprendendo la situazione, si limitarono a rimproverarlo per aver aperto la porta ad una sconosciuta. La ragazza africana and\u00f2 in prigione e cos\u00ec finirono anche le fantasie di Sebastiano.\nCharles.\nIl sessantenne Charles \u00e8 il proprietario di una palazzina che affitta a donne nubili di bell'aspetto, oggetto della sua ossessione. Egli \u00e8 scapolo e i suoi interessi si concentrano sulla conoscenza e la conquista di belle signore. La sua fama di scapolo donnaiolo ancora attraente, come sostiene lui stesso, porta la gente a credere che le due nuove coinquiline,a cui ha affittato un appartamento, intrattengano una relazione con il protagonista. Egli infatti non partecipa pi\u00f9 agli eventi mondani come era solito fare, ma passa le sue giornate nel tentativo di conquistare Lucette, insegnante di letteratura in un liceo, e B\u00e9belle, maestra di musica al conservatorio. Le due donne apprezzano le sue lusinghe ma non cedono rimanendo comunque disinteressate e scherzando senza mai oltrepassare certi limiti.\nMary.\nMary, una ragazza di 26 anni dal passato burrascoso, trova lavoro in un supermercato e conosce Theresa, una collega in cerca di un appartamento in cui abitare. La pacifica convivenza delle coinquiline viene, per\u00f2, bruscamente interrotta a causa del comportamento di Theresa, che inizia a intrattenersi con uomini nella propria abitazione, andando contro i voleri di Mary. La situazione sfocia quando uno di questi individui, Paul, violenta, ovviamente senza la sua approvazione, la protagonista. Mary, adirata, caccia la coinquilina dall'appartamento. Solo dopo quattro mesi la ragazza riesce a trovare un nuovo coinquilino: James, amico omosessuale del suo fidanzato, uno studente di filosofia. Il rapporto tra i due \u00e8 molto forte e Mary si tramuta spesso in consigliera d'amore nei confronti di un coinquilino attratto verso individui rozzi. Dopo un lungo periodo apparentemente sereno, la ragazza viene presa dalla gelosia, in quanto vede James sempre pi\u00f9 legato a donne, le cui intenzioni sono ammaliarlo. Spesso i coinquilini si confrontano circa questa situazione, poich\u00e9 Mary \u00e8 sempre pi\u00f9 curiosa. Nonostante cerchi di non destare sospetti nel ragazzo, egli avverte un cambiamento in lei, arrivando a chiederle se fosse il caso di accontentare i suoi desideri sessuali. La ragazza, che non ha mai provato nulla verso l'amico, si arrabbia e i due giungono a una discussione violenta. James decide allora di abbandonare la casa, lasciando Mary in uno stato di confusione mentale.\nHorst.\nHorst, un impiegato in un'azienda farmaceutica e collezionista di mantidi religiose, non si \u00e8 mai dichiarato interessato all'altro sesso, anche se fin da piccolo provava piacere nel guardare le altre persone in condizioni di intimit\u00e0, ma anche in situazioni di quotidianit\u00e0. Nell'arco della sua giovent\u00f9, la madre aveva sempre cercato di costringerlo a \u201ccomportarsi in maniera normale\u201d, spingendolo a relazioni da lui non approvate. Egli passa tutte le sue giornate da solo ad accudire e soprattutto osservare le sue mantidi religiose. Non vuole che esse abbiano contatti con altri individui al di fuori della sua persona. L'obiettivo della sua vita \u00e8, quindi, quello di osservare dall'esterno tutto ci\u00f2 che riguarda la vita altrui.\nCiro e Daniela.\nDaniela \u00e8 una donna di 32 anni che lavora come segretaria in un'azienda. Nelle sue giornate non mancano avance da parte dei colleghi, nonostante lei non apprezzi quel genere di uomini e non abbia mai avuto una relazione con questi. Un giorno, per\u00f2, l'addetto alle spedizioni Ciro coglie la sua attenzione e i due iniziano a parlare del pi\u00f9 e del meno di volta in volta, finch\u00e9 il ragazzo non le chiede di uscire. Dopo un attimo di esitazione, Daniela gli propone di accompagnarla a una festa per il compleanno di un suo amico che si terr\u00e0 lo stesso sabato. Ciro non potrebbe essere pi\u00f9 felice, ma la ragazza inizia ad avere dei ripensamenti in proposito. Ciro si offende un po' del fatto che Daniela non lo ritenga \"adatto\" al genere di festa a cui parteciperanno, ma il ragazzo si fa sentire e alla fine decidono di andarci. La festa \u00e8 per Maurizio e si terr\u00e0 in una palestra, in quanto il festeggiato \u00e8 un istruttore di body-building. Quello che impressiona Ciro \u00e8 l'ambigua torta a forma di organi genitali e la presenza esclusiva di uomini (uno per ogni anno che Maurizio compir\u00e0), con l'eccezione di Daniela. Quando Max, anima della festa, d\u00e0 inizio alle danze, Daniela sale su un divano, unico oggetto illuminato nella penombra, e inizia a spogliarsi, rimanendo solo in slip. Partendo da Maurizio, tutti gli invitati si tolgono i vestiti e danno inizio a un'orgia. Ciro, scandalizzato, se ne va. Nei giorni seguenti i due colleghi non si incrociano, fino a quando una sera nel piazzale deserto davanti all'azienda, il ragazzo aspetta Daniela di fianco alla sua macchina e inizia a urlarle contro insulti e accuse. Ciro sostiene che la ragazza sia solo una meretrice che gli ha rovinato la vita e che ha intenzione di denunciarla alla polizia. Al che, la ragazza, che precedentemente aveva trovato quelle accuse causa di ilarit\u00e0, si fa seria e non capisce il perch\u00e9 della reazione di Ciro. Questa faccenda ha cambiato completamente il ragazzo, che ora non si trova pi\u00f9 capace di guardare le donne come le guardava prima, mentre Daniela continua a sostenere che questa tipologia di vita \u00e8 la sola che le possa far assaporare un senso di libert\u00e0. \nLeonid.\nLeonid \u00e8 uno statunitense di quarant'anni. Si trova nel braccio della morte di un carcere americano, accusato di aver ucciso due bambini. Fin da piccolo \u00e8 stato abituato alla pedofilia: a nove anni ha avuto il suo primo rapporto con un adulto ed \u00e8 finito a sua volta a cercare i bambini. Egli si considera innocente da un punto di vista morale: le circostanze lo hanno obbligato, a suo dire, a fare ci\u00f2 che ha fatto. Il primo ragazzo che ha ammazzato era un giovane di dieci anni di colore. Era innamoratissimo di lui: sono stati insieme per tre anni. Sugar - lo chiamava cos\u00ec - l'aveva tradito con altri ragazzi, mentre Leonid voleva costringerlo a rimanere con lui. Lo ha ucciso perch\u00e9 lo amava, in un momento di rabbia, per poi piangere sul suo cadavere. La sua seconda vittima era un ragazzo soprannominato Spin, che era scappato dal collegio nel quale i suoi genitori l'avevano spedito. Leonid l'ha trovato per caso sul ciglio di una strada e gli ha offerto del cibo, un luogo dove rifugiarsi e il suo amore. La loro storia \u00e8 durata una quindicina di giorni, finch\u00e9 la polizia, che gi\u00e0 sospettava di lui per la morte di Sugar, lo ha trovato in una baracca fuori citt\u00e0. Leonid, preso dal panico, ha soffocato il giovane Spin mentre dormiva e, mentre portava il suo corpo sulla strada dove l'aveva visto la prima volta, ha incrociato le macchine della polizia, che lo hanno incastrato. Durante entrambi i processi, egli ha potuto vedere le due famiglie dei suoi amanti, improvvisamente addolorate per dei figli che avevano dimenticato. Leonid \u00e8 stato accusato e condannato a morte."}
{"id": "5879075", "revid": "131145", "url": "https://it.wikipedia.org/wiki?curid=5879075", "title": "La morte di Marx", "text": ""}
{"id": "5879076", "revid": "287204", "url": "https://it.wikipedia.org/wiki?curid=5879076", "title": "Cirrus floccus", "text": "Il cirrus floccus (abbreviazione \"Ci flo\") \u00e8 una delle specie in cui possono presentarsi le nubi del tipo cirro, che si formano ad altitudini piuttosto elevate.\nCaratteristiche.\nIl cirrus floccus si presenta come ciuffi di nubi con una base piuttosto frastagliata. Le nubi non sono portatrici di precipitazioni, anche se occasionalmente possono avere come caratteristica accessoria la presenza di virghe.\nI singoli ciuffi che compongono le nubi di cirrus floccus sono in genere distinti e separati gli uni dagli altri. Al momento della formazione le nubi appaiono di colore bianco brillante e possono essere scambiate per un altocumulo; dopo alcuni minuti per\u00f2, la brillantezza tende a sbiadire indicando che esse sono costituite di ghiaccio puro e si trovano perci\u00f2 ad una quota pi\u00f9 elevata."}
{"id": "5879079", "revid": "124123", "url": "https://it.wikipedia.org/wiki?curid=5879079", "title": "Ortolana d'Assisi", "text": "Di famiglia nobile, apparteneva alla nobile famiglia dei Fiumi, \u00e8 una suora appartenente all'ordine di Santa Chiara (clarisse). Fu la moglie di Favarone di Offreduccio degli Scifi, nonch\u00e9 la madre di santa Chiara di Assisi e sant'Agnese di Assisi. Divent\u00f2 monaca dopo la morte del marito, ritirandosi nel monastero di San Damiano.\nI resti della beata Ortolana riposano vicino ai corpi delle figlie Chiara, Agnese e Beatrice, nella chiesa di Santa Chiara ad Assisi."}
{"id": "5879083", "revid": "729019", "url": "https://it.wikipedia.org/wiki?curid=5879083", "title": "Bombardamento di Napoli del 1918", "text": "Il bombardamento su Napoli dell'11 marzo 1918 fu il primo bombardamento che colp\u00ec la citt\u00e0 di Napoli.\nContesto storico e premesse.\nL'Italia entr\u00f2 in guerra il 24 maggio 1915, dichiarando dapprima guerra all'Austria-Ungheria, dopo essere uscita dalla Triplice Alleanza, per schierarsi a favore della Triplice intesa.\nDopo la battaglia di Caporetto vi fu una riorganizzazione dell'esercito italiano impegnato sul fronte, sia a livello manageriale che a livello organizzativo. Il 9 novembre 1917 Luigi Cadorna fu rimpiazzato alla guida dell'esercito dal generale Armando Diaz, che dedic\u00f2 molti sforzi a ricostruire le forze italiane. Le forze armate erano impegnate prevalentemente sul fronte, e gli attacchi nemici erano indirizzati nei confronti del Regio Esercito.\nMa durante la prima guerra mondiale i civili erano stati coinvolti con la fame, le malattie, le deportazioni forzate lontane dalle linee del fronte; alcuni bombardamenti e cannoneggiamenti avevano colpito, per\u00f2, gi\u00e0 alcune grandi citt\u00e0, come Londra e Parigi. Ma molte furono le incursioni aeree da parte di aerei e dirigibili austriaci e tedeschi, rivolti contro i centri abitati nelle immediate vicinanze del fronte italiano, come quelli che coinvolsero le citt\u00e0 di Padova e di Venezia, o in prossimit\u00e0 di centri industriali. Tra il 1915 e il 1918, le citt\u00e0 italiane subirono circa 500 incursioni aeree nemiche che provocarono 984 morti e 1.100 feriti.\nLa popolazione civile di Napoli non fu totalmente coinvolta nella Grande Guerra, al contrario della Seconda guerra mondiale, vista anche la sua lontananza dalle trincee.\nC'\u00e8 da dire, per\u00f2, che anche Napoli ebbe un importante ruolo, durante la Grande Guerra, nella fabbricazione di armi ed elementi chimici ad uso bellico: dal 1916, all'Universit\u00e0 di Napoli, si produceva la cloropicrina usata, appunto, per gli scopi sopraccitati.\nIl bombardamento.\nLa notte tra il 10 e l'11 marzo 1918, il dirigibile tedesco LZ 104 part\u00ec dalla base di Jambol per compiere il raid aereo su Napoli. \nGli obiettivi del bombardamento erano il porto, l'Ilva di Bagnoli, le industrie di Napoli e i cantieri Armstrong di Pozzuoli (che producevano un immane numero di munizioni di guerra).\nVerso le ore 1.30, il comandante diede l'ordine di sganciare l'esplosivo da un'altezza di 4.800 metri. Ma a causa di errori di calcolo, gli esplosivi (quotati a 6.400\u00a0kg) non colpirono gli obiettivi prefissati.\nDopo il bombardamento: danni e vittime.\nLe bombe colpirono la zona dei Granili (alle spalle del porto), i Quartieri Spagnoli, la zona di Piazza del Municipio e Via Toledo e zone tra il quartiere Posillipo e il Corso Vittorio Emanuele.\nReazioni.\nNapoli era totalmente impreparata a subire un attacco del genere. Inizialmente, le forze dell'ordine credevano che si trattasse di esplosioni provocate da una rivolta popolare o da anarchici: per questo motivo non ci fu nessuna reazione dalla contraerea. Il Prefetto invi\u00f2 solo delle guardie con il compito di presidiare i quartieri colpiti. Solo il giorno dopo fu appurata la natura del raid aereo nemico, tuttavia senza appurare n\u00e9 gli obiettivi, n\u00e9 i responsabili. Il fatto che gli esplosivi abbiano colpito le zone del centro e, non il porto e le industrie come prefissato, indign\u00f2 l'opinione pubblica accusando gli autori del raid di voler seminare terrore tra la popolazione civile.\nSviluppi successivi.\nLa notte dell'11 marzo il dirigibile, essendo ad altissima quota, fu oscurato dalle tenebre, ed \u00e8 anche per questo nessuno pens\u00f2 subito ad un attacco aereo.\nLa verit\u00e0 venne scoperta solo nel 1920, quando un Comunicato del Ministero della Marina Tedesca comunicava che tra il 1917 ed il 1918 il dirigibile L104 aveva compiuto 3 crociere di guerra, la prima fino a Khartum (fallita), la seconda proprio su Napoli e la terza sul Canale di Suez.\nSuccessivamente venne istituita un'apposita Commissione di inchiesta, che chiese il rinvio a giudizio, presso il tribunale militare di Napoli, degli ufficiali che dovevano essere in servizio la notte del bombardamento e del radiotelegrafista di turno. Il Commissario Generale del Corpo Aeronautico esoner\u00f2 i comandanti della difesa antiaerea di Napoli, Foggia e Termoli."}
{"id": "5879084", "revid": "76963", "url": "https://it.wikipedia.org/wiki?curid=5879084", "title": "Craig Bockhorn", "text": "Non molto attivo come attore, ha preso parte in poco pi\u00f9 di 10 ruoli ed ha debuttato al cinema nel 2005 nel film \"Transamerica\"."}
{"id": "5879087", "revid": "3732", "url": "https://it.wikipedia.org/wiki?curid=5879087", "title": "Claudio di Lorena", "text": ""}
{"id": "5879088", "revid": "1869172", "url": "https://it.wikipedia.org/wiki?curid=5879088", "title": "Therese von Artner", "text": "Biografia.\nTherese von Artner nacque nel 1772, prima dei cinque figlie del generale austriaco Leopold von Artner e di sua moglie Magdalena. Trascorse la sua vita nella Mitteleuropa, tra circoli letterari e scrivendo talvolta sotto pseudonimo. Impar\u00f2 la lingua italiana e lesse gli autori italiani in lingua originale."}
{"id": "5879095", "revid": "287204", "url": "https://it.wikipedia.org/wiki?curid=5879095", "title": "Regione Metropolitana di Palmas", "text": "La Regione Metropolitana di Palmas \u00e8 un'area metropolitana del Brasile, ubicata nello Stato del Tocantins, ufficialmente costituita nel 2013. Secondo le stime dell'IBGE aveva nel 2015 una popolazione di 455.261 abitanti.\nComuni.\nComprende 16 comuni:"}
{"id": "5879096", "revid": "297059", "url": "https://it.wikipedia.org/wiki?curid=5879096", "title": "Circoncisione di Cristo (Giovanni Bellini)", "text": "Circoncisione di Cristo \u00e8 un dipinto della bottega di Giovanni Bellini. Eseguito nel 1500 circa, \u00e8 conservato nella National Gallery di Londra.\nDescrizione.\nLa circoncisione di Cristo era un soggetto molto comune nella pittura veneta del XVI e del XVII secolo. L'opera \u00e8 firmata dal maestro, in un cartiglio in basso in primo piano, ma attribuita alla bottega. Questa composizione fu spesso usata come modello da altri pittori successivi."}
{"id": "5879122", "revid": "1176367", "url": "https://it.wikipedia.org/wiki?curid=5879122", "title": "Regione Metropolitana di Grande S\u00e3o Lu\u00eds", "text": ""}
{"id": "5879123", "revid": "245508", "url": "https://it.wikipedia.org/wiki?curid=5879123", "title": "Valle di Nerfa", "text": "La valle di Nerfa \u00e8 una valle montana della Marsica, in provincia dell'Aquila, in Abruzzo.\nDescrizione.\nIl confine a sud con la valle Roveto \u00e8 segnato dal fosso Rianza di Pescocanale, mentre confina ad ovest con l'area del parco naturale regionale Monti Simbruini, ad est con i piani Palentini, infine a nord e nord-ovest \u00e8 separata dalla piana del Cavaliere tramite la piccola depressione della valle del Fucero. Ricadono in essa i comuni di Capistrello, Castellafiume e Cappadocia.\nI rilievi principali che segnano i suoi confini sono rappresentati dai monti Aurunzo (o Arunzo), Cesalarga, Padiglione e Girifalco. La valle \u00e8 attraversata dal fiume Liri, le cui sorgenti si trovano sui monti che sovrastano Cappadocia, e in parte dall'Imele. Il complesso speleologico delle grotte di Beatrice Cenci comprende alcune cavit\u00e0 carsiche, come le grotte Cola I e Cola II sopra Petrella Liri, la grotta di Beatrice Cenci, il pozzo dell'Ovido e l'inghiottitoio dell'Otre nei pressi di Verrecchie, dove a quota 1051 , si trova la sorgente dell'Imele.\nOrigini del nome.\nNel medioevo l'area era nota come \"\"vallis de Nerphea\". Sono due le principali ipotesi etimologiche del toponimo:\nStoria.\nScavi e studi condotti nelle grotte Cola hanno restituito reperti di epoca preistorica e dell'et\u00e0 del bronzo, mentre sono numerose le testimonianze epigrafiche e i ruderi monumentali riemersi di epoca romana. \nNel V secolo a.C. la valle di Nerfa segnava il confine tra gli equi, posti nell'area pi\u00f9 settentrionale dell'odierna Marsica, e i Marsi che stanziarono nel territorio circostante l'ex lago del Fucino e la valle Roveto. Con l'occupazione romana, al termine del IV secolo a.C., l'area pass\u00f2 sotto il controllo della colonia di Alba Fucens. \nL'acquedotto dell'Aurunzo, canale sotterraneo ideato dal console Lucio Arrunzio e realizzato tra il 41 e il 54 d.C. nello stesso periodo della realizzazione dei cunicoli di Claudio alla base della montagna, per la bonifica dell'area fucense attraverso lo sversamento della acque nel fiume Liri, serv\u00ec a collegare il rio Sonno nei pressi di Castellafiume con i piani Palentini.\nNella stessa epoca il passo di Girifalco rappresent\u00f2 un punto strategico delle comunicazioni tra l'area di Subiaco (il sublacense) e Alba Fucens ma, in direzione sud, anche con la valle Roveto, tanto che il tracciato fu migliorato grazie alle opere volute nel 100 d.C. dall'imperatore Traiano."}
{"id": "5879124", "revid": "1628923", "url": "https://it.wikipedia.org/wiki?curid=5879124", "title": "Inversione di Walden", "text": "In chimica organica, si definisce inversione di Walden l'inversione di un centro chirale in una molecola di un reagente chimico. Dal momento che una singola molecola pu\u00f2 formare due enantiomeri intorno ad un centro chirale, l'inversione di Walden converte la configurazione della molecola da una forma enantiomerica all'altra. Per avere una simile trasformazione stereochimica \u00e8 necessario che si rompano e si riformino i legami allo stereocentro. Per esempio, in una reazione di tipo SN2, questo fenomeno avviene all'atomo di carbonio tetraedrico e si pu\u00f2 immaginare, metaforicamente, come un ombrello che si apre e si capovolge.\nSe la specie che subisce l'inversione ha gli stessi gruppi che aveva anche prima dell'inversione, il prodotto finale \u00e8 l'enantiomero opposto di quello iniziale. Nel caso in cui i gruppi siano opposti, si ha un'inversione quando il punto di attacco del nuovo gruppo sullo stereocentro \u00e8 dalla parte opposta rispetto a quella in cui si trovava il gruppo uscente.\nUna simile inversione fu osservata per la prima volta dal chimico Paul Walden, da cui prende il nome, nel 1896. Egli fu in grado di convertire un enantiomero di un composto chimico in un altro enantiomero e viceversa, innescando il \"ciclo di Walden\" che segue un percorso come in figura seguente.\nIn questa reazione l'ossido di argento nel primo stadio agisce da donatore di idrossido e l'argento non gioca un ruolo vero e proprio. Gli intermedi sono il dianione carbossile A che d\u00e0 una sostituzione nucleofila intramolecolare con un anello \u03b2-lattonico a 4 termini. L'altro gruppo carbossile \u00e8 altrettanto reattivo, solo che alcuni esperimenti dimostrano che lo stato di transizione della formazione dell'\u03b1-lattone a 3 membri \u00e8 molto alto.\nIn questo argomento si laure\u00f2 Primo Levi nel 1941."}
{"id": "5879125", "revid": "124123", "url": "https://it.wikipedia.org/wiki?curid=5879125", "title": "Amata d'Assisi", "text": "Biografia e culto.\nDi nobili origini, \u00e8 stata una suora appartenente alle Clarisse (O.S.C.) cui appartenne dal 1252.\nEra sorella di Balbina da Assisi e nipote di santa Chiara d'Assisi.\n\u00c8 riconosciuta beata nella Chiesa cattolica, che la festeggia il 20 febbraio di ogni anno.\nI resti della beata Amata riposano vicino ai corpi delle parenti e sante Ortolana, Chiara, Agnese, Beatrice nella chiesa di Santa Chiara ad Assisi. "}
{"id": "5879126", "revid": "831312", "url": "https://it.wikipedia.org/wiki?curid=5879126", "title": "Tour du Maroc", "text": "Il Tour du Maroc (it. \"Giro del Marocco\") \u00e8 una corsa a tappe maschile di ciclismo su strada che si disputa annualmente in Marocco.\nOrganizzato per la prima volta nel 1937, fu aperto ai professionisti fino al 1955, mentre dal 1957 al 1993 fu riservato ai dilettanti. Aperto agli Elite dall'edizione 2004, nel 2006 \u00e8 entrato a far parte dell'UCI Africa Tour come gara di classe 2.2.\nAlbo d'oro.\n\"Aggiornato all'edizione 2019.\""}
{"id": "5879128", "revid": "76963", "url": "https://it.wikipedia.org/wiki?curid=5879128", "title": "John Warwick Smith", "text": "Biografia.\nSmith nacque a Irthington, vicino Carlisle (Cumberland). Figlio di un giardiniere della famiglia Gilpin. Studi\u00f2 arte sotto la guida del pittore di animali Sawrey Gilpin.\nDivenne famoso come disegnatore di topografie e ottenne l'autorizzazione, da George Greville, II conte di Warwick, a viaggiare in l'Italia fra il 1776 e il 1781. Assunse lo pseudonimo di \"Warwick\" o \"Italian\".\nMor\u00ec a Londra, il 22 marzo 1831, e fu sepolto nel cimitero di St George, in Uxbridge Road.\nOpere.\nFra le sue opere principali vi sono:"}
{"id": "5879129", "revid": "1573940", "url": "https://it.wikipedia.org/wiki?curid=5879129", "title": "Villa Revedin", "text": "La Villa Revedin \u00e8 un edificio civile sito a Ferrara in via Bologna 152 ed \u00e8 la sede della scuola elementare Ercole Mosti \nStoria.\nIn origine l'immobile era un edificio a due torri costruito dal duca di Modena Francesco III d'Este nel 1738.\nNel 1808 i fratelli Antonio e Francesco Revedin acquistarono la propriet\u00e0 da un mercante che, a sua volta, l'aveva ricevuta dai francesi.\nIl complesso faceva parte di una vasta area denominata \u201clatifondo della Sammartina\u201d e nel XIX secolo venne ristrutturato e trasformato in villa padronale dai Marchesi Revedin, a fianco della quale fecero costruire una cappella. \nNel 1927 la villa fu venduta dai Revedin al loro fattore Vittorio Parmeggiani.\nNel 1928 il Comune di Ferrara acquist\u00f2 la villa da Vittorio Parmeggiani e la adib\u00ec a scuola elementare intitolandola a Ercole Mosti."}
{"id": "5879137", "revid": "256896", "url": "https://it.wikipedia.org/wiki?curid=5879137", "title": "Regione Metropolitana di Marab\u00e1", "text": "La regione metropolitana di Marab\u00e1 \u00e8 un'area metropolitana del Brasile, ubicata nello Stato del Par\u00e1, ufficialmente costituita nel 2013. Secondo le stime dell'IBGE aveva nel 2015 una popolazione di 332.120 abitanti.\nComuni.\nComprende 5 comuni:"}
{"id": "5879139", "revid": "36426", "url": "https://it.wikipedia.org/wiki?curid=5879139", "title": "Sangue del Redentore (Giovanni Bellini)", "text": "Il sangue del Redentore \u00e8 un dipinto di Giovanni Bellini. Eseguito probabilmente tra il 1460 e il 1465, \u00e8 conservato nella National Gallery di Londra.\nDescrizione.\nIn questo dipinto di et\u00e0 giovanile Cristo \u00e8 rappresentato dopo la crocifissione, in veste di redentore. Un angelo raccoglie il suo sangue con un calice simile a quelli usati per la messa, e si ritiene infatti che la tavola fosse originariamente l'anta di un tabernacolo. I bassorilievi dal gusto classico sulla balaustra potrebbero avere un significato in relazione all'opera o al suo contesto ma non sono state avanzate teorie in merito. Le chiazze visibili dietro la figura di Ges\u00f9 erano originariamente delle nuvole con angeli, ma questi sono stati rimossi in epoca successiva per motivi non noti."}
{"id": "5879149", "revid": "256896", "url": "https://it.wikipedia.org/wiki?curid=5879149", "title": "Regione Metropolitana di Santar\u00e9m", "text": "La regione metropolitana di Santar\u00e9m \u00e8 un'area metropolitana del Brasile, ubicata nello Stato del Par\u00e1, ufficialmente costituita nel 2012. Secondo le stime dell'IBGE aveva nel 2015 una popolazione di 325.002 abitanti.\nComuni.\nComprende 3 comuni:"}
{"id": "5879162", "revid": "124123", "url": "https://it.wikipedia.org/wiki?curid=5879162", "title": "Balbina da Assisi", "text": "Di nobili origini, sorella della beata Amata d'Assisi \u00e8 stata una suora appartenente alle Clarisse (\"O.S.C.\")\nEra la nipote di santa Chiara d'Assisi; fond\u00f2 ad Arezzo una nuova casa religiosa.&lt;ref name=\"urlBalbina / Imieniny / DEON.pl\"&gt;&lt;/ref&gt;"}
{"id": "5879167", "revid": "1543377", "url": "https://it.wikipedia.org/wiki?curid=5879167", "title": "Tokyo Twilight Ghost Hunters", "text": " \u00e8 un videogioco d'avventura che unisce elementi tipici del GdR strategico e della visual novel, uscito nel 2014 per PlayStation 3 e PlayStation Vita.\nUn'edizione rinnovata intitolata \u00e8 uscita, oltre che per PlayStation 3 e PlayStation Vita, anche per PlayStation 4, nel novembre 2015 in Giappone e nel settembre-ottobre 2016 in Occidente. Questa edizione ampliata \u00e8 uscita inoltre per PC, il 17 marzo 2017, attraverso Steam.\nTrama.\nRyusuke Touma \u00e8 un alunno al terzo anno delle superiori, appena trasferitosi alla Kurenai Academy di Shinjuku, quartiere di Tokyo. Qui, facendo conoscenza con i suoi nuovi compagni di classe, familiarizza presto con Sayuri Mifune, la capoclasse, Saya, un'amica di Sayuri, e Masamune Shiga, un ragazzo sulla sedia a rotelle che gli chiede subito se crede nei fantasmi. Dopo essersi imbattuto in un pericoloso fantasma proprio all'interno della scuola e avendo contribuito a esorcizzarlo, Ryusuke accetta di entrare in un gruppo di cacciatori di fantasmi, i Gate Keepers, dei quali Masamune fa gi\u00e0 parte, capitanati dalla intraprendente Chizuru Fukurai, che sembra interessata principalmente ai profitti economici, e che fa gestire ai Gate Keepers anche la redazione di un giornale che tratta di occulto. Dopo aver debellato un altro fantasma, ai Gate Keepers si unisce ufficialmente anche Sayuri, che sembra possedere come gli altri membri dei Gate Keepers una particolare capacit\u00e0 di vedere i fantasmi, e il gruppo prosegue nelle sue cacce rispondendo alle richieste che di volta in volta riceve."}
{"id": "5879171", "revid": "357043", "url": "https://it.wikipedia.org/wiki?curid=5879171", "title": "Terrorismo internazionale", "text": ""}
{"id": "5879173", "revid": "297059", "url": "https://it.wikipedia.org/wiki?curid=5879173", "title": "San Girolamo leggente in un paesaggio", "text": "San Girolamo leggente in un paesaggio \u00e8 un dipinto di Giovanni Bellini. Eseguito probabilmente tra il 1480 e il 1485, \u00e8 conservato nella National Gallery di Londra.\nDescrizione.\nIl dipinto, attribuito a volte a un seguace, raffigura san Girolamo nel suo ritiro nel deserto siriano, durante il quale tradusse la Bibbia in latino. In sua compagnia \u00e8 mostrato il leone dalla cui zampa il santo estrasse una spina. In lontananza si intravede una citt\u00e0 simile per aspetto alle citt\u00e0 murate dell'entroterra veneto.\nSono note anche altre versioni dell'opera."}
{"id": "5879179", "revid": "287204", "url": "https://it.wikipedia.org/wiki?curid=5879179", "title": "\u00c4ngelholms Idrottsplats", "text": "L'\u00c4ngelholms Idrottsplats, noto anche come \u00c4ngelholms IP o \u00c4nglavallen, \u00e8 uno stadio calcistico di \u00c4ngelholm, ed \u00e8 lo stadio che ospita le partite giocate in casa dell'\u00c4ngelholms FF. Ha una capacit\u00e0 di 5\u00a0000 spettatori."}
{"id": "5879180", "revid": "124665730", "url": "https://it.wikipedia.org/wiki?curid=5879180", "title": "Army Dreamers", "text": "Army Dreamers \u00e8 il terzo singolo della cantante inglese Kate Bush tratto dall'album del 1980 \"Never for Ever\".\nIl brano.\nIl brano parla degli effetti della guerra, e di una donna che piange suo figlio, morto durante manovre militari. La donna si interroga su cosa avrebbe potuto fare per impedirne la morte. Il riferimento nel testo al \"BFPO\" si riferisce alle poste dell'esercito britannico (\"British Forces Post Office\"), che recapitano il messaggio: \"Our little army boy is coming home, from BFPO.\".\nDal punto di vista musicale, il ritmo di valzer del singolo segna un cambiamento rispetto ai precedenti singoli di Kate Bush.\nIl videoclip mostra Kate Bush in mimetica militare, con un bambino in grembo, che batte le palpebre in sincrono con il rumore campionato di meccanismi di armi da fuoco. Il bimbo esce dall'inquadratura per rientrarvi in uniforme. In seguito Kate Bush e molti soldati si fanno strada nella giungla, in mezzo ad esplosioni, fino a raggiungere il bimbo soldato che per\u00f2 scompare mentre un militare salta in aria..\nVersioni.\nIl singolo ha due lati B, \"Delius\" e \"Passing Through Air\". \"Delius\" \u00e8 un tributo al compositore inglese Frederick Delius: il sottotitolo, \"Song of Summer\", \u00e8 tratto da una delle opere di Delius.\n\"Passing Through Air\" \u00e8 una delle prime composizioni di Kate Bush, registrata per la prima volta nel 1973 nello studio di David Gilmour."}
{"id": "5879187", "revid": "729019", "url": "https://it.wikipedia.org/wiki?curid=5879187", "title": "Stazione di Alzo", "text": "La stazione di Alzo era una stazione ferroviaria della linea Gozzano-Alzo.\nStoria.\nNel 1924 venne dismessa a causa della chiusura della linea. Da tale anno la struttura non risultava convertita ad altri scopi; successivamente il corpo pi\u00f9 ad ovest dell'edificio quella pi\u00f9 propriamente utilizzata come rimessa locomotive (che era posto di testa rispetto al tracciato) venne demolito e il corpo stradale della ferrovia fu utilizzato per consentire la costruzione dell'attuale via Cave. La parte rimanente dell'edificio di stazione (che fungeva anche da fabbricato viaggiatori), venne demolita entro il 2008 e ora quella parte del terreno della ex stazione \u00e8 ricompreso nel recinto di una azienda che produce sifoni metallici per lavandini.\nStrutture e impianti.\nLa stazione aveva un piano del ferro abbastanza atipico con due soli binari (di testa) che si addentravano attraverso due archi all'interno della rimessa locomotive a due stalli. L'edificio nel complesso era a quattro stalli, ma i due ad est erano utilizzati come fabbricato viaggiatori (con biglietteria) e magazzino merci.\nMovimento.\nIl servizio viaggiatori era effettuato dalla Societ\u00e0 ferroviaria Cusiana per trasporti e costruzioni."}
{"id": "5879189", "revid": "287204", "url": "https://it.wikipedia.org/wiki?curid=5879189", "title": "Gran Premio motociclistico di Francia 1981", "text": "Il Gran Premio motociclistico di Francia fu il quinto appuntamento del motomondiale 1981 e si \u00e8 svolto il 17 maggio 1981. Si \u00e8 trattato della 47\u00aa edizione del Gran Premio motociclistico di Francia, la 25a valida per il motomondiale. Si \u00e8 disputata sul Circuito Paul Ricard a Le Castellet.\nVi gareggiarono le classi 125, in cui si impose \u00c1ngel Nieto, 250 dove vinse Anton Mang, 500 dove la vittoria and\u00f2 a Marco Lucchinelli e sidecar, vinta dall'equipaggio Rolf Biland-Kurt Waltisperg.\nClasse 500.\nPer il pilota italiano Marco Lucchinelli \u00e8 un weekend molto positivo; dopo la pole position ottiene anche il giro pi\u00f9 veloce e la vittoria della gara, precedendo aul traguardo lo statunitense Randy Mamola e il neozelandese Graeme Crosby, tutti equipaggiati da moto Suzuki. Alle loro spalle giungono le due Yamaha ufficiali di Barry Sheene e di Kenny Roberts che erano state in testa nei primi giri di corsa.\nA questo punto della stagione, dopo quattro gare disputate, in questa classe capeggia Mamola che precede Roberts.\nClasse 250.\nAnche per la quarto di litro, quella in Francia \u00e8 la quarta presenza stagionale; si \u00e8 imposto per la seconda volta nell'anno il pilota tedesco Anton Mang su Kawasaki che ha preceduto sul traguardo il francese Thierry Espi\u00e9 e il venezuelano Carlos Lavado; Mang \u00e8 anche in testa alla classifica iridata provvisoria.\nPer la 250 con questa gara si taglia il traguardo della 300\u00aa presenza valida per il motomondiale dalla sua istituzione avvenuta con il Tourist Trophy 1949.\nClasse 125.\nIn classe 125 lo spagnolo \u00c1ngel Nieto ottiene il quarto successo sulle cinque gare sin qui disputate, cosa che lo porta ad essere nettamente in testa alla classifica iridata provvisoria. Alle sue spalle in questa gara sono arrivati il francese Guy Bertin e l'italiano Pier Paolo Bianchi campione iridato dell'anno precedente. In classifica generale \u00e8 invece seguito dal suo compagno di squadra alla Minarelli, Loris Reggiani.\nClasse sidecar.\nNella terza gara stagionale arriva il primo successo per l'equipaggio Rolf Biland-Kurt Waltisperg. Gli svizzeri, partiti in pole, nelle prime fasi si ritrovano dietro Jock Taylor-Benga Johansson, ma al sesto giro tornano in testa rimanendovi fino al traguardo. Sul podio salgono anche Taylor e Alain Michel-Michael Burkhard; quarti Egbert Streuer e il debuttante passeggero Bernard Schnieders, che avevano saltato le prime due gare per problemi medici di Streuer.\nIn classifica Taylor \u00e8 in testa con 39 punti, davanti a Michel (35) e a Biland (27)."}
{"id": "5879191", "revid": "1315817", "url": "https://it.wikipedia.org/wiki?curid=5879191", "title": "Coll\u00e8ge Mazarin", "text": ""}
{"id": "5879205", "revid": "36426", "url": "https://it.wikipedia.org/wiki?curid=5879205", "title": "Circoncisione di Cristo (Bellini)", "text": ""}
{"id": "5879206", "revid": "1543377", "url": "https://it.wikipedia.org/wiki?curid=5879206", "title": "Fantastic Frank Strozier", "text": "Fantastic Frank Strozier \u00e8 il primo album discografico come solista del sassofonista jazz statunitense Frank Strozier, pubblicato dall'etichetta discografica Vee Jay Records nell'agosto del 1960.\nMusicisti.\nNote aggiuntive"}
{"id": "5879207", "revid": "1315817", "url": "https://it.wikipedia.org/wiki?curid=5879207", "title": "Collegio Mazarino", "text": ""}
{"id": "5879209", "revid": "1292405", "url": "https://it.wikipedia.org/wiki?curid=5879209", "title": "Nathan di Gaza", "text": "Nel 1663 si trasfer\u00ec a Gaza dove divenne famoso come profeta dell'autoproclamato messia Sabbatai Zevi.\nBiografia.\nNathan nacque a Gerusalemme attorno agli anni 1643-1644 da genitori immigrati nell'Impero Ottomano dalla Germania o dalla Polonia. Suo padre Elisha Hayyim ben Jacob era un rabbino di sottile intelligenza che operava come tramite tra gli ebrei che vivevano a Gerusalemme e quelli abitanti le citt\u00e0 pi\u00f9 distanti dell'Impero. Durante i suoi viaggi, oltre alle offerte fatte dagli ebrei pi\u00f9 ricchi verso i loro correligionari pi\u00f9 poveri, distribuiva opere cabalistiche che recuperava in giro per la Palestina. Una volta che si stabil\u00ec definitivamente a Gerusalemme prese il soprannome di \"Ashkenazi\", per distinguersi dalla maggior parte della popolazione di origine sefardita. Mor\u00ec in Marocco nel 1673.\nPrima della morte del padre, Nathan studi\u00f2 a Gerusalemme sotto Jacob Hagiz, famoso talmudista dell'epoca con il quale stringer\u00e0 una proficua relazione che perdurer\u00e0 per molti anni. Lo studio talmudico fu la principale occupazione di tutta la vita di Nathan che venne descritto come \"uno studente straordinariamente dotato, di rapida comprensione e brillante intelletto. Le sue capacit\u00e0 [...] [comprendevano] una rara combinazione tra potere intellettuale e la capacit\u00e0 di formulare pensieri profondi nonch\u00e9 tra un'imponente capacit\u00e0 immaginativa e una sensibilit\u00e0 emotiva altrettanto importante\".\nNel 1663, all'et\u00e0 di 19 o 20 anni spos\u00f2 la figlia di un importante membro della comunit\u00e0 ebraica di Gaza, Samuel Lissabona, e si trasfer\u00ec nella citt\u00e0 della moglie, da cui prese il soprannome di \"Ghazzati\", dove pot\u00e9 dedicarsi completamente agli studi talmudici e cabalistici.\nQui si costru\u00ec un'importante fama come Baal Shem o guaritore mistico e fu proprio per questa sua occupazione che conobbe Sabbatai Zevi, giunto da lui alla ricerca di una guarigione per un suo \"male spirituale\", male che Gershom Scholem identific\u00f2 con una psicosi maniaco depressiva e che, al giorno d'oggi, viene comunemente definito disturbo bipolare.\nInfluenzato proprio dagli studi cabalistici intrapresi a Gaza, nel 1673 Nathan situa il suo cosiddetto \"risveglio profetico\", che descrive in una lettera di quel periodo:\nQuesta visione dur\u00f2 approssimativamente ventiquattro ore ed ebbe un importantissimo impatto sulla sua percezione della realt\u00e0 cos\u00ec come sul suo intero essere conferendogli la consapevolezza di avere una missione profetica. Oltretutto fu questa esperienza che gli fece nascere il convincimento che un uomo chiamato Sabbatai Zevi fosse il Messia che era giunto sulla terra.\nLa visione del 1673 fu solo la prima di una serie di esperienze mistiche che Nathan ebbe durante la sua vita. La seconda visione si registra durante la sera della festa di Shavuot del 1665 e Nathan racconta che in essa venne posseduto spiritualmente da un Magghid, un saggio predicatore. Tradizione vuole che, da questa seconda esperienza mistica in poi, Nathan ebbe fama di grande profeta e dottore spirituale. Fama che serv\u00ec poi per la successiva accettazione di Sabbatai Zevi come nuovo Messia.\nLa vocazione messianica di Sabbatai Zevi, infatti, subito accettata da questi. Fu solo dopo lunghe discussioni ed un'importante opera di persuasione che Zevi accett\u00f2 la chiamata identificata da Nathan di Gaza. Fu cos\u00ec che, nel maggio del 1665, Sabbatai Zevi prese la decisione che cambi\u00f2 per sempre la vita sua e di Nathan: presentarsi al mondo come il vero salvatore.\nNel dicembre dello stesso anno, Sabbatai Zevi e Nathan di Gaza si separarono. Il primo part\u00ec alla volta della Turchia dove cominci\u00f2 a presentarsi e a reclamare il suo nuovo ruolo di salvatore del popolo ebraico e non vide pi\u00f9 Nathan fino alla sua conversione all'Islam. Ciononostante, dall'autunno del 1665 fino all'estate del 1666 i due lavorarono alacramente per convincere il mondo ebraico della messianicit\u00e0 di Sabbatai Zevi.\nVedendo che i rabbini di Gerusalemme erano ostili al sabbatianesimo, Nathan proclam\u00f2 Gaza come la nuova citt\u00e0 santa. Cominci\u00f2 poi un'imponente opera di proselitismo attraverso scritti che sped\u00ec alle comunit\u00e0 ebraiche di tutta Europa.\nDopo l'apostasia di Sabbatai, avvenuta nel 1666, Nathan di Gaza non venne meno alle sue certezze ma, anzi, sottopose il Sabbatianesimo a una profonda revisione atta a dimostrare la necessit\u00e0 che il messia si sporcasse con il pi\u00f9 efferato dei peccati contemplati dalla religione ebraica, l'apostasia appunto, per poter realmente redimere il popolo di Israele. Reputando la Palestina non pi\u00f9 sicura si trasfer\u00ec a Smirne continuando a diffondere il sabbatianesimo. Nel frattempo i rabbini di Gerusalemme, vedendo il crescente favore che il movimento incontrava agli occhi degli ebrei d'Europa, il 9 dicembre 1666, pronunci\u00f2 un cherem contro i suoi aderenti e, in particolare, contro Nathan di Gaza.\nAlla fine dell'aprile del 1667 si trasfer\u00ec a Adrianopoli dove continu\u00f2 la sua opera di proselitismo convincendo gli ebrei della comunit\u00e0 locale ad abolire i digiuni del 17 di Tammuz e del 9 di Av.\nViaggi attraverso l'Europa.\nIn seguito si rec\u00f2 con alcuni seguaci a Tessalonica, Chio e Corf\u00f9.\nDa Corf\u00f9 si rec\u00f2 a Venezia nel marzo del 1668 dove il rabbinato della comunit\u00e0 cittadina lo costrinse a scrivere una confessione nella quale dichiarava che tutte le sue profezie erano frutto di immaginazione. In seguito gli ebrei veneziani costrinsero Nathan a partire per Livorno, citt\u00e0 la cui comunit\u00e0 ebraica era notoriamente a lui ostile, dandogli una scorta che gli impedisse di dirigersi altrove. Indovinando, tuttavia, i motivi che spingevano i veneziani a mandarlo a Livorno riusc\u00ec a eludere la sua scorta e a dirigersi verso Roma dove, tuttavia, venne riconosciuto e allontanato. Si diresse allora volontariamente verso Livorno dove riusc\u00ec addirittura a fare qualche proselito. Da qui torn\u00f2 infine ad Adrianopoli per poi ripartire per un'ulteriore serie di viaggi che sembra avergli occupato il resto della vita.\nOpere.\nGli scritti di Nathan di Gaza sono stati uno degli strumenti principali attraverso i quali egli cerc\u00f2 di convincere la comunit\u00e0 ebraica europea della messianicit\u00e0 di Sabbatai Zevi.\nNegli anni della sua predicazione pubblica compose infatti un gran numero di lettere e documenti nei quali disegnava una nuova teologia ebraica che univa le nozioni della qabbalah ebraica medievale con elementi della mistica luriana. In aggiunta a ci\u00f2, il suo saggio \"Derush ha-Tanninim\" (\u201c\"Trattato sui draghi\"\u201d; pubblicato da Scholem in \"be-Iqvot Mashiah\" [Gerusalemme, 1944]) analizza la nozione di una \"nuova \"Torah\"\" dalla quale sono epurate tutte le mitvzot positive e negative e che divenne la base di ci\u00f2 che Scholem defin\u00ec \"antinomismo sabbatiano\".\nNathan di Gaza pubblic\u00f2 inoltre un gran numero di testi che trattavano dei pi\u00f9 disparati argomenti. L'opera \"Hadrat Kodesh\", ad esempio, scritta a Costantinopoli nel 1735, e il suo compendio \"Ozar Nehmad\", pubblicato a Venezia nel 1738, sono un commento cabalistico al libro della Genesi. L'opera \"Hemdat Yamim\", invece, \u00e8 una guida rituale per la preghiera.\nScrisse inoltre un libro di preghiere per la festivit\u00e0 del Tu BiShvat e un'opera di ascetica sabbatiana, il \"Tiqqun Qeri'ah\".\nMorte.\nNathan di Gaza mor\u00ec, secondo alcune fonti, venerd\u00ec 11 gennaio 1680 a \u00dcsk\u00fcp, nell'Impero ottomano (ora Skopje, Repubblica di Macedonia). Secondo altre fonti, invece, mor\u00ec a Sofia, sempre nell'Impero ottomano (ora in Bulgaria) e solo successivamente il suo corpo fu trasportato a \u00dcsk\u00fcp dove fu sepolto. Una terza ipotesi lo vuole invece morto alla fine di un viaggio tra Sofia e \u00dcsk\u00fcp. Questa versione vuole che egli sia arrivato fino a \u00dcsk\u00fcp e abbia subito cercato dei becchini affinch\u00e9 gli scavassero la tomba. Egli disse loro che era prossimo alla morte e che voleva che tutto fosse pronto in modo da poter essere sepolto prima che iniziasse lo shabbat.\nDopo la sua morte il suo luogo di sepoltura divenne un importante luogo di pellegrinaggio per i seguaci del sabbatianesimo finch\u00e9 non fu distrutto durante la seconda guerra mondiale."}
{"id": "5879212", "revid": "1354930", "url": "https://it.wikipedia.org/wiki?curid=5879212", "title": "Fenkil Northern Red Sea Challenge", "text": "La Fenkil Northern Red sea Challenge (it. \"Fenkil Mar Rosso Settentrionale Challenge\") \u00e8 stata una corsa in linea maschile di ciclismo su strada, che si svolgeva nella regione del Mar Rosso Settentrionale, in Eritrea, ogni anno in aprile. Apriva la stagione ciclistica in Eritrea. Nata nel 2013, poi interrotta e ripresa nel 2016, \u00e8 subito entrata a far parte dell'UCI Africa Tour, come evento di classe 1.2. Nel 2017 si \u00e8 svolta l'ultima edizione. \nAlbo d'oro.\n\"Aggiornato all'edizione 2016.\""}
{"id": "5879213", "revid": "31886", "url": "https://it.wikipedia.org/wiki?curid=5879213", "title": "Stefano Vojislav", "text": "Verso la conquista.\nStefan Vojislav nacque in data ignota da famiglia ignota. Le fonti coeve lo chiamano \"serbo\" senza per\u00f2 fare menzione della sua ascendenza, la Cronaca del Prete di Doclea, una fonte pi\u00f9 tarda, e quindi meno affidabile, afferma che Stefano fosse cugino del precedente principe di Doclea, Jovan Vladimir. Questa Cronaca vuole che Stefano fosse figlio di Dragimir di Travunia (morto 1018), zio di Jovan e, alla morte del padre, venne allevato dalla madre in Bosnia.\nNel frattempo l'Impero bizantino aveva raggiunto il suo apice sotto il regno di Basilio II Bulgaroctono e dal momento della sua morte nel 1025 era iniziato un lento declino visibile soprattutto nei Balcani dove l'eliminazione della sempre presente minaccia del Primo impero bulgaro, caduto nel 1018, unita alla crescente tassazione diede luogo a piccoli focolai indipendentisti.\nStefano, che troviamo a lavorare per i bizantini proprio dal 1018, ricevette le cariche di arconte e toparca per i Kastra dalmati di Zeta e Stagno.\nTutto quel che concerneva la Dalmazia, la Serbia e la Croazia era nelle mani degli strateghi di Ni\u0161, Skopje, Ragusa e Durazzo, Stefano s'incontrava regolarmente con lo Stratega di Ragusa e in un'occasione lo rap\u00ec perch\u00e9 voleva essere il padrino di uno dei suoi figli, Katakalon, in occasione del battesimo. Questo mostra come potessero essere stretti i legami fra i capi locali e gli ufficiali bizantini, almeno in periferia, dopo la Conquista bizantina della Bulgaria.\nSecondo il cronista Giovanni Scilitze nel 1034 i serbi iniziarono ad alzare la testa contro i bizantini, Stefano, presentato come il cugino dell'assassinato Jovav Vladimir, organizz\u00f2 una rivolta approfittando della morte dell'imperatore Romano III Argiro. Stefano venne sconfitto e fra il 1035 e il 1036 fu portato nelle carceri di Costantinopoli mentre la Doclea fin\u00ec nelle mani dello stratega Theophilos Erotikos. Fra il tardo 1037 e i primi mesi del 1038 riusc\u00ec a scappare e a tornare in Doclea dove non si limit\u00f2 a combattere i bizantini, ma anche i locali che li sostenevano.\nGrazie alle tattiche di Guerriglia e approfittando del fatto che in corso vi fossero altre rivolte egli riusc\u00ec ad evitare rappresaglie e riusc\u00ec a prendere il controllo parziale dei principati di Travunia e Zaclumia. In questo modo dal 1040 il suo stato si estendeva dalla costiera Stagno fino a Scutari comprese quindi le propaggini meridionali del Lago di Scutari con le cittadine di Trebigne, Cattaro e Antivari.\nContro i bizantini.\nNel 1039 l'imperatore Michele IV il Paflagone stava aspettando a Tessalonica una Galea carica d'oro proveniente dalle provincie dell'Italia del sud, tuttavia questa naufrag\u00f2 per una tempesta invernale non lontano dalle coste di Doclea. Stefano s'affrett\u00f2 a prendere quel che si poteva e rifiut\u00f2 di rendere il bottino a Michele quando glielo chiese. Michele, che aveva gi\u00e0 ripreso una citt\u00e0, sped\u00ec uno dei suoi generali contro Stefano, ma questi, trovandosi in terre a lui sconosciute sub\u00ec un agguato in una forra e venne sconfitto. Radoslav (morto 1048), uno dei figli di Stefano uccise sul campo un comandante bizantino, mentre un altro stratega venne catturato e portato a Stagno.\nFra il 1041 e il 1042 Peter Deljan si autoproclam\u00f2 imperatore dopo essersi ribellato e fece a sua volta un tentativo, infruttuoso, di prendere Doclea.\nNel 1042 il nuovo imperatore Costantino IX Monomaco attacc\u00f2 Doclea con un esercito di stanza a Dyrrachion, le armate bizantine sotto il comando di Michaelus Anastasii vennero sconfitte ancora. Lo scontro si ebbe nella zona montagnosa fra Antivari e Terranera (Crmnica) nella notte del 7 ottobre 1042, poco prima dello scontro un uomo entr\u00f2 nell'accampamento bizantino spargendo false voci circa la vastit\u00e0 dell'esercito avversario scatenando il panico. Stefano quindi, con i tre figli, condusse i serbi allo scontro, si mossero lentamente gi\u00f9 dalle colline gridando e suonando il corno per accrescere, fintamente, le proprie proporzioni. I bizantini rimasero bloccati sulle montagne con i serbi che sbarravano la via, i nemici impreparati precipitarono facilmente nel caos, i serbi ne dispersero una parte per poi combattere i rimanenti.\nNello stesso anno Ljutovid di Zahumlje, Spano di Rascia, ricevette una somma in oro perch\u00e9 combattesse contro Stefano, ma anche il suo attacco fall\u00ec.\nStefano mor\u00ec, in pace, l'anno seguente lasciando la sua vedova, di cui si ignora il nome ed i figli:"}
{"id": "5879215", "revid": "15756", "url": "https://it.wikipedia.org/wiki?curid=5879215", "title": "Aml Ameen", "text": "Biografia.\nAmeen \u00e8 nato a Londra, da genitori giamaicani e vincenziani. Ha 7 fratelli: Mikel, Aretha, Alysha, Nadina, Gisel, Jason e Bilonce. Ha studiato recitazione presso la Barbara Speake Stage School, scuola indipendente di Londra. Nel 2008 ha iniziato a frequentare l'Actors Student Alliance.\nCarriera.\nLa sua carriera \u00e8 iniziata in tenera et\u00e0, quando ha preso parte ad alcune produzioni teatrali della West End di Londra come \"Oliver!\" e \"Jolson\". A 11 anni si \u00e8 esibito con Michael Jackson alla cerimonia dei BRIT Awards 1996, performance ricordata perch\u00e9 soggetta all'invasione sul palco del cantante dei Pulp, Jarvis Cocker.\nDal 2002 al 2007 ha fatto parte del cast della serie televisiva britannica \"Metropolitan Police\", inizialmente ha interpretato alcune parti minori, in seguito, dal 2006, ha vestito i panni del personaggio Lewis Hardy, ruolo che gli ha fatto acquistare una discreta notoriet\u00e0. Per quanto riguarda il cinema, il suo primo ruolo \u00e8 stato nel film drammatico \"Kidulthood\" nel 2006.\nNel 2009 \u00e8 tornato a teatro con lo spettacolo \"Not Black And White\". Grazie a questa interpretazione, ha ricevuto ottime critiche dalla stampa nazionale, l'attore \u00e8 stato addirittura descritto come \"eccezionalmente carismatico, la voce pi\u00f9 fresca, pi\u00f9 stimolante\".\nDal 2011 al 2012 \u00e8 apparso nella prima stagione della serie televisiva statunitense \"Harry's Law\", vestendo i panni del personaggio Malcolm Davies. Nello stesso periodo, oltre la sua attivit\u00e0 da attore, si \u00e8 occupato anche della regia di tre cortometraggi, \"Drink, Drugs and KFC\", \"Hoorah\" e \"12\", e di un lungometraggio, \"The Pick Up\".\nNel 2013 ha recitato in \"The Butler - Un maggiordomo alla Casa Bianca\", film biografico che racconta la vita di Eugene Allen, maggiordomo della Casa Bianca dagli anni Cinquanta agli anni Ottanta. Nel film il nome del protagonista \u00e8 stato modificato in Cecil Gaines. Nella parte iniziale del film, Ameen ha vestito i panni di una giovane versione di Cecil, interpretato da Forest Whitaker nel resto della pellicola. Nell'anno seguente \u00e8 apparso nello sci-fi \"Maze Runner - Il labirinto\", pellicola con protagonista Dylan O'Brien, interpretando il leader Alby. Il film \u00e8 l'adattamento cinematografico del romanzo \"Il labirinto\" di James Dashner.\nNel 2015 \u00e8 entrato nel cast della serie televisiva sci-fi ideata da Lana e Andy Wachowski \"Sense8\", in cui interpreta uno dei personaggi principali, il senziente Capheus. Tuttavia, durante le riprese della seconda stagione, \u00e8 stato sostituito dall'attore Toby Onwumere. I motivi del re-cast sono da ricondurre a una controversia tra l'attore e l'ideatrice della serie Lana Wachowski."}
{"id": "5879217", "revid": "113273074", "url": "https://it.wikipedia.org/wiki?curid=5879217", "title": "Orsola Rivata", "text": "Biografia.\nDivenne religiosa della Famiglia Paolina il 29 luglio 1922.\nFu cofondatrice, insieme al Beato Giacomo Alberione, delle Pie discepole del Divin Maestro in sigla (P.D.D.M.). Trascorse la sua vita in obbedienza e preghiera, anche dopo la destituzione dall'incarico di superiora generale nel 1947:si trasfer\u00ec quindi in Argentina, rimanendovi 15 anni, per poi tornare in Italia definitivamente. La morte la colse a 90 anni dopo una malattia che per molti anni l'aveva costretta al letto, avendole causato una paralisi.\nNel 1993, sette anni dopo la morte, si \u00e8 aperta la causa di beatificazione e canonizzazione.\nIl 9 dicembre 2013, papa Francesco le ha riconosciuto il titolo di venerabile."}
{"id": "5879218", "revid": "499531", "url": "https://it.wikipedia.org/wiki?curid=5879218", "title": "Scolastica Rivata", "text": ""}
{"id": "5879219", "revid": "1573940", "url": "https://it.wikipedia.org/wiki?curid=5879219", "title": "Gerbillus acticola", "text": "Gerbillus acticola () \u00e8 un roditore della famiglia dei Muridi endemico della Somalia.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 90 e 104\u00a0mm, la lunghezza della coda tra 124 e 142\u00a0mm, la lunghezza del piede tra 26 e 29\u00a0mm, la lunghezza delle orecchie di 15\u00a0mm.\nAspetto.\nLe parti dorsali sono arancioni-brunastre con la base dei peli grigi, i fianchi sono leggermente pi\u00f9 chiari mentre le parti ventrali sono bianche. La linea di demarcazione lungo i fianchi \u00e8 netta. \u00c8 presente una macchia bianca sopra ogni occhio. La coda \u00e8 pi\u00f9 lunga della testa e del corpo, dello stesso colore del dorso sopra pi\u00f9 chiara o bianca sotto e con un ciuffo di peli brunastri e bianchi all'estremit\u00e0. \nBiologia.\nComportamento.\n\u00c8 una specie terricola.\nRiproduzione.\nIndividui giovani sono stati osservati tra aprile e maggio e tra novembre e dicembre.\nDistribuzione e habitat.\nQuesta specie \u00e8 conosciuta soltanto in tre localit\u00e0 della Somalia settentrionale.\nVive nelle distese sabbiose lungo le coste.\nStato di conservazione.\nLa IUCN Red List, considerata la continua incertezza circa l'estensione dell'areale, il suo stato tassonomico ed i requisiti ecologici, classifica \"G.acticola\" come specie con dati insufficienti (DD)."}
{"id": "5879221", "revid": "484362", "url": "https://it.wikipedia.org/wiki?curid=5879221", "title": "Massawa Circuit", "text": "Il Massawa Circuit (in italiano \"Circuito di Massaua\") \u00e8 una corsa in linea maschile di ciclismo su strada, che si svolge nella citt\u00e0 di Massaua, in Eritrea, ogni anno in aprile. Si corre l'indomani del Fenkil Northern Red Sea Challenge e anticipa il Giro d'Eritrea. Nata nel 2016 \u00e8 subito entrata a far parte dell'UCI Africa Tour, come evento di classe 1.2.\nAlbo d'oro.\n\"Aggiornato all'edizione 2016.\""}
{"id": "5879237", "revid": "62004", "url": "https://it.wikipedia.org/wiki?curid=5879237", "title": "Asmara Circuit", "text": "L'Asmara Circuit (it. \"Circuito di Asmara\") \u00e8 una corsa in linea maschile di ciclismo su strada, che si svolge nella citt\u00e0 di Asmara, in Eritrea, ogni anno in aprile. Si corre l'indomani del Giro d'Eritrea e chiude la stagione ciclistica eritrea. Nata nel 2013, poi interrotta e ripresa nel 2016, \u00e8 subito entrata a far parte dell'UCI Africa Tour, come evento di classe 1.2.\nAlbo d'oro.\n\"Aggiornato all'edizione 2013.\""}
{"id": "5879242", "revid": "767487", "url": "https://it.wikipedia.org/wiki?curid=5879242", "title": "Le confessioni (film)", "text": "Le confessioni \u00e8 un film del 2016 diretto da Roberto And\u00f2.\nLa pellicola, uscita nelle sale il 21 aprile 2016, affronta il tema del potere, in particolare della grande finanza, e delle debolezze degli uomini che lo gestiscono. Il cast internazionale vede protagonista Toni Servillo affiancato da Daniel Auteuil, Connie Nielsen, Pierfrancesco Favino, Lambert Wilson, Marie-Jos\u00e9e Croze e Moritz Bleibtreu.\nTrama.\nIn un albergo di lusso di una localit\u00e0 costiera tedesca, Heiligendamm, sta per riunirsi un G8 dei ministri dell'economia, pronto ad approvare una manovra segreta che avr\u00e0 conseguenze pesanti per molti paesi. Il direttore del Fondo monetario internazionale, Daniel Roch\u00e9, ha eccezionalmente invitato anche tre personalit\u00e0 estranee al mondo dell'economia: una celebre scrittrice di letteratura per bambini, un musicista e un frate noto per aver scritto alcuni saggi di successo.\nAll'alba del primo giorno un fatto tragico sconvolge il vertice: Roch\u00e9 viene trovato morto nella sua stanza. Si tratta evidentemente di un suicidio e i potenti riuniti non sono tanto turbati dall'evento in s\u00e9, per quanto inatteso, quanto dalla possibilit\u00e0 che nell'ultimo lungo colloquio privato con il monaco certosino Salus, il direttore dell'FMI abbia rivelato a questi le vere finalit\u00e0 della loro riunione o chiss\u00e0 cosa altro. Gli uomini di potere interrogano il religioso, che per\u00f2 difende il suo voto del silenzio. Roch\u00e9 aveva svelato a Salus di essere un malato di cancro terminale, ma pi\u00f9 di tutto, avvicinandosi alla fine, era tormentato dalle colpe e perci\u00f2 aveva sentito il bisogno di confessarsi.\nIl ministro italiano, che tra gli altri cerca di carpire qualcosa al monaco, finisce in realt\u00e0 anche lui per chiedere di confessare i propri peccati. Poi, col supporto della ministra canadese, fa saltare l'accordo previsto, ritenuto non pi\u00f9 sostenibile, anche per via del clima di incertezza alimentato dal gesto di Roch\u00e9 e dal comportamento enigmatico di Salus."}
{"id": "5879244", "revid": "880789", "url": "https://it.wikipedia.org/wiki?curid=5879244", "title": "Viale a Chantilly", "text": "Viale a Chantilly \u00e8 un dipinto di Paul C\u00e9zanne. Eseguito nel 1888, \u00e8 conservato nella National Gallery di Londra.\nDescrizione.\nSi tratta di uno dei numerosi dipinti eseguiti dal pittore durante il suo soggiorno a Chantilly nel 1888; questo scorcio \u00e8 stato probabilmente dipinto nei pressi del castello. La composizione di base \u00e8 stata eseguita a matita ed \u00e8 stata poi riempita con pennellate giocate sulle sfumature di blu, verde e grigio."}
{"id": "5879245", "revid": "180559", "url": "https://it.wikipedia.org/wiki?curid=5879245", "title": "Lantern battery", "text": "Una lantern battery \u00e8 una batteria primaria rettangolare, tipicamente alcalina o a zinco-carbone, usata inizialmente nelle torce elettriche e nelle lampade. Le lantern battery sono fisicamente pi\u00f9 larghe e offrono una capacit\u00e0 maggiore delle comuni pile D, dette anche pile torcia. Le lantern battery sono costituite da pi\u00f9 celle inserite dentro un contenitore rigido.\nIn Italia, la variante pi\u00f9 comune \u00e8 quella piatta da 4,5 volt; negli Stati Uniti la pi\u00f9 comune \u00e8 quella da 6 volt a base quadrata con terminali a molla.\nPila piatta, 4,5 volt.\nLa pila piatta da 4,5 volt \u00e8 la lantern battery pi\u00f9 comune in Europa e nella Federazione russa. Essa \u00e8 costituita da tre pile da 1,5 volt collegate in serie ed \u00e8 la pila pi\u00f9 usata nelle torce elettriche. Come terminali ha due striscioline metalliche: la pi\u00f9 corta delle due \u00e8 il terminale positivo."}
{"id": "5879249", "revid": "1573940", "url": "https://it.wikipedia.org/wiki?curid=5879249", "title": "Gerbillus hesperinus", "text": "Il gerbillo marocchino (Gerbillus hesperinus ) \u00e8 un roditore della famiglia dei Muridi diffuso in Marocco.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 90 e 114\u00a0mm, la lunghezza della coda tra 98 e 120\u00a0mm, la lunghezza del piede tra 20 e 28\u00a0mm, la lunghezza delle orecchie tra 13 e 19\u00a0mm.\nAspetto.\nLa pelliccia \u00e8 lunga e soffice. Le parti dorsali sono bruno-giallastre con la base dei peli grigia, i fianchi sono bruno-rossicci mentre le parti ventrali, il mento, la gola e gli arti sono bianchi. La linea di demarcazione lungo i fianchi \u00e8 netta. La coda \u00e8 poco pi\u00f9 lunga della testa e del corpo, \u00e8 bruno-rossiccia sopra, bianca sotto e termina con un leggero ciuffo di lunghi peli. Il cariotipo \u00e8 2n=58 FN=76.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 conosciuta soltanto nelle vicinanze di Essaouira, nella parte centro-occidentale del Marocco.\nVive in ambienti sabbiosi vicino alle coste.\nStato di conservazione.\nLa IUCN Red List, considerato che il suo areale \u00e8 limitato a due localit\u00e0 di dune sabbiose entrambe minacciate dall'attivit\u00e0 umana, particolarmente dalla costruzione di complessi turistici, classifica \"G.hesperinus\" come specie in pericolo (EN)."}
{"id": "5879252", "revid": "287204", "url": "https://it.wikipedia.org/wiki?curid=5879252", "title": "Nave officina", "text": "Nell'uso comune della lingua italiana, il termine \u00abnave officina\u00bb pu\u00f2 avere due accezioni diverse a seconda che si tratti di una nave mercantile o di una nave militare.\nMarina mercantile.\nL'accezione corrente del termine nell'ambito della marina mercantile intende per nave officina (o anche nave stabilimento) una imbarcazione attrezzata per la prima lavorazione del pesce e per la sua conservazione.\nA volte \u00e8 erroneamente indicata come \"nave fattoria\" a causa dell'errata traduzione del termine inglese \"factory ship\".\nStoria.\nLa progressiva diminuzione del numero di balene nell'Atlantico settentrionale comport\u00f2, sul finire del XIX secolo l'abbandono delle stazioni baleniere. A tal proposito i cacciatori giunsero alla conclusione di varare navi officina, che non necessitavano la costruzione di costosi impianti a terra destinati a essere operativi per periodi troppo brevi per risultare economici, risultando preferibile effettuare tali processi a bordo. Ai primi del 900 i norvegesi furono i primi a varare simili vascelli, perfezionando altres\u00ec le tecniche venatorie e gli strumenti di caccia. Il primato tecnologico spetta per\u00f2 ai giapponesi, che giunsero a impiegare il sonar per primi sulle baleniere, al fine di rilevare la distanza e gli spostamenti dei cetacei.\nMarina militare.\nFacente parte del \"naviglio ausiliario\" della flotta, \u00e8 attrezzata, o specificatamente costruita, per fungere da nave officina in grado di riparare i danni subiti dalle unit\u00e0 da combattimento rendendo cos\u00ec pi\u00f9 veloce il loro rientro in servizio (esempio la nave appoggio sottomarini USS \"Holland\").\nNella Marina Militare italiana, che nel secondo dopoguerra e per tutta la guerra fredda ne ha fatto ampio uso, tale tipologia era classificata come \"moto officina costiera\", o per brevit\u00e0, con l'acronimo: \"MOC\"."}
{"id": "5879253", "revid": "1924342", "url": "https://it.wikipedia.org/wiki?curid=5879253", "title": "Sex Machine Today", "text": "Sex Machine Today \u00e8 il quarantatreesimo album in studio del cantante statunitense James Brown, pubblicato nel maggio 1975 dalla Polydor Records."}
{"id": "5879257", "revid": "98296636", "url": "https://it.wikipedia.org/wiki?curid=5879257", "title": "334P/NEAT", "text": "334P/NEAT \u00e8 una cometa periodica appartenente alla famiglia delle comete gioviane. Scoperta il 24 marzo 2001, a seguito della riscoperta avvenuta il 7 gennaio 2016 ha ricevuto la numerazione definitiva. La cometa ha una MOID col pianeta Giove di sole 0,135 UA, il 27 aprile 1966 i due corpi celesti giunsero a sole 0,2133 UA di distanza."}
{"id": "5879258", "revid": "371529", "url": "https://it.wikipedia.org/wiki?curid=5879258", "title": "Everybody's Doin' the Hustle &amp; Dead on the Double Bump", "text": "Everybody's Doin' the Hustle &amp; Dead on the Double Bump \u00e8 il quarantaquattresimo album in studio del cantante statunitense James Brown, pubblicato nel 1975."}
{"id": "5879263", "revid": "371529", "url": "https://it.wikipedia.org/wiki?curid=5879263", "title": "Hot (James Brown)", "text": "Hot \u00e8 il quarantacinquesimo album in studio del cantante statunitense James Brown, pubblicato nel 1976."}
{"id": "5879265", "revid": "371529", "url": "https://it.wikipedia.org/wiki?curid=5879265", "title": "Get Up Offa That Thing", "text": "Get Up Offa That Thing \u00e8 il quarantaseiesimo album in studio del cantante statunitense James Brown, pubblicato nel 1976."}
{"id": "5879266", "revid": "287204", "url": "https://it.wikipedia.org/wiki?curid=5879266", "title": "Regione Metropolitana di Sorocaba", "text": "La Regione Metropolitana di Sorocaba \u00e8 un'area metropolitana del Brasile, ubicata nello Stato di San Paolo, ufficialmente costituita nel 2014. Secondo le stime dell'IBGE aveva nel 2014 una popolazione di 1.867.260 abitanti.\nComuni.\nComprende 26 comuni:"}
{"id": "5879267", "revid": "1305772", "url": "https://it.wikipedia.org/wiki?curid=5879267", "title": "C/1969 T1 Tago-Sato-Kosaka", "text": "C/1969 T1 (Tago-Sato-Kosaka) \u00e8 una cometa non periodica che \u00e8 stata scoperta da tre astrofili giapponesi: Akihiko Tago, Yasuo Sato e Kouzou Kosaka. La cometa raggiunse la 3a nei giorni a cavallo tra il 1969 e il 1970 divenendo agevolmente visibile ad occhio nudo.\nOrbita.\nCaratteristica dell'orbita di questa cometa \u00e8 di avere una MOID di meno di 90.000 km con la Terra, in effetti la minima distanza tra i due corpi celesti fu raggiunta il 20 gennaio 1970 a 0,38 UA.\nPossibile sciame meteoritico annesso.\nLa piccolissima MOID comporta la possibilit\u00e0 di dare origine ad uno sciame meteorico, Beta Circinidi di gennaio, con le seguenti caratteristiche: picco centrato sul 2,1 gennaio, radiante alle coordinate celesti 15 H 12 M (ascensione retta) e -56,8\u00b0 (declinazione), coordinate corrispondenti ad un punto nel cielo a 2\u00b0 da Beta Compasso, una stella situata nella parte settentrionale della costellazione del Compasso, velocit\u00e0 geocentrica 47,80 Km/s, MOID dello sciame 0,000 UA. \u00c9 da ricordare che questo sciame non \u00e8 ancora stato confermato e visto che la cometa ha un periodo di oltre 500.000 anni \u00e8 estremamente improbabile che sia confermato in futuro."}
{"id": "5879268", "revid": "1919892", "url": "https://it.wikipedia.org/wiki?curid=5879268", "title": "Il padre del pittore, Louis-Auguste C\u00e9zanne", "text": "Il padre del pittore, Louis-Auguste C\u00e9zanne \u00e8 un dipinto di Paul C\u00e9zanne. Eseguito verso il 1865, \u00e8 conservato nella National Gallery di Londra.\nDescrizione.\nIl ritratto fu realizzato su una parete della chiesa che il padre aveva comprato nel 1859 nella campagna di Aix e successivamente staccato. Una fotografia scattata probabilmente nel 1905 mostra l'originaria collocazione dell'opera, al fianco delle \"Quattro stagioni\", oggi trasportate su tela e conservate al Petit Palais di Parigi."}
{"id": "5879270", "revid": "371529", "url": "https://it.wikipedia.org/wiki?curid=5879270", "title": "Bodyheat", "text": "Bodyheat \u00e8 il quarantasettesimo album in studio del cantante statunitense James Brown, pubblicato nel 1976.\nTracce.\nSide 1\nSide 2"}
{"id": "5879271", "revid": "1318658", "url": "https://it.wikipedia.org/wiki?curid=5879271", "title": "Cultura della Germania", "text": "La cultura della Germania ha attraversato nel corso dei secoli l'intero mondo di lingua tedesca; fin dalle sue radici \u00e8 stata modellata dalle principali correnti intellettuali e dalla cultura popolare del continente europeo, oltre che dalla religione e dal secolarismo. Storicamente la Germania \u00e8 stata chiamata Das \"Land der Dichter und Denker\" (il paese dei poeti e dei pensatori).\nEsiste una svariata serie di giorni festivi, improntati sia alla cultura religiosa che al laicismo. Il paese \u00e8 particolarmente noto per le sue celebrazioni tradizionali dell'Oktoberfest a Monaco di Baviera, per la cultura del carnevale e della vigilia di Natale (a livello mondiale conosciuta come \"Weihnachten\"). Il 3 ottobre \u00e8 stato dichiarato festa nazionale a partire dal 1990 e viene celebrato come Giorno dell'unit\u00e0 tedesca (\"Tag der Deutschen Einheit\"). L'UNESCO ha inscritto 50 siti del suo territorio nell'elenco del patrimonio dell'umanit\u00e0.\nLa Germania si \u00e8 posizionata al secondo posto tra le nazioni pi\u00f9 rispettate del mondo, tra un insieme di 50 paesi, nel 2013. Un sondaggio d'opinione globale condotto per la BBC ha rivelato che il paese \u00e8 riconosciuto per costituire l'influenza culturalmente pi\u00f9 positiva del pianeta nel 2011, nel 2013 e ancora nel 2014.\nLingua.\nLa lingua tedesca \u00e8 quella ufficiale e predominante; \u00e8 inoltre una delle 23 lingue ufficiali dell'Unione europea e una delle tre ammesse durante i lavori della Commissione europea, insieme alla lingua inglese e alla lingua francese. I linguaggi minoritari riconosciuti sono la lingua danese, le lingue sorabe, il dialetto frisone settentrionale e il dialetto frisone orientale; essi vengono formalmente protetti dalla \"Carta europea delle lingue regionali o minoritarie\". Le lingue di immigrazione pi\u00f9 utilizzate sono la lingua turca, la lingua curda, la lingua polacca, i vari linguaggi balcanici e anche la lingua russa.\nIl tedesco standard fa parte delle lingue germaniche occidentali ed \u00e8 strettamente imparentato e classificato accanto all'inglese, alla lingua olandese e alla lingua frisone; in misura minore \u00e8 anche correlato alle lingue germaniche orientali (estinte) e alle lingue germaniche settentrionali. La maggior parte dei vocaboli tedeschi deriva dalla branca germanica della famiglia complessiva originaria delle lingue indoeuropee.\nUna quantit\u00e0 significativa di parole proviene anche dalla lingua latina e dall'antica lingua greca, con l'aggiunta di un numero minore di francesismi e, pi\u00f9 di recente, di inglesismi (noti come \"Denglisch\"). Il tedesco \u00e8 scritto utilizzando l'alfabeto latino; oltre alle 26 lettere standard possiede tre ulteriori vocali con dieresi, vale a dire \u00e4, \u00f6, e \u00fc, nonch\u00e9 la lettera \u00df o \"scharfes S\" (un'unicit\u00e0 del tedesco).\nI dialetti della lingua tedesca sono distintivi rispetto alle variet\u00e0 del tedesco standard; perlopi\u00f9 rappresentano variazioni tradizionali locali riconducibili alle diverse trib\u00f9 degli antichi Germani. Molti di questi rimangono difficilmente comprensibili ad un parlante del tedesco standard, poich\u00e9 spesso si differenziano sia nel lessico che nella fonologia e nella sintassi.\nIn tutto il mondo il tedesco ha circa 100 milioni di madrelingua pi\u00f9 altri 80 milioni di non madrelingua; costituisce il parlato e lo scritto per 90 milioni di persone nell'UE (il 18% del totale). Il 67% dei cittadini tedeschi afferma di essere in grado di comunicare in almeno una lingua straniera, mentre il 27% in almeno due lingue diverse dalla propria.\nNella diaspora tedesca gli aspetti culturali primari vengono trasmessi alle generazioni pi\u00f9 giovani attraverso i cognomi tedeschi e l'uso abitudinario del tedesco sia parlato che scritto. Il Goethe-Institut ha il compito di diffondere la conoscenza della cultura tedesca in tutto il mondo.\nLetteratura.\nLa letteratura tedesca pu\u00f2 essere fatta risalita al Medioevo, gli autori pi\u00f9 noti del periodo sono il poeta Walther von der Vogelweide e Wolfram von Eschenbach con il poema della letteratura cavalleresca \"Parzival\". \"La canzone dei Nibelunghi\", il cui autore rimane sconosciuto, \u00e8 anch'essa un lavoro importante dell'epoca, cos\u00ec come la \"\u00dei\u00f0reks saga\". Il poeta Gottfried von Stra\u00dfburg scrisse \"Tristan\", ispirato dalle gesta leggendarie di Tristano e Isotta.\nLe raccolte di fiabe, rifacentesi al folclore orale, collezionate e pubblicate dai fratelli Grimm nel XIX secolo sono diventate famose in tutto il mondo.\nIl teologo Martin Lutero, che ha tradotto la \"Bibbia\" per la prima volta in tedesco, \u00e8 ampiamente accreditato per aver stabilito la base per la moderna lingua alto-tedesca. Tra i pi\u00f9 amati poeti e scrittori vi sono Gotthold Ephraim Lessing, Johann Wolfgang von Goethe, Friedrich Schiller, Heinrich Heine e Arno Schmidt.\nLa corrente letteraria artistica conosciuta come \"Sturm und Drang\" nasce in terra tedesca, cos\u00ec come il classicismo di Weimar e il movimento artistico del romanticismo tedesco. La letteratura romantica ha visto come suoi maggiori esponenti Ernst Theodor Amadeus Hoffmann, Friedrich H\u00f6lderlin, Heinrich von Kleist, Novalis, Friedrich Schlegel, Wilhelm August von Schlegel, Ludwig Tieck, Ludwig Uhland e Joseph Freiherr von Eichendorff.\nLa \"giovane Germania\" riun\u00ec una vasta schiera di intellettuali e creatici tra cui Georg B\u00fcchner. Il realismo raccolse gli ingegni di Theodor Fontane, Gustav Freytag, Gottfried Keller, Wilhelm Raabe e Adalbert Stifter. Al naturalismo appartiene invece Gerhart Hauptmann.\nDurante il periodo interbellico si \u00e8 affermata la cultura di Weimar.\nCol l'ascesa al potere del nazionalsocialismo un gran numero di uomini e donne di lettere si ritrovarono costretti a scegliere l'esilio; tra questi vi sono Ernst Bloch, Bertolt Brecht, Hermann Broch, Alfred D\u00f6blin, Lion Feuchtwanger, Bruno Frank, Oskar Maria Graf, Heinrich Eduard Jacob, Hermann Kesten, Annette Kolb, Siegfried Kracauer, Emil Ludwig, Heinrich Mann, Klaus Mann, Thomas Mann, Rudolf Olden, Robert Neumann, Erich Maria Remarque, Ludwig Renn, Alice R\u00fchle-Gerstel, Otto R\u00fchle, Anna Seghers, B. Traven, Bodo Uhse, Franz Werfel, Arnold Zweig e Stefan Zweig tra gli altri.\nColoro che invece decisero di rimanere nella Germania nazista comprendono Gottfried Benn, Werner Bergengruen, Hans Bl\u00fcher, Hans Fallada, Werner Finck, Gertrud Fussenegger, Ricarda Huch, Ernst J\u00fcnger, Erich K\u00e4stner, Erika Mitterer, Walter von Molo, Friedrich Reck-Malleczewen, Richard Riemerschmid, Reinhold Schneider, Frank Thiess, Carl von Ossietzky e Ernst Wiechert.\nCon la sconfitta della Germania nazista nella seconda guerra mondiale il paese venne suddiviso in due tronconi, la Germania Ovest filoccidentale e la Repubblica Democratica Tedesca sotto la dominazione comunista a Est. Durante la \"guerra fredda\" si affermano Heinrich B\u00f6ll, G\u00fcnter Grass, il \"Gruppo 47\" e la \"letteratura dell'Olocausto\", quest'ultima soprattutto con Paul Celan e Edgar Hilsenrath.\nNella regione sotto l'influenza dell'Unione delle Repubbliche Socialiste Sovietiche continuarono a lavorare Johannes Becher, Wolf Biermann, Bertolt Brecht, Sarah Kirsch, G\u00fcnter Kunert, Reiner Kunze, Heiner M\u00fcller, Anna Seghers e Christa Wolf.\nTra gli autori svizzeri o austriaci che hanno scritto in tedesco abbiamo Adalbert Stifter, Gottfried Keller, Franz Grillparzer, Rainer Maria Rilke, Robert Musil, Stefan George, Georg Trakl, Hugo von Hofmannsthal, Franz Wedeking, Ernst Toller, Ingeborg Bachmann, Thomas Bernhard, Friedrich D\u00fcrrenmatt, Max Frisch, Elfriede Jelinek e Peter Handke.\nLo scrittore praghese di origini ebraiche Franz Kafka ha sempre scritto in tedesco.\nTredici autori di lingua tedesca hanno vinto il Premio Nobel per la letteratura:\nFilosofia.\nL'ascesa sempre pi\u00f9 preponderante delle moderne scienze naturali e il relativo declino delle religioni in Germania hanno sollevato un'ampia serie di domande che continuano a ripetersi lungo tutto il corso della filosofia tedesca, quelle cio\u00e8 riguardanti i rapporti tra conoscenza e fede, tra ragione e emozione, oltre che ai modi scientifici, etici ed artistici di vedere il mondo (la \"Weltanschauung\", uno dei concetti fondamentali dell'epistemologia filosofica tedesca).\nI filosofi tedeschi hanno contribuito alla crescita della storia della filosofia occidentale gi\u00e0 a partire dal Basso Medioevo, con Alberto Magno. Pi\u00f9 tardi Gottfried Wilhelm von Leibniz e Christian Wolff nel XVII secolo ma soprattutto Immanuel Kant svolsero ruoli centrali nella storia della filosofia occidentale. Il \"kantismo\" ha ispirato l'opera di Arthur Schopenhauer (con \"Il mondo come volont\u00e0 e rappresentazione\") e di Friedrich Nietzsche cos\u00ec come l'idealismo tedesco difeso da Johann Gottlieb Fichte, Friedrich Schelling e Georg Wilhelm Friedrich Hegel.\nHegel ha dato il via alla \"sinistra hegeliana\" con Ludwig Feuerbach (con l\"L'essenza del cristianesimo\"), Bruno Bauer e soprattutto con Max Stirner; quest'ultimo con \"L'Unico e la sua propriet\u00e0\" viene considerato il padre spirituale dell'anarchismo.\nFriedrich Schleiermacher ha concentrato la propria attenzione specialmente nei confronti della teologia e delle critiche alla religione; \u00e8 il padre dell'ermeneutica assieme a Wilhelm Dilthey.\nKarl Marx e Friedrich Engels svilupparono la teoria del marxismo e del conseguente comunismo nella seconda met\u00e0 del XIX secolo, mentre Martin Heidegger e Hans-Georg Gadamer perseguirono la tradizionale via filosofica tedesca nel XX secolo.\nIl \"Circolo di Vienna\" ha avuto tra i suoi membri pi\u00f9 illustri i pensatori di lingua tedesca Gottlob Frege e Ludwig Wittgenstein, con il \"Tractatus logico-philosophicus\".\nLa fenomenologia viene fondata dall'ebreo tedesco Edmund Husserl; essa ha influenzato i successivi esistenzialismo e post-strutturalismo.\nUn certo numero di intellettuali tedeschi hanno anche influenzato la sociologia, in particolare la \"Scuola di Francoforte\" sotto la guida di Theodor Adorno e Max Horkheimer, ma anche Norbert Elias, J\u00fcrgen Habermas, Niklas Luhmann, Herbert Marcuse, Georg Simmel, Ferdinand T\u00f6nnies e Max Weber. Quest'ultimo con il suo \"L'etica protestante e lo spirito del capitalismo\" ha dato un fondamentale contributo alla riflessione sulle interconnessione esistenti tra protestantesimo e capitalismo.\nL'Universit\u00e0 Humboldt di Berlino, fondata nel 1810 dal filosofo specializzato in linguistica Wilhelm von Humboldt, \u00e8 un modello influente per alcune delle moderne universit\u00e0 occidentali.\nNel primo scorcio del XXI secolo la Germania \u00e8 stata un'importante sede per lo sviluppo della filosofia analitica contemporanea nell'Europa continentale, insieme alla Francia, all'Austria, alla Svizzera e ai Paesi scandinavi.\nMusica.\nNel campo della storia della musica la Germania annovera alcuni tra i pi\u00f9 rinomati compositori di musica classica del mondo, tra cui Johann Sebastian Bach e Ludwig van Beethoven i quali hanno segnato la transizione tra l'epoca del classicismo e la musica romantica nella civilt\u00e0 occidentale.\nAltri compositori della tradizione austro-tedesca che hanno raggiunto la fama internazionale includono Johannes Brahms, Richard Wagner, Franz Joseph Haydn, Franz Schubert (austriaco di famiglia tedesca), Georg Friedrich H\u00e4ndel, Robert Schumann, Felix Mendelssohn, Johann Strauss (figlio), Anton Bruckner, Gustav Mahler, Georg Philipp Telemann, Richard Strauss, Arnold Sch\u00f6nberg, Carl Orff e, pi\u00f9 di recente, Hans Werner Henze, Helmut Lachenmann e Karlheinz Stockhausen.\nIl paese costituisce il pi\u00f9 vasto mercato musicale europeo e il terzo maggiore del mondo.; ha esercitato una forte influenza sia sulla Techno che sul Rock ed ha assunto un ruolo pionieristico nella Trance. Artisti come Herbert Gr\u00f6nemeyer, gli Scorpions, i Blind Guardian, i Rammstein, Nena, Xavier Naidoo, i Tokio Hotel e i Modern Talking hanno goduto di notoriet\u00e0 internazionale. I musicisti tedeschi e, in particolare, le band altamente innovatrici dei Tangerine Dream e dei Kraftwerk hanno contribuito allo sviluppo della musica elettronica.\nLa musica popolare tedesca del XX e XXI secolo comprende i gruppi Neue Deutsche Welle, Alphaville, i \"City\", l'Heavy metal, il Rock e il punk rock tedesco (con Nina Hagen, i B\u00f6hse Onkelz, i Die \u00c4rzte e i Die Toten Hosen), il pop rock (con i Beatsteaks), l'Indie rock (con i Tocotronic), l'Indie pop (con i Blumfeld) e l'Hip hop tedesco (con i Die Fantastischen Vier e i Deichkind). Un ampio settore globale \u00e8 rappresentato dal Minimal techno (ad esempio con Ricardo Villalobos, Paul Kalkbrenner e Sven V\u00e4th).\nLa Germania ospita molti grandi festival musicali rock annuali. Il Rock am Ring \u00e8 quello a pi\u00f9 ampia ricezione della nazione e tra i pi\u00f9 grandi del mondo; gli artisti tedeschi contribuiscono anche ad una buona percentuale dei prodotti dell'industria musicale, chiamata Neue Deutsche H\u00e4rte. Il paese ospita alcuni dei pi\u00f9 numerosi ritrovi e feste della subcultura Goth del pianeta, con eventi come il Wave Gotik Treffen e il M'era Luna Festival, che attirano fino a 30.000 persone. Il Wacken Open Air \u00e8 il pi\u00f9 grande festival di \"heavy metal\" a cielo aperto del mondo.\nA partire dal 1970 la Germania possiede ancora una volta una cultura popolare che \u00e8 sempre pi\u00f9 guidata da Berlino e da una scena musicale e artistica agguerrita; \u00e8 anche conosciuta per i suoi numerosi teatri d'opera come il Semperoper, il Komische Oper Berlin e lo Staatstheater am G\u00e4rtnerplatz di Monaco di Baviera. Wagner ha istituito il Festspielhaus di Bayreuth, il teatro dove si svolge fin dal 1876 il Festival di Bayreuth.\nUno dei compositori pi\u00f9 famosi della cinematografia internazionale \u00e8 Hans Zimmer.\nCinema.\nIl cinema tedesco risale ai primi anni della storia del cinema con la produzione di Max Skladanowsky; esso fu particolarmente influente durante l'epoca della Repubblica di Weimar con esponenti del cinema espressionista come Robert Wiene e Friedrich Wilhelm Murnau. Il regista austriaco Fritz Lang, che assunse la cittadinanza tedesca nel 1926 e la cui carriera si svilupp\u00f2 soprattutto nel periodo interbellico, ebbe una notevole influenza su Hollywood. Il suo film muto \"Metropolis\" \u00e8 definito il precursore del cinema di fantascienza.\nFondato nel 1912 lo Studio Babelsberg di Potsdam \u00e8 uno dei maggiori per dimensioni del mondo e tra i pi\u00f9 antichi, centro di produzione cinematografica internazionale.\nNel 1930 Josef von Sternberg dirige \"L'angelo azzurro\", che \u00e8 stata la prima pellicola del cinema sonoro tedesca ad assurgere ad una notoriet\u00e0 internazionale, donando la fama mondiale all'attrice Marlene Dietrich. Il film-documentario impressionista \"Berlino - Sinfonia di una grande citt\u00e0\" diretta da Walter Ruttmann \u00e8 un esempio eminente del genere. L'epoca nazista produsse per lo pi\u00f9 film di propaganda (vedi cinema nel Terzo Reich), anche se l'opera di Leni Riefenstahl introdusse un'estetica filmica del tutto innovativa.\nDurante gli anni settanta e ottanta i registi del \"Nuovo cinema tedesco\" come Volker Schl\u00f6ndorff, Werner Herzog, Wim Wenders e Rainer Werner Fassbinder hanno riportato il cinema tedesco occidentale sul palcoscenico internazionale grazie ai loro film spesso assai provocatori. Pi\u00f9 recentemente film come \"Good Bye, Lenin!\" (2003), \"La sposa turca\" (2004), \"La caduta - Gli ultimi giorni di Hitler\" (2004) e \"La banda Baader Meinhof\" (2008) hanno riscontrato un successo globale.\nL'Oscar al miglior film in lingua straniera \u00e8 andato alla produzione tedesca con \"Il tamburo di latta\" nel 1979, a \"Nowhere in Africa\" nel 2002 e a \"Le vite degli altri\" nel 2007. Tra gli attori tedeschi pi\u00f9 famosi vi sono, oltre a Dietrich, Klaus Kinski, Hanna Schygulla, Armin Mueller-Stahl, J\u00fcrgen Prochnow, Thomas Kretschmann, Til Schweiger e Daniel Br\u00fchl.\nIl Festival internazionale del cinema di Berlino, che si tiene ogni anno dal 1951, \u00e8 uno dei pi\u00f9 importanti del pianeta; una giuria internazionale premia pellicole provenienti da tutto il mondo con l'Orso d'oro e l'Orso d'argento, gran premio della giuria. La cerimonia annuale del European Film Awards si tiene ogni due anni a Berlino, dove si trova l'European Film Academy.\nMedia.\nIl mercato televisivo della Germania \u00e8 il pi\u00f9 grande d'Europa, con 34 milioni di famiglie abbonate; le numerose emittenti pubbliche regionali e nazionali sono organizzate in linea con la struttura politica federale. Circa il 90% dei tedeschi possiede la televisione via cavo o la televisione satellitare e gli spettatori possono scegliere tra diversi canali pubblici e commerciali gratuiti. I servizi di Pay TV non sono diventati popolari, mentre le emittenti pubbliche ZDF e ARD offrono una gamma di soli canali digitali.\nLa Germania ospita alcuni dei maggiori conglomerati mediali del mondo, tra cui Bertelsmann, Axel Springer SE e ProSiebenSat.1 Media.\nGli editori di libri di lingua tedesca producono ogni anno circa 700 milioni di copie con circa 80.000 titoli; quasi 60.000 di essi costituiscono delle novit\u00e0. La Germania \u00e8 al terzo posto sulle statistiche internazionali dopo il mercato del libro di lingua inglese e la Repubblica Popolare Cinese. La Fiera del libro di Francoforte \u00e8 considerata la pi\u00f9 importante nel mondo per le trattative e gli scambi internazionali e pu\u00f2 vantare una tradizione che dura da oltre 500 anni.\nMolti dei giornali e delle riviste pi\u00f9 venduti d'Europa sono prodotti in Germania. I quotidiani a pi\u00f9 alta diffusione sono \"Die Zeit\", \"S\u00fcddeutsche Zeitung\", \"Frankfurter Allgemeine Zeitung\" e \"Die Welt\", le riviste maggiori includono \"Der Spiegel\", \"Stern\" e \"Focus\". Il \"Bild\" \u00e8 un tabloid e ha la pi\u00f9 ampia diffusione tra tutti i giornali tedeschi.\nArchitettura.\nI contributi architettonici della Germania includono gli stili dell'architettura carolingia e di quella ottoniana, importanti precursori dell'architettura romanica. La regione ha poi prodotto importanti opere in stili quali l'architettura gotica, rinascimentale e barocca.\nLa nazione \u00e8 stata particolarmente importante all'inizio dell'architettura moderna attraverso il Deutscher Werkbund e il movimento Bauhaus identificato con Walter Gropius. I nazisti hanno posto termine a tutto ci\u00f2 favorendo un tipo di architettura neoclassica. Al termine della seconda guerra mondiale sono state costruite strutture di architettura postmoderna; dopo la riunificazione tedesca questa tendenza continua. L'architettura contemporanea \u00e8 piuttosto raramente seguita a livello internazionale e pertanto non forma degli standard estetici.\nArte.\nL'arte tedesca ha una lunga e distinta tradizione nell'ambito dell'arte visiva, dal pi\u00f9 antico lavoro noto dell'arte figurativa preistorica alla sua attuale produzione di arte contemporanea.\nImportanti pittori del Rinascimento tedesco comprendono Albrecht Altdorfer, Lucas Cranach il Vecchio, Matthias Gr\u00fcnewald, Hans Holbein il Giovane e il celebre Albrecht D\u00fcrer; il pi\u00f9 importante artista del Barocco tedesco \u00e8 invece Cosmas Damian Asam. Altri nomi comprendono il pittore Anselm Kiefer, l'esponente dell'arte romantica Caspar David Friedrich, del Surrealismo Max Ernst, del Concettualismo Joseph Beuys e Wolf Vostell ed infine del Neoespressionismo Georg Baselitz.\nReligione.\nIl 59,4% della popolazione tedesca appartiene alle confessioni cristiane: il 30% segue la Chiesa cattolica in Germania, mentre il 29% \u00e8 affiliato al protestantesimo. (le cifre sono conosciute con precisione perch\u00e9 la Germania impone una \"tassa ecclesiale\" a tutti coloro che rivelano un'affiliazione religiosa).\nIl settentrione e i Lander orientali sono prevalentemente protestanti, mentre il Sud e l'Occidente prevalentemente cattolici; a tutt'oggi esiste una maggioranza non religiosa ad Amburgo e nell'ex Repubblica Democratica Tedesca (vedi Irreligiosit\u00e0 in Germania). Il paese \u00e8 stato, ad un certo punto della storia della Germania, quasi interamente inglobato all'interno del Sacro Romano Impero, ma fu anche la patria di riformatori protestanti come Martin Lutero.\nStoricamente la Germania ha sempre avuto una popolazione ragguardevole di ebrei (vedi Storia degli ebrei in Germania); dopo la \"Shoah\" tuttavia solo poche migliaia di persone di origine ebraica sono rimaste, ma la comunit\u00e0 continua a contare circa 100.000 membri, [27] molti dei quali provenienti dall'ex Unione delle Repubbliche Socialiste Sovietiche. Ha anche una cospicua minoranza di musulmani, per la maggior parte Turchi.\nLa Teologia tedesca include Lutero, Filippo Melantone, Friedrich Schleiermacher, Ludwig Feuerbach, Rudolf Otto, Karl Barth, Rudolf Bultmann e Dietrich Bonhoeffer. Qui hanno avuto i loro natali anche molti esponenti del misticismo tra cui Meister Eckhart, Rudolf Steiner e Jacob B\u00f6hme; Papa Benedetto XVI \u00e8 nato in Baviera.\nScienza.\nLa Germania \u00e8 stata la patria di molti inventori e ingegneri famosi, come Johannes Gutenberg a cui viene accreditata la creazione della stampa a caratteri mobili; Hans Geiger \u00e8 il creatore del \"contatore Geiger\" e Konrad Zuse ha costruito il primo computer. Altri, tra cui industriali famosi, sono Ferdinand von Zeppelin (inventore dell'omonimo \"Zeppelin\"), Gottlieb Daimler, Rudolf Diesel, Nikolaus August Otto, Felix Wankel, Wernher von Braun e Karl Benz hanno contribuito a modellare la tecnologia moderna del trasporto automobilistico e aereo, inclusi gli inizi dell'era spaziale.\nIl lavoro di Albert Einstein e Max Planck \u00e8 stato fondamentale per la fondazione della fisica moderna, che Werner Karl Heisenberg e Erwin Schr\u00f6dinger hanno sviluppato ulteriormente. Furono preceduti da fisici assai importanti come Hermann von Helmholtz, Joseph von Fraunhofer e Daniel Gabriel Fahrenheit tra gli altri. Wilhelm Conrad R\u00f6ntgen ha scoperto i raggi X, una realizzazione che lo ha reso il primo vincitore del Premio Nobel per la fisica nel 1901. Il Walhalla per \"tedeschi valorosi e distinti\" presenta un certo numero di scienziati ed \u00e8 situato a est di Ratisbona.\nLa Germania ospita alcuni dei migliori centri accademici europei; alcuni dei pi\u00f9 famosi comprendono l'Universit\u00e0 Ludwig Maximilian di Monaco e l'universit\u00e0 di Berlino, l'Universit\u00e0 di Tubinga, l'Universit\u00e0 Georg-August di Gottinga, l'Universit\u00e0 di Marburgo e l'Universit\u00e0 di Friburgo tra molti altri. L'Universit\u00e0 Ruperto Carola di Heidelberg \u00e8 una delle pi\u00f9 antiche del continente europeo."}
{"id": "5879272", "revid": "1272592", "url": "https://it.wikipedia.org/wiki?curid=5879272", "title": "Chiesa di Sant'Antonio Abate (Fidenza)", "text": "La chiesa di Sant'Antonio Abate \u00e8 un luogo di culto cattolico dalle forme gotiche, situato in via Abate Zani, a lato della via Emilia, all'esterno del centro storico di Fidenza, in provincia di Parma e diocesi di Fidenza.\nStoria.\nLa chiesetta fu innalzata dai frati antoniani fra la fine del XII e l'inizio del XIII secolo, unitamente ad un piccolo convento e ad un ospedale per i pellegrini; accanto alla precettoria adiacente, destinata a xenodochio, fu innalzato un piccolo santuario probabilmente nella seconda met\u00e0 del secolo, anche se alcune fonti lo ritengono risalente al 1362.\nNel 1553 la struttura fu assegnata in commenda al cardinale Giovanni Gerolamo Morone ed alla fine del secolo la gestione del luogo di culto e dell'ospedale pass\u00f2 ai frati del Terzo ordine di san Francesco, prima del ritorno degli agostiniani.\nIn seguito alla soppressione dell'ordine religioso, avvenuta nel 1777, la chiesa divenne un oratorio sussidiario della parrocchia dei Santi Faustino e Giovita, con sede nel santuario della Madonna delle Grazie, innalzato agli inizi del XVII secolo nelle vicinanze; il piccolo convento fu chiuso e la precettoria divenne sede di un'osteria, intitolata a Sant'Antonio.\nNel 1812 il governo napoleonico decret\u00f2 la rettificazione della via Emilia; per tale motivo il santuario della Madonna delle Grazie fu abbattuto e la chiesa di Sant'Antonio Abate divenne sede parrocchiale; tuttavia ci\u00f2 non la risparmi\u00f2 dalla demolizione del portico a nord verso la via Emilia e dalla perdita delle decorazioni ad affresco sullo stesso lato; a causa delle modeste dimensioni, il luogo di culto fu inoltre privato della facciata per consentire il prolungamento della navata fino al piccolo santuario, oggi inglobato nel tempio.\nDurante la seconda guerra mondiale l'edificio fu profondamente danneggiato dai bombardamenti alleati del 1944, che ne causarono la chiusura. Nel 1969 la sezione di Fidenza dell'associazione Italia Nostra ne avvi\u00f2 un completo restauro, che ne consent\u00ec la riapertura.\nNel 2004 il vescovo Maurizio Galli concesse l'uso della chiesa agli ortodossi appartenenti alla metropolia di Chi\u0219in\u0103u e di tutta la Moldavia, dipendente dal patriarcato di Mosca.\nDescrizione.\nLa chiesa, priva di facciata, si sviluppa su una navata unica con presbiterio ad est e ingresso sul lato sud attraverso un piccolo portico; sul margine occidentale sorge in continuit\u00e0 l'antica precettoria.\nIl prospetto posteriore del presbiterio, interamente rivestito in laterizio come il resto dell'edificio medievale, \u00e8 suddiviso in due parti da una stretta lesena centrale; ai suoi lati si aprono simmetricamente due grandi monofore chiuse superiormente da archi ogivali con cornici decorate a motivi geometrici, arricchite internamente da eleganti archi lobati in cotto; alle estremit\u00e0 due massicce paraste aggettano dagli spigoli. In sommit\u00e0, lungo la copertura a capanna si sviluppa un pregevole motivo ad archetti incrociati con bordo dentellato, che prosegue con continuit\u00e0 anche sugli angoli e sulle fronti laterali.\nIl fianco settentrionale sulla via Emilia, molto pi\u00f9 basso a causa del notevole innalzamento della sede stradale, si distingue a colpo d'occhio in due parti corrispondenti alle diverse funzioni degli spazi interni; il presbiterio, pi\u00f9 alto, \u00e8 ornato superiormente con l'elaborata decorazione ad archetti intrecciati. La navata, molto pi\u00f9 lunga, evidenzia a sua volta le diverse epoche costruttive della chiesa; la zona pi\u00f9 antica \u00e8 scandita da una serie di lesene e ornata in sommit\u00e0 con un motivo in mattoni a denti di sega; vi si aprono due strette monofore con profonde strombature e inferiormente si scorgono le tracce dei buchi su cui originariamente si appoggiavano i travetti del portico, perduto assieme agli antichi affreschi. La porzione ottocentesca, molto pi\u00f9 corta, \u00e8 invece priva di decorazioni e caratterizzata da un'ampia nicchia rettangolare chiusa da inferriata, che nasconde le tracce di un'antica apertura oggi chiusa, appartenente al piccolo santuario. Ancora pi\u00f9 ad ovest si innalza la precettoria, oggi adibita a residenza privata; la struttura intonacata, ormai stravolta rispetto alle origini, conserva infossata l'antica porta d'ingresso, chiusa superiormente da un arco ogivale in mattoni, sormontato al centro da una formella in cotto col simbolo del Tau, stemma degli agostiniani.\nIl fianco orientale \u00e8 affiancato da una costruzione in laterizio, adibita a sagrestia, posta alla base del piccolo campanile a vela; l'ingresso della chiesa \u00e8 posto all'interno di un piccolo portico a tre arcate, innalzato in aggetto al prospetto.\nAll'interno la navata in mattoni \u00e8 coperta da un soffitto ligneo a capriate, che caratterizza la porzione originaria della struttura; sul fondo si conserva ancora una mensola in cotto appartenente all'antico santuario, mentre degli affreschi medievali rimangono solo alcune tracce, risalenti al 1358. Un ampio arco ogivale d\u00e0 accesso al presbiterio rettangolare, coperto da una volta a costoloni."}
{"id": "5879273", "revid": "371529", "url": "https://it.wikipedia.org/wiki?curid=5879273", "title": "Mutha's Nature", "text": "Mutha's Nature \u00e8 il quarantottesimo album in studio del cantante statunitense James Brown, pubblicato nel 1977."}
{"id": "5879287", "revid": "371529", "url": "https://it.wikipedia.org/wiki?curid=5879287", "title": "Jam 1980's", "text": "Jam 1980's \u00e8 il quarantanovesimo album in studio del cantante statunitense James Brown, pubblicato nel 1978."}
{"id": "5879288", "revid": "268111", "url": "https://it.wikipedia.org/wiki?curid=5879288", "title": "La stufa nello studio", "text": "La stufa nello studio \u00e8 un dipinto di Paul C\u00e9zanne. Eseguito verso il 1865, \u00e8 conservato nella National Gallery di Londra.\nDescrizione.\nIl dipinto venne eseguito probabilmente nello studio parigino dell'artista, originario di Aix-en-Provence, e rappresenterebbe quindi le condizioni di ristrettezza della sua vita nella capitale. L'opera \u00e8 firmata in basso a destra, e il suo primo proprietario fu \u00c9mile Zola, amico di giovent\u00f9 dell'artista."}
{"id": "5879291", "revid": "371529", "url": "https://it.wikipedia.org/wiki?curid=5879291", "title": "Take a Look at Those Cakes", "text": "Take a Look at Those Cakes \u00e8 il cinquantesimo album in studio del cantante statunitense James Brown, pubblicato nel 1978."}
{"id": "5879293", "revid": "371529", "url": "https://it.wikipedia.org/wiki?curid=5879293", "title": "The Original Disco Man", "text": "The Original Disco Man \u00e8 il cinquantunesimo album in studio del cantante statunitense James Brown, pubblicato nel 1979."}
{"id": "5879294", "revid": "371529", "url": "https://it.wikipedia.org/wiki?curid=5879294", "title": "People (James Brown)", "text": "People \u00e8 il cinquantaduesimo album in studio del cantante statunitense James Brown, pubblicato nel 1980."}
{"id": "5879295", "revid": "74801", "url": "https://it.wikipedia.org/wiki?curid=5879295", "title": "Giovanni da Casale", "text": "Biografia.\nNacque a Casale Monferrato intorno al 1320. Successivamente entr\u00f2 nell'ordine francescano nella provincia genovese. Fu docente presso lo studio francescano di Assisi dal 1335 al 1340.\nCirca nel 1346 scrisse il trattato \"Quaestio de velocitate motus alterationis\", \nispirato alle dottrine di Richard Swineshead e di Nicola d'Oresme, e successivamente pubblicato a Venezia nel 1505. In esso present\u00f2 un'analisi grafica del movimento dei corpi uniformemente accelerati. La sua attivit\u00e0 di insegnamento in fisica matematica influenz\u00f2 gli studiosi che operarono all'universit\u00e0 di Padova e, si crede, possa aver infine influenzato il pensiero scientifico di Galileo Galilei che ripropose idee simili pi\u00f9 di due secoli dopo."}
{"id": "5879296", "revid": "1573940", "url": "https://it.wikipedia.org/wiki?curid=5879296", "title": "Gerbillus latastei", "text": "Il gerbillo di Lataste (Gerbillus latastei ) \u00e8 un roditore della famiglia dei Muridi diffuso nell'Africa settentrionale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 100 e 120\u00a0mm, la lunghezza della coda tra 120 e 135\u00a0mm, la lunghezza del piede tra 27 e 32\u00a0mm, la lunghezza delle orecchie tra 14 e 16\u00a0mm e un peso fino a 50\u00a0g.\nAspetto.\nLe parti dorsali sono arancioni brillanti con la base dei peli grigia, il colore dei fianchi passa gradualmente al bianco delle parti ventrali, delle guance, il naso, il mento, la gola e gli arti. Sono presenti una macchia sopra e dietro ogni occhio e dietro ogni orecchio. La coda \u00e8 poco pi\u00f9 lunga della testa e del corpo, arancione-brunastra sopra, bianca sotto e con un piccolo ciuffo di lunghi peli scuri all'estremit\u00e0. Il cariotipo \u00e8 2n=74 FN=92-100.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa in Tunisia e nella Libia occidentale.\nVive lungo i versanti delle hamada con vegetazione sparsa e lungo i margini di piccoli uadi. In Tunisia \u00e8 presente nei letti sabbiosi di fiumi asciutti.\nStato di conservazione.\nLa IUCN Red List, considerato che non ci sono informazioni sulla tendenza della popolazione o sull'abbondanza ma occupando ambienti sabbiosi al momento privi di minaccia, classifica \"G.latastei\" come specie a rischio minimo (LC)."}
{"id": "5879297", "revid": "1320609", "url": "https://it.wikipedia.org/wiki?curid=5879297", "title": "Marina Caffiero", "text": "Biografia.\nDal 2000 \u00e8 professore ordinario di Storia moderna all'Universit\u00e0 di Roma La Sapienza. Studiosa di storia sociale e culturale dell'Europa moderna, ha lavorato nei seguenti ambiti di ricerca:\nTra le sue pubblicazioni: \"Battesimi forzati. Storie di ebrei, cristiani e convertiti nella Roma dei papi\", Viella, Roma 2004; \"Legami pericolosi. Ebrei e cristiani tra eresia, libri proibiti e stregoneria\", Einaudi, Torino 2012; \"Storia degli ebrei nell'Italia moderna. Dal Rinascimento alla Restaurazione\", Carocci, Roma 2014 (seconda ristampa 2015).\nHa pubblicato una ventina di volumi tra monografie e curatele, circa 200 saggi e articoli su riviste italiane e straniere e in diverse lingue.\nIl libro \"La politica della santit\u00e0\" \u00e8 stato tradotto e pubblicato in Francia (ed. EHESS, 2006) e un secondo, \"Battesimi forzati\", negli USA (California University Press, 2011) e in Francia (ed. Honor\u00e9 Champion, 2016). Ha coordinato il Dottorato di ricerca in Storia antropologia e religione. Ha fondato e dirige una collana di \"Fonti per la storia delle donne\" presso l'editore Viella.\nHa fondato e dirige dal 2009 la rivista on line Giornale di storia .\nQuattro pubblicazioni hanno ricevuto premi: \"La politica della santit\u00e0\",; \"Battesimi forzati\", Premio della Presidenza del Consiglio, 2005; \"La repubblica nella citt\u00e0 del Papa\", Premio Renato B. Fabrizi-ANPI Marche, 2009; \"Storia degli ebrei nell'Italia moderna\", premio Benedetto Croce per la saggistica 2015 . \nHa inoltre vinto il Premio Sapienza Ricerca 2010 con la ricerca \"Le scritture femminili dell'io a Roma tra identit\u00e0 individuali e collettive e tra pubblico e privato (secoli XV-XX)\".\nLe sue ricerche sulla storia degli ebrei in Italia hanno ricevuto numerose recensioni in Italia e all'estero. Ad esempio, Anne Jacobson Schutte ha scritto \"For very good reasons, Marina Caffiero 's excellent \"Battesimi forzati\" has received that sort of attention from several Italian papers\", raccomandando le traduzione inglese. Elsa Marmursztein ha affermato che la traduzione inglese \"renouvelle l'interet suscit\u00e9 par cette entreprise pionni\u00e8re \u00e0 maints \u00e9gards\" e che il libro opera \"des r\u00e9visions historiographiques importantes\" Pietro Citati ha definito \"Legami pericolosi\" \" un libro di grandissimo interesse sui rapporti tra ebrei e cristiani\". Secondo Giacomo Todeschini il libro \"affronta una questione di storia ampiamente travalicante la questione ebraica in Italia...Sta nella dichiarata intenzione dell'autrice di fare della storia della relazione ebraico-cristiana in Italia una chiave di volta della storia italiana un momento centrale e decisivo del libro, sulla base di un'abbondante repertorio di documenti\" mentre Gadi Luzzatto Voghera ritiene che il libro \"ambizioso programma di revisione culturale\u2026uno studio rigoroso e ricchissimo di spunti...per la metodolgia dichiaratamente multidisciplinare adottata nella ricerca e una rigorosa conoscenza delle fonti... Caffiero ci parla di una sostanziale condivisione e sovrapposizione di credenze e immaginari magici di varia natura...con dovizia di documentazione\". Mauro Perani parla di \"eccellente lezione di analisi storica, basata sui documenti e libera da ogni limitazione pregiudiziale\u201d. Franco Cardini scrive che Caffiero \u00e8 \"una delle pi\u00f9 limpide voci che nel mondo della ricerca scientifica ci hanno aiutato a modificare\u2026 molti stereotipi \u2026radicati ...Gestendo magistralmente un'ingente massa di fonti edite e inedite... procede innanzi in indagini che richiedono rigore e finezza tutt'altro che comuni\u201c.\nTra i recensori critici, Luciano Allegra sulla rivista \"Quaderni storici\" ha affermato che Caffiero in \"Legami pericolosi\" sarebbe stata influenzata nella sua analisi da stereotipi avulsi dalla realt\u00e0 storica e rileva la presenza di \u201calcune sviste ed errori che occorrerebbe correggere\u201d (che in effetti sono stati corretti nelle edizioni successive), affermando al contempo che Caffiero \u201csi avvale di una documentazione certamente splendida oltre che molto bene analizzata\u201d (p.\u00a0280) e che si resta \u201caffascinati dalla bellissima raccolta di testimonianze oltre che dalla sua costruzione argomentativa\u201d (p.\u00a0283), Giovanni Romeo sulla \"Rivista storica italiana\", pur riconoscendo alla studiosa il merito di \"pregevoli ricerche\", ha giudicato \"fragile\" la sua ricostruzione, soffermandosi in particolare sul nesso ebrei/ stregoneria e rilevando che tale ricostruzione si \u00e8 basata su uno scavo archivistico eccessivamente limitato (\"si tratta di una ricostruzione fragile, che poggia essenzialmente su singoli casi estratti da svariate raccolte dell'ACDF. L'enorme documentazione centrale e locale che poteva consentire di dare a queste testimonianze il giusto rilievo \u00e8 ignorata\"). Kenneth Stow, tra i massimi esperti della storia della comunit\u00e0 ebraica romana, ha rivolto severissime critiche a \"Battesimi forzati\", giudicando approssimativa la conoscenza che Caffiero dimostra della storiografia esistente, tendenzioso il suo uso delle fonti primarie, e gravemente lacunosa la sua comprensione degli usi legali ebraici. Secondo Stow, che presenta un considerevole apparato di riferimenti a supporto delle sue osservazioni, \"Battesimi forzati\" \u00e8 complessivamente un libro inaccurato, in cui l'oggetto della ricerca appare decontestualizzato e sostanzialmente frainteso. Analogamente, Katherine Esther Aron-Beller ha ritenuto che in \"Battesimi forzati\" Caffiero dimostri una conoscenza solo parziale delle fonti primarie e ignori la gran parte della recente storiografia sulle vicende ebraiche in et\u00e0 moderna. Caffiero, di conseguenza, le appare sostanzialmente incapace di offrire un corretto inquadramento storico degli argomenti che affronta. A suo giudizio, \"Battesimi forzati\" \u00e8 complessivamente un libro deludente."}
{"id": "5879298", "revid": "371529", "url": "https://it.wikipedia.org/wiki?curid=5879298", "title": "Soul Syndrome", "text": "Soul Syndrome \u00e8 il cinquantatreesimo album in studio del cantante statunitense James Brown, pubblicato nel 1980."}
{"id": "5879300", "revid": "73843", "url": "https://it.wikipedia.org/wiki?curid=5879300", "title": "Il viale al Jas de Bouffan", "text": "Il viale al Jas de Bouffan \u00e8 un dipinto di Paul C\u00e9zanne. Eseguito probabilmente tra il 1868 e il 1870, \u00e8 conservato nella National Gallery di Londra.\nDescrizione.\nSi tratta di uno scorcio del viale di castagni del giardino della casa paterna ad Aix-en-Provence, fra i soggetti prediletti di C\u00e9zanne. L'alternarsi dei verdi chiari e scuri rende l'idea dei contrasti luce-ombra causati dai raggi del sole sulle chiome degli alberi e sul prato; la composizione \u00e8 tagliata in alto per rendere di maggior impatto l'effetto prospettico e il senso di profondit\u00e0, nonostante le ridotte dimensioni del dipinto."}
{"id": "5879303", "revid": "371529", "url": "https://it.wikipedia.org/wiki?curid=5879303", "title": "Nonstop!", "text": "Nonstop! \u00e8 il cinquantaquattresimo album in studio del cantante statunitense James Brown, pubblicato nel 1981."}
{"id": "5879305", "revid": "371529", "url": "https://it.wikipedia.org/wiki?curid=5879305", "title": "Bring It On! (James Brown)", "text": "Bring It On! \u00e8 il cinquantacinquesimo album in studio del cantante statunitense James Brown, pubblicato nel 1983."}
{"id": "5879308", "revid": "793215", "url": "https://it.wikipedia.org/wiki?curid=5879308", "title": "Celso Albinovano", "text": "Biografia.\nConoscente di Quinto Orazio Flacco, a Celso venne indirizzata una delle sue \"Epistole\". Purtroppo dell'autore non restano n\u00e9 notizie biografiche n\u00e9 opere note, e ci si deve quindi per forza rifare alle poche informazioni riportate da Orazio nella sua opera, che, tra l'altro, ci rivela come Celso fosse, pi\u00f9 che amico, semplice conoscente del poeta, come si nota dal tono insolitamente compassato e freddo dell'epistola indirizzatagli.\n&lt;br&gt;\nAlcuni ritengono potesse essere legato al poeta Albinovano Pedone, attivo nell'ultimo periodo dell'Et\u00e0 augustea.&lt;br&gt;\nSappiamo, proprio dall'epistola oraziana, che Celso fu segretario del principe Tiberio, che accompagn\u00f2 in una spedizione in Oriente compiuta nel 21 a.C.\nOpere.\nOrazio riporta una sua qualche abilit\u00e0 letteraria nelle epistole dove lo ammonisce a non copiare e a non rifarsi a opere di altri autori, riferendo come questa non sia la prima volta, dal che potrebbe dedursi che Celso Albinovano fosse imitatore dei classici raccolti, come afferma Orazio, nella Biblioteca del Palatino."}
{"id": "5879312", "revid": "371529", "url": "https://it.wikipedia.org/wiki?curid=5879312", "title": "Gravity (album James Brown)", "text": "Gravity \u00e8 il cinquantaseiesimo album in studio del cantante statunitense James Brown, pubblicato nel 1986."}
{"id": "5879313", "revid": "1543377", "url": "https://it.wikipedia.org/wiki?curid=5879313", "title": "Cirrus spissatus", "text": "Il cirrus spissatus, (abbreviazione \"Ci spi\"), \u00e8 una delle specie in cui possono presentarsi le nubi del tipo cirro, che si formano ad altitudini piuttosto elevate.\nLe nubi di \"Cirrus spissatus\" sono tra le pi\u00f9 alte e possono talvolta spingersi anche fino alla bassa stratosfera. Sono caratterizzate da un aspetto filamentoso o simili a ciocche di cristalli di ghiaccio; sono generalmente bianche, ma possono apparire grigiastre quando sono dense e viste controluce. Non sono associate a precipitazioni al suolo, mentre possono essere associate a fenomeni ottici.\nI cirri \"spissatus\" sono i densi cirri che nascondono parzialmente o totalmente il sole (o la luna) e che appaiono di colore grigio scuro quando vengono visti in controluce. Anche se possono formarsi in varie circostanze, sono particolarmente comuni nei pennacchi o nell'incudine dei cumulonembi. La loro comparsa indica una probabilit\u00e0 di pioggia entro 12-15 ore se sono associati a venti da NE a S; in tempi pi\u00f9 brevi se associati a venti da SE a S. In presenza di altri venti danno luogo a estesa copertura del cielo."}
{"id": "5879314", "revid": "599013", "url": "https://it.wikipedia.org/wiki?curid=5879314", "title": "Ar\u00f3n Canet", "text": "Carriera.\nSale per la prima volta su una moto all'et\u00e0 di tre anni. Poco dopo prova i kart ma poi corre solo in moto. Vince titoli in varie competizioni nazionali e anche nel campionato mediterraneo di velocit\u00e0. Nel 2013 passa al campionato spagnolo velocit\u00e0, nella categoria Pre-Moto3, per passare poi nella categoria Moto3 l'anno successivo e, sempre in questa categoria, sfiora il titolo nel 2015.\nNel 2016 debutta nella classe Moto3 del motomondiale, alla guida della Honda NSF250R del team Estrella Galicia 0,0; il compagno di squadra \u00e8 Jorge Navarro. Ottiene un terzo posto in Australia. Ottiene la sua prima pole position nella gara finale a Valencia e chiude la stagione al quindicesimo posto con 76 punti all'attivo. Nel 2017 rimane nello stesso team della stagione precedente, il compagno di squadra \u00e8 l'italiano Enea Bastianini. Vince il suo primo Gran Premio in Spagna, ottiene altre due vittore in stagione\u02d0 in Olanda e Gran Bretagna, un secondo posto in Francia, un terzo posto in Repubblica Ceca e due pole position (Americhe e Germania). Chiude la stagione al terzo posto in classifica piloti con 199 punti ottenuti.\nNel 2018 rimane nello stesso team, con compagno di squadra Alonso L\u00f3pez. Ottiene tre secondi posti (Qatar, Olanda e Repubblica Ceca) e conclude la stagione al 6\u00ba posto con 128 punti. In questa stagione \u00e8 costretto a saltare il Gran Premio di Thailandia a causa di un infortunio alla clavicola sinistra rimediata nel GP di San Marino.\nNel 2019 passa alla guida della KTM RC 250 GP dello Sterilgarda Max Racing Team. Ottiene pole position e terzo posto in Qatar, primo posto in Americhe, Repubblica Ceca, pole position e primo posto in Aragona, terzo posto in Francia, secondo posto in Catalogna e terzo posto in Germania e chiude la stagione al 2\u00ba posto con 200 punti.\nNel 2020 passa in Moto2, sulla Speed Up del Aspar Team; il compagno di squadra \u00e8 Hafizh Syahrin. Ottiene una pole position nel Gran Premio di Stiria e due quinti posti (Spagna e Andalusia) come miglior risultato in gara terminando la stagione al 14\u00ba posto con 67 punti. In questa stagione \u00e8 costretto a saltare i Gran Premi di Francia, Aragona e Teruel a causa di una lesione al mignolo della mano sinistra rimediata nel warm up del GP di Francia.\nNel 2021 rimane nello stesso team, con telaio rinominato Boscoscuro e con compagno di squadra Albert Arenas. Ottiene tre secondi posti (Portogallo, Germania e Stiria) e due terzi posti (San Marino ed Emilia Romagna) e chiude la stagione al sesto posto con 164 punti, risultando essere il migliore tra i piloti che non hanno utilizzato telaio Kalex."}
{"id": "5879316", "revid": "371529", "url": "https://it.wikipedia.org/wiki?curid=5879316", "title": "I'm Real (James Brown)", "text": "I'm Real \u00e8 il cinquantasettesimo album in studio del cantante statunitense James Brown, pubblicato nel 1988."}
{"id": "5879320", "revid": "371529", "url": "https://it.wikipedia.org/wiki?curid=5879320", "title": "Love Over-Due", "text": "Love Over-Due \u00e8 un album in studio del cantante statunitense James Brown, pubblicato nel 1991."}
{"id": "5879323", "revid": "371529", "url": "https://it.wikipedia.org/wiki?curid=5879323", "title": "Universal James", "text": "Universal James \u00e8 un album in studio del cantante statunitense James Brown, pubblicato nel 1993."}
{"id": "5879324", "revid": "1008732", "url": "https://it.wikipedia.org/wiki?curid=5879324", "title": "UGC 6945", "text": "UGC 6945 (o Arp 194) \u00e8 un trio di galassie interagenti situato nella costellazione dell'Orsa Maggiore alla distanza di 570 milioni di anni luce dalla Terra. Nelle immagini sembra trattarsi di una coppia di galassie, ma in realt\u00e0 una (a nord-ovest), che appare fortemente perturbata, \u00e8 formata da due galassie ormai in avanzata fase di fusione con dimensioni angolari di 0',8 x 0',6. A circa 40\" sud-est vi \u00e8 la terza galassia con dimensioni angolari di 0',35 x 0',35.\nDalla coppia di galassie diparte un filamento luminoso, della lunghezza di circa 100.000 anni luce, costituito da giovani stelle blu che sembra collegarsi con la terza galassia. Ma i dati raccolti dal Telescopio spaziale Hubble fanno ritenere che si tratti solo di un braccio di spirale allungato e che la terza galassia sia in realt\u00e0 sullo sfondo dell'immagine e non sia in relazione con le altre due."}
{"id": "5879338", "revid": "371529", "url": "https://it.wikipedia.org/wiki?curid=5879338", "title": "I'm Back (James Brown)", "text": "I'm Back \u00e8 un album in studio del cantante statunitense James Brown, pubblicato nel 1998."}
{"id": "5879339", "revid": "124738730", "url": "https://it.wikipedia.org/wiki?curid=5879339", "title": "Andr\u00e9e Dupeyron", "text": "Biografia.\nFiglia di un meccanico, incontr\u00f2 Gustave Dupeyron, garagista e suo futuro marito, quando aveva sedici anni. Entrambi erano appassionati di meccanica e fin da giovani si interessarono all'aviazione. Nel 1922 la Dupeyron fu allieva della scuola di volo Mont-de-Marsan di Henri Farbos prendendo il brevetto di pilota a bordo di un velivolo Potez 39. A partire dal 1934 inizi\u00f2 a volare da sola sulle lunghe distanza.\nIl 15 maggio 1938 stabil\u00ec il record mondiale di volo senza scalo in linea retta, percorrendo i 4\u00a0360\u00a0km che separavano Orano, in Algeria, da Tel El Aham, in Iraq a bordo di un monomotore da turismo Caudron C.600 Aiglon dotato di motore Renault. Tale impresa, compiuta all'et\u00e0 di trentasei anni, la fece conoscere al grande pubblico perch\u00e9 aveva battuto il record stabilito solo il giorno precedente dall'aviatrice francese \u00c9lisabeth Lion.\nDal 1938, in Francia, era stata approvata la legge sul paese in tempo di guerra che permetteva alle donne l'ingresso nelle forze armate come infermiere e guidatrici di ambulanze sia arruolandosi nelle forze armate che come volontarie nella Croce Rossa. Nel 1939, pertanto, la Dupeyron si arruol\u00f2 come volontaria nell'Arm\u00e9e de l'Air. Il 24 maggio 1940 fu approvata la legge voluta da Guy La Chambre, allora Ministro dell'aviazione, e dal Capo di stato maggiore, il generale Joseph Vuillemin, e che concedeva alle donne di pilotare gli aerei sanitari oppure organizzare trasporti di aerei nelle zone di guerra. Furono precettate per i convogli aerei quattro aviatrici, Maryse Basti\u00e9, Maryse Hilsz, Paulette Bray-Bouquet, Claire Roman e l\u2019IPSA Berthe Finat. Ma nemmeno un mese dopo, con l'occupazione tedesca e la firma del armistizio di Compi\u00e8gne questa possibilit\u00e0 venne meno. Solo Claire Roman avrebbe seguito l'amministrazione centrale (DALAC), che aveva ripiegato ad Amboise. La Dupeyron, come diverse altre aviatrici, avrebbe dovuto aspettare il decreto di Charles Tillon, e la sua formazione di una squadra femminile di aviatrici, prima di poter tornare a volare.\nVolontaria nelle FAFL nel 1944 fu madrina e pilota in una squadriglia che portava il suo nome.\nPoco dopo la fine della seconda guerra mondiale fu allieva dell'ETM (\u00c9cole de transformation monomoteur) successivamente designata BE-705, sulla base di Cognac. Su questa base si addestravano al volo piloti provenienti dalle Forces A\u00e9riennes Fran\u00e7aises Libres (FAFL) e dall'Arm\u00e9e de l'air de l'armistice, l'aviazione di Vichy.\nNel tempo libero frequent\u00f2 l'Aeroclub \"Cogna\u00e7aises Wings\" di Cognac, dove vol\u00f2 sugli alianti SG-38, C-800, SA-103 Emouchet, Avia 152A e Kranich.\nNel 1947 termin\u00f2 per\u00f2 anche il suo contratto con l'Arm\u00e9e de l'air e la Dupeyron riprese a cimentarsi in gare e tentativi di record. L\u20198 maggio 1949 stabil\u00ec nuovamente il primato mondiale di distanza in linea retta a bordo di un Morane-Saulnier MS.572, volando da Mont-de-Marsan \u00e0 Jiwani, vicino a Karachi (Pakistan), percorrendo 5\u00a0932\u00a0km in 31 h 23 min di volo.\nFu tuttavia il record del 1938 stabilito dalla Dupeyron che ispir\u00f2 il film francese del 1944 \"Le ciel est \u00e0 vous\", (il cielo \u00e8 vostro) diretto da Jean Gr\u00e9millon e interpretato da Madeleine Renaud e Charles Vanel e in particolare l'episodio della sparizione dell'aviatrice dopo che aveva stabilito il record di distanza, percorrendo 4360 km. La Dupeyron era scomparsa per due giorni ed era stata ritrovata dai nomadi nel deserto. Nel film, il giorno prima della partenza, Charles Vanel, guardando l'aereo della avversaria, un Messerschmitt dice: \u00abEvidentemente, non si pu\u00f2 lottare\u2026\u00bb e questa frase se si pensa che il film fu girato durante l'occupazione nazista, \u00e8 densa di significato.\nNel giugno 1949, la Dupeyron fu decorata con la Croce di Ufficiale della Legion d'onore.\nSi spense a Mont de Marsan il 22 luglio 1988. Una via di Mont-de-Marsan porta il suo nome."}
{"id": "5879340", "revid": "71433", "url": "https://it.wikipedia.org/wiki?curid=5879340", "title": "Our Kind of Traitor (film)", "text": ""}
{"id": "5879341", "revid": "1573940", "url": "https://it.wikipedia.org/wiki?curid=5879341", "title": "Gerbillus floweri", "text": "Il gerbillo di Flower (Gerbillus floweri ) \u00e8 un roditore della famiglia dei Muridi diffuso nel Vicino oriente.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 112 e 123\u00a0mm, la lunghezza della coda tra 140 e 158\u00a0mm, la lunghezza del piede tra 33 e 36\u00a0mm, la lunghezza delle orecchie tra 15 e 17\u00a0mm e un peso fino a 63\u00a0g.\nAspetto.\nLe parti dorsali variano dal bruno-rossiccio al fulvo con una indistinta striscia dorsale, la base dei peli \u00e8 grigia, mentre le parti ventrali e parte della groppa sono bianche. Sono presenti delle macchie bianche sopra e dietro ogni occhio e dietro ogni orecchio. Il naso e i piedi sono bianchi. La coda \u00e8 pi\u00f9 lunga della testa e del corpo e termina con un piccolo ciuffo di peli scuri. \nBiologia.\nComportamento.\n\u00c8 una specie terricola e notturna. Scava vasti cunicoli nella sabbia morbida, con le piccole entrate chiuse dalla sabbia stessa.\nAlimentazione.\nSi nutre probabilmente di semi di \"coloquintide\". Nelle tane sono state trovate anche feci di dromedario.\nDistribuzione e habitat.\nQuesta specie \u00e8 diffusa in Egitto, nella Penisola del Sinai settentrionale e nel Deserto del Negev fino alla Palestina.\nVive nei palmeti, in prossimit\u00e0 delle colture, negli uadi e nelle dune sabbiose.\nStato di conservazione.\nLa IUCN Red List, considerato che si tratta di una specie comune all'interno del suo areale ed \u00e8 attualmente priva di minacce, classifica \"G.floweri\" come specie a rischio minimo (LC)."}
{"id": "5879342", "revid": "834", "url": "https://it.wikipedia.org/wiki?curid=5879342", "title": "The Merry Christmas Album", "text": "The Merry Christmas Album \u00e8 un album in studio natalizio del cantante statunitense James Brown, pubblicato nel 1999."}
{"id": "5879343", "revid": "132266", "url": "https://it.wikipedia.org/wiki?curid=5879343", "title": "Navi officina", "text": ""}
{"id": "5879344", "revid": "132266", "url": "https://it.wikipedia.org/wiki?curid=5879344", "title": "Nave fattoria", "text": ""}
{"id": "5879345", "revid": "834", "url": "https://it.wikipedia.org/wiki?curid=5879345", "title": "The Next Step (James Brown)", "text": "The Next Step \u00e8 un album in studio del cantante statunitense James Brown, pubblicato nel 2002. Si tratta dell'ultimo disco prima della morte dell'artista, avvenuta nel 2006."}
{"id": "5879351", "revid": "1363832", "url": "https://it.wikipedia.org/wiki?curid=5879351", "title": "Antonietta Mazzone", "text": "Figlia terzogenita dell'imprenditore Carlo Mazzone (1847 - 1906) e di Felicita Martini (1854 - 1924) entrambi piemontesi. Nel 1928 in accordo con il Vescovo Mons. Giovanni Jacono scelse la clausura, con il nome di Cecilia della Trinit\u00e0. Clausura che svolse sempre in una spoglia stanza dell'Albergo di famiglia, da cui non usc\u00ec mai fino alla morte. Nel suo testamento volle che il palazzo ed albergo di famiglia noto in citt\u00e0 come Hotel Mazzone, prestigioso ed ampio edificio da lei diretto dalla morte della madre, diventasse casa di riposo per anziani."}
{"id": "5879358", "revid": "1924342", "url": "https://it.wikipedia.org/wiki?curid=5879358", "title": "Live at the Apollo 1995", "text": "Live at the Apollo 1995 \u00e8 un album dal vivo del cantante statunitense James Brown, pubblicato nel 1995."}
{"id": "5879360", "revid": "79740229", "url": "https://it.wikipedia.org/wiki?curid=5879360", "title": "Draco (costellazione)", "text": ""}
{"id": "5879361", "revid": "3440", "url": "https://it.wikipedia.org/wiki?curid=5879361", "title": "Paesaggio con pioppi", "text": "Paesaggio con pioppi \u00e8 un dipinto di Paul C\u00e9zanne. Eseguito probabilmente tra il 1885 e il 1887, \u00e8 conservato nella National Gallery di Londra.\nDescrizione.\nSi tratta di uno degli scorci provenzali in cui C\u00e9zanne sperimenta l'utilizzo di pennellate regolari e parallele in senso diagonale e verticale per rendere le vibrazioni della luce sul fogliame. "}
{"id": "5879362", "revid": "54253", "url": "https://it.wikipedia.org/wiki?curid=5879362", "title": "Aldo Rescio", "text": "Biografia.\nAldo Rescio nasce a Calimera (LE) il 18 dicembre del 1939. In seguito si trasferisce con la famiglia a La Spezia. Nel 1964 si unisce in matrimonio a Wilma de Simoni. Nello stesso anno nasce la figlia Susanna. Dopo una prima esperienza lavorativa al termine della scuola secondaria riprende gli studi laureandosi a pieni voti nel 1975 in filosofia all'Universit\u00e0 di Pisa con una tesi intitolata \"La critica di Adorno al riduzionismo\" (Relatore Prof. Remo Bodei).\nIn questa fase Aldo Rescio gestisce una libreria - o meglio, agenzia, come la chiamava lui, in via Galileo Galilei alla Spezia che negli anni del Sessantotto \u00e8 un vero e proprio salotto aperto a tutti, non solo a coloro che sono impegnati politicamente a sinistra, un centro di ritrovo politico-culturale a cui partecipano diversi rappresentanti della cultura spezzina. Fra questi ricordiamo Piergiorgio Sommovigo, Marco Danesi, Lorenzo Bugliani, Roberto Loprieno. \"Si entrava, ci si sedeva e si discuteva. Di filosofia, di politica, ma anche di problemi di tutti i giorni\", ricordano i suoi tanti amici.\nNello stesso periodo scopre l'interesse per la psicanalisi e Aldo Rescio inizia il percorso di psicanalisi a Milano da Armando Verdiglione con appuntamenti settimanali per circa 10 anni. In questi anni Milano diventa la sua seconda casa, qui chiamato a partecipare ai circoli letterali e culturali pi\u00f9 prestigiosi dell'epoca. Scrive libri di poesia, saggistica, un romanzo inedito, collabora e pubblica su prestigiose riviste d'avanguardia (Vedi elenco pubblicazioni). La cultura e la personalit\u00e0 di Aldo Rescio sono poliedriche.\nNell'aprile del 1975 nasce alla Spezia su iniziativa di Aldo Rescio e di alcuni studiosi di psicanalisi, psicologia e filosofia il Collettivo Psicanalitico Freudiano, che diventer\u00e0 il nucleo fondatore della Scuola di Psicanalisi costituita il 22 Novembre 1980, di cui Aldo Rescio \u00e8 il presidente e rappresentante legale.\nIn questi stessi anni Aldo Rescio inizia l'attivit\u00e0 di psicanalista alla Spezia pur mantenendo inizialmente l'attivit\u00e0 della libreria come ritrovo culturale della citt\u00e0.\nNel 1970 pubblica il testo di poesia \"Critica della ragione poetica\" (Giulio Einaudi Editore).\nDurante tutta l'attivit\u00e0 della Scuola Psicanalitica Freudiana Aldo Rescio tiene svariati seminari. Dal 1985 al 2001 svolge l'attivit\u00e0 didattica in contemporanea sia alla Spezia che a Firenze, aprendo una sede della Scuola Psicanalitica Freudiana - e uno studio psicanalitico - anche in questa citt\u00e0. Nel 2001 per motivi di salute chiude la sede di Firenze e continua l'attivit\u00e0 sia didattica che psicanalitica alla Spezia. Si spegne accompagnato dalla famiglia correggendo e rivendendo fino all'ultimo la stesura dell'ultimo testo della rivista Trieb No. 6 pubblicato postumo.\nLa Scuola Psicanalitica Freudiana.\nL'intenzione della Scuola, espressa nello Statuto, \u00e8 quella di promuovere una teoria critica della psicanalisi. Ritiene pertanto fondamentale uno stile di confronto permanente con il pensiero di Freud, di Lacan nonch\u00e9 con le punte pi\u00f9 alte del pensiero critico occidentale, cos\u00ec come uno stile di lavoro che non istituisca privilegi o gerarchie e che non faccia ricadere la domanda di analisi nell'ambito dell'istituzione. Tra i diversi membri della scuola molti entrano in analisi didattica da Aldo Rescio. Tra questi ricordiamo: Attilia Brusone, Riccardo Ambrosi, Giuliana Bertelloni, Simone Berti, Maria Antonietta Morale, Alberto Zino, Lorenzo Zino, Pier Giorgio Curti, Maria Letizia Lironcurti, Anna Passaponti.\nLa scuola promuover\u00e0 in seguito un collettivo ad Empoli e successivamente, nel 1985, l'apertura di una sede a Firenze.\nLa formazione si articoler\u00e0 nell'analisi didattica, nei seminari bisettimanali, negli incontri di Introduzione alla Psicanalisi a cura dei membri del Direttivo, nelle Giornate di Studio sui temi della difesa, del trasfert, della psicosi.\nLa rivista \"Trieb\", organo della Scuola, presenta nel primo numero gli scritti di Aldo Rescio, Roberto Bugliani, Lorenzo Vincenzi, Alberto Zino, Lorenzo Zino, Attilia Brusone.\nIl Comitato di redazione vedr\u00e0 nei numeri successivi Giuliana Bertelloni, Simone Berti, Anna Passaponti, Pier Giorgio Curti, Attilia Brusone, Alberto Zino, Lorenzo Zino. Il Direttore responsabile rimane sempre Aldo Rescio.\nDi seguito la lista completa dei seminari tenuti da Aldo Rescio, in cui interpreta e commenta vari autori, tra cui: Freud, Lacan, Severino, Nietzsche, Klein, Platone, Heidegger, Derrida, Husserl, Kierkegaard, Jaspers, Schopenhauer, Dostojevskij, Musil, Leopardi e molti altri:\nIl Centro Studi Disagio della Civilt\u00e0 costituito dopo la morte di Aldo Rescio da Attilia Brusone, Anna Passaponti, Nino Di Pierro, Riccardo Ambrosi - prosegue il lavoro di Aldo Rescio ripromettendosi di raccogliere e pubblicare alcuni dei seminari pi\u00f9 importanti tenuti dal fondatore della Scuola Psicanalitica Freudiana.\nQuesta serie di pubblicazioni inizia con il Seminario dedicato alla questione della melanconia e prosegue con la questione del disagio della civilt\u00e0, poich\u00e9 la tematica che attraversa i Seminari non \u00e8 riducibile n\u00e9 ai criteri della attualit\u00e0/inattualit\u00e0 n\u00e9 all'ambito degli addetti ai lavori. Freud, infatti, non ha desiderato che la psicanalisi \"[...] venga inghiottita dalla medicina e finisca col trovar posto nei trattati di psichiatria al capitolo terapia, fra quegli altri procedimenti - come la suggestione ipnotica, l'autosuggestione e la persuasione - che nati dalla nostra ignoranza debbono la loro efficacia soltanto all'inerzia e alla debolezza delle masse umane. Essa merita un destino migliore, e io spero che lo avr\u00e0\" (Il problema dell'analisi condotta da non medici). Va da s\u00e9 che ci\u00f2 che Aldo Rescio ha inteso come formazione non \u00e8 riducibile a questo testo, bens\u00ec ha ispirato lo stile del lavoro della Scuola scandito nell'analisi didattica, nei gruppi studio, nelle giornate di introduzione alla psicanalisi, nelle giornate di studio, nonch\u00e9 nell'appuntamento settimanale di Teoria della Clinica.\nSeminari pubblicati a cura del Centro Studi Disagio della Civilt\u00e0\nAd oggi sono stati pubblicati i seguenti seminari:\nAttilia Brusone tiene inoltre a tutt'oggi un Corso di Psicanalisi settimanale - iniziato nel 2000 - per una teoria critica della psicanalisi rifacendosi e riproponendo il pensiero di Aldo Rescio.\nNel 1995 Alberto e Lorenzo Zino si distaccano dalla Scuola Psicanalitica Freudiana fondando a Firenze un gruppo proprio che nel 2012 verr\u00e0 nominato Freudiana. Il pensiero di Aldo Rescio e la sua visione riguardo alla psicanalisi sono parte integrante del gruppo. \"La Scuola di Formazione in Psicanalisi si dedica alla formazione degli analisti secondo l'insegnamento della psicanalisi svolto nelle attivit\u00e0 del Movimento di Psicanalisi. [...] La lettura integrale dell'opera di Freud, insieme alla ripresa dei \"Seminari\" di Lacan e degli scritti di Rescio\" formano la base di lavoro di questa scuola.\nAltri partecipanti della Scuola Psicanalitica Freudiana (Sandro Manara, Maria Antonietta Morale, Anna Maria Morale) costituiscono due anni dopo la morte di Aldo Rescio l'Associazione denominata Centro Studi Kair\u00f2s \u2013 intorno alla questione umana e alla psicanalisi\".\" Maria Antonietta Morale insieme ad Antonietta Morale curano tra le altre attivit\u00e0 del Centro la redazione della rivista \"Kair\u00f2s\" e dei \"Quaderni di Kair\u00f2s.\" Tra queste pubblicazioni la prima \u00e8 interamente dedicata al pensiero di Aldo Rescio (Rescio: Abissalit\u00e0 del lutto e risorse di Eros).\nPubblicazioni della Scuola Psicanalitica Freudiana - Rivista Trieb.\nLe questioni articolate nei vari incontri della Scuola Psicanalitica Freudiana fondata da Aldo Rescio sono pubblicate nella rivista Trieb: intorno alla psicanalisi. \"La rivista testimonia la scelta di un gruppo di analisti rispetto a un'idea di psicanalisi che d\u00e0 valore alla irriducibilit\u00e0 della questione umana a ogni criterio oggettivante, normativo. Di conseguenza: l'irriducibilit\u00e0 della clinica a qualsivoglia tecnica. Trieb nasce da un'esperienza di ricerca permanente sulle condizioni del disagio e su ci\u00f2 che la psicanalisi stessa ha da offrire per non risultare mistificante. Vuole in sostanza essere una critica dei presupposti sui quali la psicanalisi fonda il suo potere. Della responsabilit\u00e0, infine, che si assume nei confronti della domanda di guarigione e del rischio di rispondervi in termini di accanimento terapeutico.\"\nLista delle riviste Trieb\nAlcuni tratti del pensiero di Aldo Rescio.\nNella elaborazione personale di Aldo Rescio la psicanalisi non pu\u00f2 semplicemente proporsi come arte dell'interpretazione. L'essere umano \u00e8 caratterizzato dal bisogno di interpretazione in atto, essendo l'uomo di per s\u00e9 bisognoso di dare un senso, una spiegazione alla propria vita.\nSoprattutto: l'essere umano si trova a interpretare la propria vita secondo la domanda di fondamento che lo determina. Facendo questo rifiuta di riconoscere l'inconscio in quanto inconscio, vale a dire l'insondabile abisso che pare strutturare l'esistenza. Per questa ragione l'interpretazione analitica \u00e8 secondo Aldo Rescio tale, se \u00e8 in grado di cogliere un qualcosa intorno al nesso tra il bisogno di sapere e l'angoscia, che \u00e8 quanto genera le difese nell'uomo, sostenute dal bisogno di salvezza.\nInfatti:\n\"\"In quanto mortali, \u00e8 impossibile non essere affetti dalla domanda (esigenza) di fondamento, dal tempo della rassicurazione-giustificazione:\" ossia dall'imporsi del desiderio (delirio) di identit\u00e0-unit\u00e0-integrit\u00e0, la cui posta in gioco essenziale consiste nel rinnegamento della \"finitudine\", dell\u2019\"altro in quanto altro\": ovvero dell\u2019\"inconscio\".\nPer questo difficilmente ci si sottrae all\u2019\"onto-teo-ego-logia\": alla \"promessa del pensiero edificante\" (e perci\u00f2 stesso \"identificante, oggettivante\"), che come tale non \u00e8 altro che la pi\u00f9 acuta sconfessione del senza per-che, dunque: dell\u2019\"originaria mancanza di fondamento\".\nNe viene che il supposto Altro\u00a0\u2013la condizione per il darsi stesso dell\u2019\"appello\" o dell\u2019\"invocazione salvifica\" \u2013 non pu\u00f2 che risultare barrato (assente). Inoltre \u00e8 proprio dell'uomo il suo essere originariamente esposto all\u2019\"indifferenza dell'essere\", al \"violento\" e al \"tragico\" come tali.\"\nMa\n\"Non potendo tollerare di non avere alcun \"fondamento\", alcuna \"giustificazione\", gli umani aspirano a un \"senso assoluto, incontrovertibile\". O, comunque, \"si trovano identificati a un senso cos\u00ec come capita\"; in somma per riprendere una puntuale annotazione di Nietzsche: \u00ab [...] un qualsiasi senso \u00e8 meglio che nessun senso [...] \u00bb. Propriamente: il senso non ha alcun senso, se non appunto \"quel\" senso che s'impone come \"necessit\u00e0 di orientarsi, giacch\u00e9 ne va del nostro stesso sentirsi essere, consistere\". Del resto, proprio in relazione a ci\u00f2 si \u00e8 portati a rinnegare la finitezza, l'irriducibilit\u00e0 dell'essere a un senso compiuto, definitivo.\" (Aldo Rescio, Trieb - \"L'uomo e l'abisso. Mysterium salutis.\")\nNon volendo fare il gioco del pensiero oggettivante \u00e8 necessario interrogarlo su quanto esso produce come forme di rassicurazioni immaginarie e promesse di salvezza: siano queste strategie di evitamento, meccanismi di difesa, varie forme di distrazione, in tutti questi casi \u00e8 in gioco un potente tornaconto. Se no fosse cos\u00ec: chi impedirebbe all'essere umano di sottrarsi all'illusione del fare o dell'essere Uno con l'Altro? Che cosa impedisce all'essere umano l'accoglimento del disagio immanente al desiderio?\nForse\n\"Il \"desiderio\" \u00e8 di per s\u00e9 inquietante poich\u00e9 non si lascia trasformare in un mero \"bisogno\", o identificare secondo i canoni del pensiero oggettivante. Di conseguenza non \u00e8 dato pi\u00f9 di tanto \"lasciar essere il desiderio come desiderio\": o, con Freud, accogliere che i desideri sono inconsci e al tempo stesso indistruttibili, per cui si ha che fare con l\u2019\"impossibile del desiderio\".\nInoltre, niente ha il potere d'impedire che il desiderio di per s\u00e9 decada, favorendo, cos\u00ec, la \"depressione\", o la \"pura melanconia\".\nMa questo comunque pu\u00f2 altrettanto accadere quando non \u00e8 in alcun modo consentito accogliere almeno in parte l'orrore immanente al \"senza per-che\", all\u2019\"assurdo\". D'altronde \u00e8 in queste condizioni, capaci davvero di terrificare, che si rischia di rimanere in preda a una depressione senza scampo.\" (Aldo Rescio, Trieb - \"L'uomo e l'abisso. Mysterium salutis\")\nAltre citazioni tratte dal testo: Trieb - L'uomo e l'abisso. Mysterium Salutis.\n\"L\"'amore per il sapere\" non tradisce se stesso solo quando non \u00e8 mosso dal misconoscimento della finitezza.\nIn caso contrario, non \u00e8 altro che \"mera passione immaginaria\": per tanto facile preda delle forme pi\u00f9 acute di \"accanimento concettuale\", che a sua volta \u00e8 la premessa per il darsi del \"furor sanandi.\"\"\n\"In genere non \u00e8 dato tollerare \"la\" verit\u00e0, non essendo quest'ultima necessariamente un qualcosa di edificante, salvifico, o capace di soddisfare la domanda d'amore-\"rassicurazione\" da cui ognuno \u00e8 affetto.\nMa la spasmodica ricerca della rassicurazione comporta la definitiva scomparsa della gioia, del tempo di Eros.\"\n\"Difficilmente ci si sottrae al \"mito della realizzazione in quanto fuga dall'orrore della finitezza\", poich\u00e9 quest'ultima comporta la mancanza di fondamento, l'impossibilit\u00e0 di una definitiva rassicurazione.\"\n\"L'amore che rinnega \"l'altro in quanto altro\" \u00e8 solo il frutto del \"delirio di completezza\".\nGrazie a ci\u00f2 si traduce quanto prima in odio, dal momento che \"l'altro\" - la persona amata - continua a permanere nella sua intatta, inquietante irriducibilit\u00e0.\"\n\"Pur di non prendere atto dell\"'orrore della finitezza\", gli umani passano il loro tempo nella ricerca ossessiva di forme sempre pi\u00f9 potenti di \"stordimento\".\"\n\"Il punto pi\u00f9 alto di 'consapevolezza' consiste nel riconoscere di essere inevitabilmente esposti all'inconscio, al senza per-che e, al tempo stesso, di non essere capaci di tollerare ci\u00f2, se non di rado e solo per qualche instante.\"\n\"Il \"disagio\" che accompagna l'uomo risulta inaggirabile, se la \"finitezza\" non \u00e8 tale da poter essere elusa.\nNon per questo la gioia e il \"tempo di Eros\" perdono il loro valore.\""}
{"id": "5879363", "revid": "1924342", "url": "https://it.wikipedia.org/wiki?curid=5879363", "title": "20 All-Time Greatest Hits!", "text": "20 All-Time Greatest Hits! \u00e8 un album di raccolta del cantante statunitense James Brown, pubblicato nel 1991."}
{"id": "5879365", "revid": "123049515", "url": "https://it.wikipedia.org/wiki?curid=5879365", "title": "Kemal Kurspahi\u0107", "text": "Fu caporedattore del quotidiano \"The Connection\", che ha sede ad Alexandria, nello Stato della Virginia, USA. Kurspahi\u0107 \u00e8 stato inoltre presidente e fondatore dell'Istituto Media in Democracy, attivo nella promozione del giornalismo di qualit\u00e0 in paesi che attraversano la fase post-conflitto o la transizione verso regimi democratici. Ha ottenuto riconoscimento internazionale per aver ricoperto il ruolo di caporedattore del quotidiano bosniaco \"Oslobo\u0111enje\" a Sarajevo, nel periodo 1989-1994.\nInizi.\nKurspahi\u0107 nacque in Bosnia ed Erzegovina. Ha frequentato le scuole elementari in Bosnia e in Croatia, completando le scuole superiori a Sanski Most, in Bosnia. Ha conseguito la laurea presso la Facolt\u00e0 di Legge dell'Universit\u00e0 di Belgrado, lavorando nel frattempo come freelance. \u00c8 stato redattore del settimanale belgradese \"Student\" nel periodo dei movimenti studenteschi del 1968 per poi diventare redattore della sezione sportiva e corrispondente da Belgrado per il quotidiano bosniaco Oslobo\u0111enje. In questo ruolo, copr\u00ec eventi sportivi quali i Giochi Olimpici di Monaco nel 1972, Lake Placid nel 1980, Los Angeles nel 1984 e il Campionato mondiale di calcio in Germania nel 1974.\nCarriera.\nKurspahi\u0107 \u00e8 stato corrispondente da New York per Oslobo\u0111enje fra il 1981 e il 1985, per poi diventare caporedattore a partire dal 1989. In questo ruolo ha guidato il giornale attraverso molte battaglie per la libert\u00e0 di stampa: la liberazione del quotidiano dal controllo esercitato dal partito unico, 1989-1991; la difesa dalle influenze da parte delle forze nazionaliste, supportata dalla sentenza della Corte Costituzionale, nel 1991, che si pronunci\u00f2 a favore dell'indipendenza della testata; infine, la vittoria pi\u00f9 grande per il quotidiano fu quella di riuscire ad essere pubblicato ogni giorno durante l'assedio di Sarajevo, fra il 1992 e il 1995. La testata Oslobo\u0111enje e Kurspahic stesso sono stati insigniti di alcuni fra i riconoscimenti pi\u00f9 significativi nell'ambito giornalistico per aver tenuto fede ad un orientamento di tolleranza culturale e religiosa durante i terribili anni dell'assedio.\nHa pubblicato numerosi articoli su quotidiani internazionali fra i quali The New York Times, The Washington Post, The International Herald Tribune, The Los Angeles Times, Die Zeit, El Pais, Neue Zuercher Zetung. Ha tenuto lezioni e seminari in alcune universit\u00e0 americane, fra le quali Harvard, Yale, Columbia, Cornell, Stanford, Duke, Brown, e American University.\nDiplomazia.\nPer cinque anni e mezzo, fra il 2001 e il 2006, Kurspahi\u0107 ha lavorato per l'Ufficio delle Nazioni Unite per il controllo della droga e la prevenzione del crimine, prima come portavoce a Vienna e poi come rappresentante regionale per l'area dei Caraibi. Ha ricoperto la carica di portavoce in occasione della firma della Convenzione delle Nazioni Unite contro la Corruzione a M\u00e9rida, nel 2003. Mentre era in servizio nella regione dei Caraibi, ha collaborato con i governi dei paesi dell'area per promuovere la cooperazione finalizzata alla lotta contro il traffico di droga e il crimine organizzato.\nLibri.\nHa pubblicato quattro libri:\nQuest'ultimo libro \u00e8 stato pubblicato anche in Bosnia e Serbia con il titolo \"Zlocin u 19:30 \u2013 Balkanski mediji u ratu i miru\" (Media Center, Sarajevo, 2003, and Dan graf, Belgrado, 2004). Ha inoltre contribuito ad altri volumi fra i quali Why Bosnia?\nPremi e riconoscimenti.\nKurspahi\u0107 ha ricevuto numerosi e prestigiosi riconoscimenti, che includono:"}
{"id": "5879377", "revid": "21880", "url": "https://it.wikipedia.org/wiki?curid=5879377", "title": "Arcipelago indo-malese", "text": ""}
{"id": "5879379", "revid": "880789", "url": "https://it.wikipedia.org/wiki?curid=5879379", "title": "Natura morta con brocca d'acqua", "text": "Natura morta con brocca d'acqua \u00e8 un dipinto di Paul C\u00e9zanne. Eseguito tra il 1892 e il 1893, appartiene alla collezione della Tate Gallery ed \u00e8 conservato nella National Gallery di Londra.\nDescrizione.\nIn questa natura morta il pittore raffigura alcuni piatti e frutti posti su un tavolo con un insolito effetto prospettico. Il dipinto, incompiuto, appartiene ad una serie di nature morte eseguite in quegli anni, caratterizzate dalla medesima ricerca pittorica e dalla presenza della stessa caraffa blu."}
{"id": "5879382", "revid": "1924342", "url": "https://it.wikipedia.org/wiki?curid=5879382", "title": "Star Time", "text": "Star Time \u00e8 un box set di quattro CD del cantante statunitense James Brown, pubblicato nel 1991."}
{"id": "5879383", "revid": "371529", "url": "https://it.wikipedia.org/wiki?curid=5879383", "title": "Soul Session Live", "text": "Soul Session Live \u00e8 un album dal vivo del cantante statunitense James Brown, pubblicato nel 1989 e accreditato a James Brown &amp; Friends."}
{"id": "5879384", "revid": "1175439", "url": "https://it.wikipedia.org/wiki?curid=5879384", "title": "UGC 5692", "text": "UGC 5692 (o DDO 82) \u00e8 una galassia nana del tipo spirale magellanica (Sm), situata nella costellazione dell'Orsa Maggiore alla distanza di 13 milioni di anni luce dalla Terra.\nLa galassia \u00e8 un componente del Gruppo di M81, uno dei gruppi di galassie pi\u00f9 vicini al nostro Gruppo Locale.\nPur essendo classificata \"Sm\" come la Grande Nube di Magellano, a causa delle forti perturbazioni indotte dalle interazioni gravitazionali appare pi\u00f9 come una galassia irregolare."}
{"id": "5879385", "revid": "729019", "url": "https://it.wikipedia.org/wiki?curid=5879385", "title": "Alabinskaja", "text": "La stazione Alabinskaja (\u0410\u043b\u0430\u0431\u0438\u043d\u0441\u043a\u0430\u044f) \u00e8 una stazione della metropolitana di Samara.\nStoria.\nLa stazione enne aperta all'esercizio il 26 dicembre 2014."}
{"id": "5879389", "revid": "3440", "url": "https://it.wikipedia.org/wiki?curid=5879389", "title": "Vecchia con rosario", "text": "Vecchia con rosario \u00e8 un dipinto di Paul C\u00e9zanne. Eseguito tra il 1895 e il 1896, \u00e8 conservato nella National Gallery di Londra.\nDescrizione.\nLo scrittore Joachim Gasquet rinvenne questo dipinto nel 1896 nella casa di famiglia di C\u00e9zanne presso Aix-en-Provence, e usava affermare che la donna fosse una suora che, fuggita da un convento e dopo aver vissuto vagabondando, fu presa dal pittore come donna di servizio."}
{"id": "5879393", "revid": "767487", "url": "https://it.wikipedia.org/wiki?curid=5879393", "title": "Deepwater - Inferno sull'oceano", "text": "Deepwater - Inferno sull'oceano (\"Deepwater Horizon\") \u00e8 un film del 2016 diretto da Peter Berg.\nTrama.\nBasato su fatti realmente accaduti, il film \u00e8 incentrato sull'esplosione della piattaforma petrolifera Deepwater Horizon e sul successivo disastro ambientale avvenuto nell'aprile 2010, raccontando lo sforzo e il coraggio di alcuni uomini per salvare il maggior numero di vite possibile.\nIl 20 aprile 2010 la Deepwater Horizon, una piattaforma petrolifera per la trivellazione e l'estrazione del petrolio gestita dalla societ\u00e0 privata Transocean, inizi\u00f2 a perforare la costa meridionale della Louisiana per conto di BP. \nIl tecnico capo dell'elettronica Michael \"Mike\" Williams e il responsabile dell'installazione offshore James \"Mr. Jimmy\" Harrell sono sorpresi nell'apprendere che i lavoratori assegnati per controllare la qualit\u00e0 del cemento dietro l'involucro sono mandati a casa prima, senza poter fare un test sulla pressione, su insistenza dei dirigenti della BP Donald Vidrine e Robert Kaluza.\nMentre Mike prepara la squadra di perforazione, tra cui Caleb Holloway, Shane Roshto e Adam Weise, Harrell incontra Vidrine e lo convince a condurre un test, che va ad indebolire ulteriormente il cemento gi\u00e0 mal posizionato. La sua pazienza si sta assottigliando, e senza aspettare che Harrell confermi i risultati, Vidrine ordina di continuare le operazioni. All'inizio, l'operazione procede senza intoppi, ma la struttura in cemento alla fine cede completamente, innescando una massiccia esplosione che trova impreparati e uccide Keith Manuel, Shane Roshto, Roy Kemp, Karl Kleppigner, Adam Weise e Gordon Jones.\nUna catena di malfunzionamenti delle apparecchiature, accoppiata a un tentativo fallito di sigillare il pozzo, porta all'incendio del petrolio, uccidendo Dewey Revette, Stephen Curtis, Jason Anderson e Donald Clark. L'ufficiale di navigazione dell'impianto cerca di allertare la Guardia Costiera, ma il suo superiore, il Capitano Curt Kuchta, glielo impedisce con la motivazione che l'impianto non \u00e8 un pericolo imminente. Con il petrolio che si sta riversando nell'oceano, un pellicano spaventato e coperto di petrolio vola sul ponte di una nave vicina, che si dirige verso l'impianto di perforazione proprio mentre i lavoratori iniziano una frenetica evacuazione. Harrell, ancora vivo, sebbene gravemente ferito nell'esplosione, viene salvato da Mike e assume il controllo della situazione, che constata che l'impianto non pu\u00f2 essere salvato. Dale Burkeen, un amico intimo di Mike, si sacrifica per impedire a una gru in fiamme di crollare sull'equipaggio sopravvissuto, mentre Mike e Caleb sono in grado di salvare Vidrine e Kaluza e metterli al sicuro.\nMentre cala la notte e l'olio in fiamme illumina l'area, la Guardia Costiera viene a conoscenza dell'incidente e invia una nave per raccogliere i sopravvissuti, che vengono traghettati nelle scialuppe di salvataggio a Damon Bankston. Con le scialuppe di salvataggio piene, Mike localizza la zattera di emergenza, ma rimane separato dall'impianto prima che lui e Andrea possano salire a bordo, causando a quest'ultima un attacco di panico. Proprio mentre l'olio nel pozzo stesso accende e distrugge il rig, i due saltano in acqua e vengono tratti in salvo dai soccorritori, che poi li traghettano al Damon Bankston.\nRitornati a casa, gli operai si riuniscono con le loro famiglie in una hall dell'hotel, dove un parente di un membro dell'equipaggio della piattaforma rimasto ucciso affronta Mike per non aver salvato suo figlio, provocando a Mike un attacco di panico. Il film si conclude con una serie di clip che mostrano le conseguenze del disastro, tra cui la testimonianza della vita reale di Mike Williams e la rivelazione che solo Donald Vidrine e Robert Kaluza furono accusati per l'omicidio colposo di 11 membri dell'equipaggio e nessun altro dipendente di Transocean o BP fu processato. Prima dei crediti compaiono le immagini degli 11 uomini che hanno perso la vita. Il \"post scriptum\" del film recita: \"Lo scoppio \u00e8 durato per 87 giorni, facendo fuoriuscire circa 210 milioni di ga\u013aloni di petrolio nel Golfo del Messico, il peggiore disastro petrolifero nella storia degli Stati Uniti\".\nProduzione.\nIl 19 agosto 2014 \u00e8 stato annunciato che Mark Wahlberg sarebbe stato il protagonista del film. Wahlberg interpreta Mike Williams, un elettrotecnico che lavora sulla piattaforma petrolifera Deepwater Horizon. Il 18 marzo 2015 Gina Rodriguez \u00e8 stata scelta per il ruolo di una donna di nome Andrea Fleytas, che si trovava a bordo della Deepwater Horizon al momento dell'esplosione e che ha cercato di contattare la Guardia Costiera. Il 10 aprile 2015 \"Deadline\" ha riportato che Dylan O'Brien era in trattative per interpretare Caleb Holloway. Kurt Russell si \u00e8 unito al cast lo stesso giorno di O'Brien. Poco tempo dopo, \u00e8 stato confermato che John Malkovich avrebbe ricoperto il ruolo del rappresentante della BP che ha fatalmente sottovalutato il pericolo di lavorare sulla piattaforma. Kate Hudson \u00e8 stata annunciata come parte del cast a maggio 2015, per interpretare la moglie del personaggio di Wahlberg.\nDistribuzione.\nIl film \u00e8 stato presentato in anteprima il 13 settembre 2016 al Toronto International Film Festival. \u00c8 stato distribuito nelle sale cinematografiche statunitensi il 30 settembre 2016, ed in quelle italiane dal 6 ottobre seguente."}
{"id": "5879404", "revid": "3440", "url": "https://it.wikipedia.org/wiki?curid=5879404", "title": "I giardini dello Ch\u00e2teau Noir", "text": "I giardini dello Ch\u00e2teau Noir \u00e8 un dipinto di Paul C\u00e9zanne. Eseguito tra il 1900 e il 1904, \u00e8 conservato nella National Gallery di Londra.\nDescrizione.\nLa composizione \u00e8 incentrata sulle formazioni rocciose al centro, circondate da una vegetazione talmente folta che il cielo \u00e8 ridotto ad alcune pennellate azzurre. L'albero in primo piano destra, dalla vistosa biforcazione, \u00e8 stato recentemente bruciato da un incendio."}
{"id": "5879406", "revid": "544909", "url": "https://it.wikipedia.org/wiki?curid=5879406", "title": "Get Down", "text": ""}
{"id": "5879411", "revid": "3440", "url": "https://it.wikipedia.org/wiki?curid=5879411", "title": "Autoritratto (C\u00e9zanne Londra)", "text": "Autoritratto \u00e8 un dipinto di Paul C\u00e9zanne. Eseguito tra il 1880 e il 1881, \u00e8 conservato nella National Gallery di Londra.\nDescrizione.\nSi tratta di uno dei numerosi autoritratti che C\u00e9zanne esegu\u00ec nella sua vita. Il pittore \u00e8 poco pi\u00f9 che quarantenne, e la carta da parati a rombi sul fondo \u00e8 riprodotta anche in numerose nature morte."}
{"id": "5879416", "revid": "547034", "url": "https://it.wikipedia.org/wiki?curid=5879416", "title": "Famiglie Chioggiotte (nobilt\u00e0 civica)", "text": "L'Isola di Chioggia fu governata, dal 1208 al 1797, su modello di Venezia, da un maggior e minor consiglio, nei quali erano rappresentate le pi\u00f9 importanti famiglie dell'isola. \nLe famiglie ascritte ai consigli erano:\nTutte queste famiglie vennero equiparate, nella gerarchia sociale della Serenissima, ai cittadini originari, la classe sociale immediatamente sottostante al patriziato, ovvero l'alta borghesia."}
{"id": "5879419", "revid": "71563", "url": "https://it.wikipedia.org/wiki?curid=5879419", "title": "Ignimbrite campana", "text": "Leruzione dell'ignimbrite campana \u00e8 la maggiore eruzione vulcanica nel continente europeo degli ultimi anni.\nL'et\u00e0 radiometrica stimata \u00e8 di anni fa, determinata con la datazione argon-argon, durante il Pleistocene superiore.\nL'area interessata dalla ignimbrite campana \u00e8 rappresentata dalla pianura campana, una regione estesa per circa 80 per 30\u00a0km, confinata dal monte Massico a nord, dalla catena appenninica ad est, il mare Tirreno ad ovest e a sud dal golfo di Napoli, ha subito un'estesa subsidenza durante tutto il Quaternario.\nQuest'area (denominata Campanian Volcanic Zone, zona vulcanica campana, CVZ) \u00e8 stata interessata da un'intensa attivit\u00e0 vulcanica negli ultimi anni, con tre fasi eruttive trachitiche negli ultimi anni (289\u2013246 ka, 157 ka ed 106 ka) intersecate da ingressioni marine dovute a episodi di subsidenza e sollevamento dovuti al vulcanismo e all'azione delle forze tettoniche.\nL'eruzione dell'ignimbrite campana, definita IC, \u00e8 quella con il volume effuso pi\u00f9 grande avvenuta all'interno della CVZ, DRE (dense-rock equivalent, volume equivalente di roccia avente densit\u00e0 convenzionale di ).\nUna localizzazione dell'eruzione proposta da diversi studi \u00e8 centrata nei Campi Flegrei, seguita dal collasso della caldera.\nUn'altra interpretazione considera una eruzione fissurale lungo il sistema di faglie ortogonali che determinarono i graben adiacenti della depressione di Acerra (a nord del Vesuvio) e del golfo di Napoli.\nI depositi dell'ignimbrite campana coprono un'area di } con oltre in DRE composti da magma da trachitico a fonolitico-trachitico.\nL'Indice di esplosivit\u00e0 vulcanica \u00e8 stimato a 7, ultra-pliniana.\nL'eruzione.\nNell'area intermedia e distale dall'epicentro presunto dell'eruzione, cio\u00e8 nella piana campana e nelle aree limitrofe la sequenza deposizionale dell'ignimbrite campana \u00e8 formata da depositi basali di fallout pliniano (Pomici Basali), contenenti pomici vesciculate, che vengono sovrapposte dalle unit\u00e0 di depositi piroclastici.\nQueste rappresentano le due fasi dell'eruzione della IC che inizi\u00f2 con una nube colonnare ultra pliniana seguite da correnti piroclastiche variabili, che, espandendosi radialmente dalla colonna pliniana, furono in grado di sormontare rilievi di oltre 1.500 m slm e depositare colate piroclastiche fino ad 80\u00a0km di distanza dalla fonte eruttiva.\nL'eruzione era sostenuta da una camera di magma trachitico formata da due tipi di magma, separati da un gap composizionale,lo strato superiore pi\u00f9 evoluto ed omogeneo e quello inferiore meno evoluto e zonato.\nDurante la fase principale dell'eruzione i due strati vennero espulsi dalla camera magmatica sia separatamente che insieme, generando depositi chimicamente differenti. Le unit\u00e0 ignimbritiche sono formate da tufi grigiastri parzialmente fusi (Tufo Grigio) o da tufi giallastri litificati in zeoliti (Tufo Giallo).\nNell'area prossimale l'IC comprende delle ignimbriti notevolmente saldate (Piperno) e depositi di breccia litificata (Breccia litificata).\nIn tutta la vasta area coperta dal fallout dell'eruzione l'ignimbrite campana \u00e8 un marker stratigrafico importante e ben individuabile grazie agli studi che, al di l\u00e0 delle incertezze sul tipo di evento, hanno ben definito la dimensione e l'estensione del fenomeno. l'ignimbrite campana \u00e8 stata una delle maggiori eruzioni esplosive del tardo Quaternario e i suoi prodotti sono i pi\u00f9 estesi nell'area mediterranea degli ultimi 200.000 anni. Nei sedimenti marini l'ignimbrite campana \u00e8 rappresentata da uno strato estremamente diffuso di depositi tefritici, definiti nella stratigrafia marina del mediterraneo occidentale come \"Y5\" e \"C-13\" nel Tirreno e nell'Adriatico.\nConsiderando le varie fasi dell'eruzione, combinando i volumi dell'ignimbrite e dei depositi di ceneri distali, si stima un volume di circa 310 km3 DRE .\nL'eruzione fissurale.\nL'ignimbrite campana erutt\u00f2 attraverso un sistema di faglie preesistente, orientate NE\u2013SW, NW\u2013SE ed E\u2013W, che si era formata durante l'orgenesi appenninica, localizzata in corrispondenza dell'attuale depressione di Acerra (una vasta depressione, un graben, della piattaforma carbonatica, rilevabile con la modellazione delle velocit\u00e0 di propagazione onde sismiche ), a nord del Vesuvio e del graben del golfo di Napoli, dove le perforazioni hanno rilevato lo spessore massimo dei depositi dell'ignimbrite campana.\nIl sistema di faglie comprende quelle orientate NE\u2013SW trascorrenti, dovute al differente rateo di apertura del bacino del Tirreno, da nord a sud, e quelle E\u2013W dovute alla subsidenza del bacino stesso. Il sistema di faglie ortogonali ha consentito la risalita di basalto fuso e la genesi del fuso trachitico alla base del graben.\nL'eruzione della caldera.\nAltri lavori indicano come la struttura della caldera sia un elemento ricorrente del vulcanismo nell'area, sia per l\"ignimbrite campana (37 ka) sia per l'eruzione del tufo giallo (12 ka). Individuando due caldere, una all'interno dell'altra, come sorgenti degli ultimi due grandi eventi eruttivi.\nLa caldera che ha dato origine all'IC si estende dai Campi Flegrei, l'area urbana di Napoli, la baia di Pozzuoli e la parte nord-occidentale del golfo di Napoli.\nTra 18Ka e 14 Ka fa, l'abbassamento W\u00fcrmiano del livello del mare ha portato al seppellimento delle parti sommerse della caldera ed all'intensa erosione dei bordi rimasti al di sopra del livello del mare.\nLa stratigrafia.\nNell'area si sovrappongono due fondamentali eventi, l'ignimbrite campana datata 39 Ka e l'eruzione del tufo giallo napoletano (TGN) di 12 Ka fa.\nL\u2019eruzione dell'ignimbrite campana \u00e8 stata preceduta da 11 eruzioni esplosive e 5 effusive, che, tuttavia, sono state notevolmente inferiori all'ignimbrite campana per intensit\u00e0. Precursori notevoli sono il duomo lavico di Cuma (37.000 anni fa), i tufi della Formazione Tufi di Torre Franco (42.000 anni fa), il duomo lavico di Punta Marmolite (47.000 anni fa) e il duomo lavico di San Martino (77.000 anni fa).\nI prodotti dell'ignimbrite campana formano due unit\u00e0 stratigrafiche, quella inferiore, costituita da Tufo Grigio Campano (un tufo che mostra livelli di saldatura variabili) ed una superiore, comunemente gialla e localmente rosa-rossastro. Le due unit\u00e0 sono separate da un livello di erosione e non mostrano la stessa sequenza di raffreddamento, ma le loro et\u00e0 sono analiticamente indistinguibili, portando all'interpretazione di due eventi ignimbritici distinti ma avvenuti in rapida successione.\nImpatto sul clima.\nL'immissione nella stratosfera di una nuvola composta da un aerosol di vapori e ceneri piroclastiche della dimensione stimata (fino a 2500\u00a0km verso Nord-Est dalla fonte) per l'ignimbrite campana dovrebbe aver abbassato, per almeno un anno, la temperatura globale di ~1\u20132\u00a0\u00b0C, 2\u20134\u00a0\u00b0C in Europa occidentale e fino a ~6\u20139\u00a0\u00b0C in Europa orientale ed Asia settentrionale.\nIl principale componente della nube climalterante era l'anidride solforosa, stimata in (3.560 milioni di tonnellate), una stima maggiore dell'eruzione del Pinatubo."}
{"id": "5879421", "revid": "1494169", "url": "https://it.wikipedia.org/wiki?curid=5879421", "title": "Guglielmo Cartia", "text": ""}
{"id": "5879428", "revid": "79741588", "url": "https://it.wikipedia.org/wiki?curid=5879428", "title": "Strage della milizia", "text": ""}
{"id": "5879432", "revid": "729019", "url": "https://it.wikipedia.org/wiki?curid=5879432", "title": "Ithriyah", "text": "Ithriyah \u00e8 un piccolo villaggio nella Siria centrale.\nDurante la guerra civile siriana ha assunto una importanza strategica in quanto giace su uno dei principali collegamenti che unisce Aleppo, Khanasir e Al-Salamiyah.\nNelle sue vicinanze \u00e8 situato un tempio romano in buono stato di conservazione."}
{"id": "5879436", "revid": "771649", "url": "https://it.wikipedia.org/wiki?curid=5879436", "title": "Trionfo (scultura)", "text": ""}
{"id": "5879437", "revid": "287204", "url": "https://it.wikipedia.org/wiki?curid=5879437", "title": "Grigoris Makos", "text": ""}
{"id": "5879438", "revid": "297031", "url": "https://it.wikipedia.org/wiki?curid=5879438", "title": "Trionfo da tavola", "text": "Il trionfo da tavola \u00e8 una vera e propria scultura ornamentale usata un tempo per abbellire la tavola del convito. Essa pu\u00f2 essere realizzata in materiali diversi come la ceramica, la porcellana, il cristallo, il legno, il marmo, le pietre dure, i metalli pregiati; oppure pu\u00f2 essere modellata in materiali effimeri come la gelatina, il burro, la cera e particolarmente lo zucchero.\nErano spessi creazioni complesse, che costituivano veri e propri apparati scenici di carattere storico o mitologico.\nTrionfo di zucchero.\nEsso adorn\u00f2 la tavola delle corti aristocratiche nel corso del Rinascimento. Sculture in merce deperibile, nessuna copia \u00e8 giunta fino ad oggi. Solo alcuni disegni testimoniano le loro rappresentazioni.\nTrionfo di cristallo.\nNel Settecento veneziano, i trionfi da tavola in cristallo godettero di grande notoriet\u00e0. Essi adornavano le tavole dei dogi durante i festeggiamenti. Realizzati da artigiani specchieri come Giuseppe Briati, le cui fornaci produssero grandi trionfi detti anche \"deseri\": composti di centinaia di pezzi e di varie dimensioni, potevano raggiungere gli otto metri di lunghezza."}
{"id": "5879439", "revid": "767487", "url": "https://it.wikipedia.org/wiki?curid=5879439", "title": "La muraglia cinese", "text": "La muraglia cinese \u00e8 un film del 1958 diretto da Carlo Lizzani.\nTrama.\n\u00c8 un documentario su Hong Kong, all'epoca colonia britannica, e la Cina.\nRiconoscimenti.\nPer il film vennero assegnati il David di Donatello per il miglior produttore a Leonardo Bonzi e il Nastro d'argento alla migliore fotografia a Pier Ludovico Pavoni."}
{"id": "5879440", "revid": "461603", "url": "https://it.wikipedia.org/wiki?curid=5879440", "title": "Georgios Makris", "text": ""}
{"id": "5879441", "revid": "767487", "url": "https://it.wikipedia.org/wiki?curid=5879441", "title": "Le grandi famiglie", "text": "Le grandi famiglie (\"Les grandes familles\") \u00e8 un film del 1958 diretto da Denys de La Patelli\u00e8re."}
{"id": "5879443", "revid": "8596", "url": "https://it.wikipedia.org/wiki?curid=5879443", "title": "Les Grandes Familles", "text": ""}
{"id": "5879453", "revid": "767487", "url": "https://it.wikipedia.org/wiki?curid=5879453", "title": "Odissea nuda", "text": "Odissea nuda \u00e8 un film del 1961 diretto da Franco Rossi.\nRiconoscimenti.\nPer il film furono assegnati il Nastro d'argento alla migliore fotografia ad Alessandro D'Eva e un premio speciale dei David di Donatello 1961 a Franco Rossi."}
{"id": "5879454", "revid": "461603", "url": "https://it.wikipedia.org/wiki?curid=5879454", "title": "Dimos Manousakis", "text": ""}
{"id": "5879456", "revid": "79742674", "url": "https://it.wikipedia.org/wiki?curid=5879456", "title": "Formione (disambigua)", "text": ""}
{"id": "5879457", "revid": "767487", "url": "https://it.wikipedia.org/wiki?curid=5879457", "title": "Ultimo domicilio conosciuto", "text": "Ultimo domicilio conosciuto (\"Dernier domicile connu\") \u00e8 un film del 1970 diretto da Jos\u00e9 Giovanni.\nTrama.\nMarceau L\u00e9onetti, un commissario della polizia giudiziaria, con un servizio brillante e decorato con la Legione d'Onore, arresta un giovane che guida ubriaco. Quando lo porta alla stazione di polizia, l'imputato gli dice sprezzantemente che \u00e8 il figlio di un famoso avvocato e che sentir\u00e0 parlare da lui. Due mesi dopo, L\u00e9onetti viene convocato dal suo superiore. In effetti, il famoso avvocato ha scritto un rapporto che distorce completamente i fatti a favore di suo figlio e che fa passare Leonetti per un poliziotto cos\u00ec incline alla violenza che non dovrebbe nemmeno avere il suo posto nella societ\u00e0 di oggi. Per calmare la vicenda, L\u00e9onetti viene temporaneamente trasferito in una piccola stazione di polizia del quartiere.\nNel suo nuovo incarico, deve rintracciare gli uomini perversi che sono soliti molestare le donne nei cinema di periferia. \nGli viene affiancata una nuova recluta, Jeanne Dumas, intraprendente ragazza di Lione che ha scelto la carriera in Polizia per sfuggire a una vita monotona. Jeanne accetta di fare da esca per scoprire i molestatori.\nUn giorno, il suo capo lo incarica di una nuova missione: cercare un testimone, lasciato \"senza lasciare un indirizzo\" e scomparso per cinque anni. Si tratta di un certo Roger Martin, un commercialista, che potrebbe svolgere un ruolo fondamentale nel processo di un famoso malvivente, Soramon, che deve aver luogo tra otto giorni. I colleghi suggeriscono che questa indagine sarebbe puramente formale, in quanto il tempo disponibile \u00e8 troppo breve per individuare un testimone scomparso da cos\u00ec tanto tempo. In realt\u00e0, anche se si preoccupano di non dirglielo, i colleghi di L\u00e9onetti conoscono le sue capacit\u00e0 investigative e credono che sia la loro ultima risorsa: L\u0117onetti forse riuscir\u00e0 dove prima tutti gli altri hanno fallito.\nL\u00e9onetti e la giovane assistente partono immediatamente per trovare il misterioso Martin. All'inizio hanno solo una traccia: l'ultima casa conosciuta di Martin, di cui non hanno nemmeno una foto. Tuttavia, dal primo giorno, scoprono due nuovi elementi: prima che Martin ha una figlia con s\u00e9 e, in secondo luogo, che i complici di Soramon stanno anche loro cercando il misterioso testimone.\nIn questa corsa contro il tempo, scopriranno poi che la bambina \u00e8 malata e prende alcuni farmaci. Con questi indizi, arrivano finalmente alla casa dove vivono, non senza dover affrontare gli scagnozzi di Soramon.\nMartin viene convinto a testimoniare al processo e Soramon viene condannato. Il giorno successivo, il testimone che fino a quel momento aveva preso cos\u00ec tante precauzioni, lasciato solo e senza protezione da parte della polizia, viene pugnalato da uno degli uomini di Soramon, sotto gli occhi di sua figlia. Sconvolta da questo fatto inaspettato, Jeanne si dimette dalla polizia.\nColonna sonora.\nLa colonna sonora \u00e8 composta da Fran\u00e7ois de Roubaix.\nIl tema principale \u00e8 stato usato da Robbie Williams per un Sample nella sua canzone Supreme, nel suo album Sing When You're Winning.\nDiversi altri artisti dell'universo musicale anglosassone (in particolare rap) hanno anche provato questo tema, in particolare il Dr. Dre (sull'album Compton nel 2015), Kid Cudi, Missy Elliott, Lil 'Bow Wow, Lana Del Rey e Gloria Gaynor nella sua canzone I Will Survive, scritta da Freddie Perren e Dino Fekaris."}
{"id": "5879458", "revid": "79742417", "url": "https://it.wikipedia.org/wiki?curid=5879458", "title": "Distretto governativo della Svevia", "text": ""}
{"id": "5879459", "revid": "123831507", "url": "https://it.wikipedia.org/wiki?curid=5879459", "title": "Tempio romano di Ithriyah", "text": "Il tempio romano di Ithriyah \u00e8 un'architettura religiosa situato nella omonima citta' in Siria, nel governatorato di Hama. \nDescrizione.\nIl tempio venne eretto durante il III secolo e dedicato ad una divinit\u00e0 non nota. Dell'edificio originario rimane ben conservata la cella, decorata esternamente da lesene, il portale d'ingresso e parte della trabeazione. \nGi\u00e0 difficilmente raggiungibile, in quanto situato lontano dai comuni itinerari turistici, giace attualmente in una zona interessata dalla guerra civile siriana."}
{"id": "5879460", "revid": "8596", "url": "https://it.wikipedia.org/wiki?curid=5879460", "title": "X, Y, &amp; Zi", "text": ""}
{"id": "5879461", "revid": "1543377", "url": "https://it.wikipedia.org/wiki?curid=5879461", "title": "Lotta libera ai Giochi della XVI Olimpiade - Pesi leggeri", "text": "La competizione della categoria pesi leggeri (fino a 67\u00a0kg) di lotta libera dei Giochi della XVI Olimpiade si \u00e8 svolta dal 28 novembre al 1\u00ba dicembre 1956 al \"Royal Exhibition Building\" di Melbourne.\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nI tre lottatori rimasti disputavano un torneo finale con i risultati acquisiti nel precedenti turni.\nRisultati.\n1\u00ba Turno.\nSi \u00e8 disputato il 28 novembre.\n2\u00ba Turno.\nSi \u00e8 disputato il 29 novembre.\n3\u00ba Turno.\nSi \u00e8 disputato il 30 novembre.\n4\u00ba Turno.\nSi \u00e8 disputato il 1\u00ba dicembre.\n5\u00ba Turno.\nSi \u00e8 disputato il 1\u00ba dicembre.\nTurno finale.\nSi \u00e8 disputato il 1\u00ba dicembre."}
{"id": "5879463", "revid": "767487", "url": "https://it.wikipedia.org/wiki?curid=5879463", "title": "Lo schiaffo (film 1974)", "text": "Lo schiaffo (\"La gifle\") \u00e8 un film del 1974 diretto da Claude Pinoteau."}
{"id": "5879465", "revid": "461603", "url": "https://it.wikipedia.org/wiki?curid=5879465", "title": "Vangel\u012bs Mantzios", "text": ""}
{"id": "5879466", "revid": "767487", "url": "https://it.wikipedia.org/wiki?curid=5879466", "title": "Corrimi dietro... che t'acchiappo", "text": "Corrimi dietro... che t'acchiappo (\"Cours apr\u00e8s moi que je t'attrape\") \u00e8 un film francese del 1976 diretto da Robert Pouret."}
{"id": "5879469", "revid": "767487", "url": "https://it.wikipedia.org/wiki?curid=5879469", "title": "Gao Sheng", "text": ""}
{"id": "5879470", "revid": "124123", "url": "https://it.wikipedia.org/wiki?curid=5879470", "title": "Reinder J. Bouma", "text": "Reinder J. Bouma \u00e8 un astrofilo olandese, si occupa in particolare di osservazioni di stelle variabili e di comete.\nNel campo delle stelle variabili \u00e8 ben conosciuto per aver creato carte dei campi stellari dove sono situate le stelle variabili. Collabora dal 1981 con l'AAVSO, le sue osservazioni sono registrate sotto la sigla BMU, finora ha effettuato oltre 20.000 osservazioni. \u00c8 anche membro della \"Koninklijke Nederlandse Vereniging voor Weer- en Sterrenkunde (KNVWS)\".\nAnche nel campo delle osservazioni cometarie \u00e8 ben conosciuto a livello internazionale ma finora l'unico risultato degno di nota \u00e8 di essere uno degli scopritori di un'immagine di una cometa sconosciuta.\nRiconoscimenti.\nNel 1996 ha ricevuto dall'AAVSO l\"\"Observer Awards\" per la sua 10.000\u00b0 osservazione.\nNel 2000 gli \u00e8 stato dedicato un asteroide, 9706 Bouma\nNel 2011 gli \u00e8 stato assegnato il 47\u00ba premio \"Dr. J. van der Biltprijs\"."}
{"id": "5879471", "revid": "4193", "url": "https://it.wikipedia.org/wiki?curid=5879471", "title": "Cirrus uncinus", "text": "Il cirrus uncinus, (abbreviazione \"Ci unc\"), \u00e8 una delle specie in cui possono presentarsi le nubi del tipo cirro, che si formano ad altitudini piuttosto elevate.\nCaratteristiche.\nIl nome deriva dal latino e si riferisce alla caratteristica forma ad uncino, che deriva dalla nucleazione delle particelle di ghiaccio nella parte superiore della nube, che danno poi luogo alla lunga scia di cristalli di ghiaccio.\nData l'altitudine a cui si formano, in genere superiore ai 7000 m, si trovano in condizioni di temperatura attorno ai -40 / -50\u00a0\u00b0C e sono in relazione all'avvicinarsi di un fronte caldo o di un fronte occluso. La loro comparsa indica la probabilit\u00e0 di una precipitazione, per lo pi\u00f9 piovosa."}
{"id": "5879472", "revid": "767487", "url": "https://it.wikipedia.org/wiki?curid=5879472", "title": "La macchinazione", "text": "La macchinazione \u00e8 un film del 2016 diretto da David Grieco, basato sulla vita del regista e poeta Pier Paolo Pasolini.\nNel film Pasolini \u00e8 interpretato da Massimo Ranieri, affiancato da Libero De Rienzo, Roberto Citran e Milena Vukotic nel ruolo della madre Susanna Colussi.\nTrama.\nRoma, estate 1975. Pier Paolo Pasolini, poeta e regista di successo, sta lavorando alla produzione del film \"Sal\u00f2 o le 120 giornate di Sodoma\" e nel frattempo sta scrivendo quello che sar\u00e0 il suo ultimo romanzo, \"Petrolio\", in cui parla dell'economia italiana.&lt;br&gt;\nDa qualche tempo ha intrapreso una frequentazione omosessuale con il giovane Pino Pelosi, romano e con gi\u00e0 alcuni precedenti giudiziari. Una sera gli amici del ragazzo rubano il negativo del film, richiedendo al poeta un riscatto per la restituzione. Secondo il film si tratter\u00e0 di una trappola, il quale esito \u00e8 il brutale assassinio nella notte fra il 1\u00b0 e il 2 novembre 1975.\nDistribuzione.\nIl film \u00e8 stato distribuito nelle sale cinematografiche italiane a partire dal 24 marzo 2016 dalla Microcinema."}
{"id": "5879473", "revid": "1543377", "url": "https://it.wikipedia.org/wiki?curid=5879473", "title": "Alexander Spotswood", "text": ", annoverato tra le figure storiche pi\u00f9 significative della fase coloniale britannica in America settentrionale.\nDopo una brillante ma insoddisfacente carriera militare, nel 1710 ottenne il governo coloniale della Virginia, che mantenne per dodici anni durante i quali si impegn\u00f2 nell'esplorazione dei territori oltre il confine occidentale, di cui per primo intravide le potenzialit\u00e0 economiche: organizz\u00f2 e guid\u00f2, nel 1716, la cosiddetta Spedizione oltramontana, con cui sanc\u00ec il dominio della Corona sulle terre comprese tra i monti Blue Ridge e la valle dello Shenandoah, compiendo un passo determinante per il futuro espansionismo britannico verso ovest. L'operato di Spotswood da governatore mir\u00f2 inoltre alla difesa dei mari dalla pirateria, con la lunga caccia al celebre pirata Barbanera, che fu ucciso nel 1718; allo sviluppo economico della colonia, con la fondazione degli insediamenti metallurgici di Germanna; all'introduzione del principio giuridico dell\"'habeas corpus\", e alla regolamentazione delle relazioni commerciali con i nativi americani e dell'esportazione di tabacco. Il suo mandato fu caratterizzato da una conflittualit\u00e0 crescente con il ceto politico virginiano, che culmin\u00f2 con la sua rimozione dall'incarico.\nAnni pi\u00f9 tardi, tra il 1730 e il 1739, Spotswood fu mastro generale delle poste per l'America britannica, e insieme al giovane amico Benjamin Franklin estese la rete postale a nord di Williamsburg migliorandone l'efficienza.\nAllo scoppio della guerra anglo-spagnola del 1739, Spotswood fu richiamato sotto le armi e, promosso maggior generale, ottenne il comando delle truppe coloniali di stanza in America, con l'incarico di preparare un'azione militare contro la roccaforte spagnola di Cartagena de Indias; ma, mentre si trovava ad Annapolis per consultarsi con i governatori locali, mor\u00ec improvvisamente, il 7 giugno 1740.\nBiografia.\nOrigini e giovinezza.\nAlexander Spotswood nacque a Tangeri, sulla sponda africana dello stretto di Gibilterra, nel 1676; al tempo la citt\u00e0, posta sotto occupazione inglese, ospitava un governatore locale e una guarnigione, presso la quale suo padre Robert esercitava la professione di chirurgo. Questi era stato in precedenza assistente del chirurgo George Elliott e, alla sua morte, ne aveva preso il posto e sposata la vedova Catharine Maxwell, che gli diede un unico figlio, Alexander. Entrambi i genitori avevano origini scozzesi e il padre, pur caduto in rovina, vantava una discendenza illustre: la sua famiglia, di antico lignaggio baronale e dotata di grande prestigio fino all'epoca della rivoluzione inglese, aveva dato i natali a personaggi quali l'arcivescovo John Spottiswoode.\nNel 1683, sotto la pressione delle truppe del sultano berbero Mulay Isma'il, la citt\u00e0 di Tangeri fu evacuata e la famiglia di Spotswood torn\u00f2 in Inghilterra, dove il padre mor\u00ec nel 1688. Nel maggio del 1693, all'et\u00e0 di sedici anni, Spotswood si arruol\u00f2 nell'English Army, l'esercito del regno d'Inghilterra, con il grado di alfiere. Serv\u00ec prima in Irlanda e poi nelle Fiandre. Con gli anni, distinguendosi per abilit\u00e0, coraggio e intelligenza, scal\u00f2 la gerarchia militare fino a ottenere la promozione a tenente colonnello nel 1703.\nPrima esperienza militare.\nNel 1701 scoppi\u00f2 la guerra di successione spagnola, che vide contrapporsi le principali potenze europee per il decennio a venire. John Churchill, I duca di Marlborough, comandava l'armata inglese stanziata nell'Europa centrale, di cui Spotswood ricopriva l'incarico di vice quartiermastro generale. Per tre anni, le truppe rimasero acquartierate lungo il fiume Reno, a protezione dei Paesi Bassi; nel 1704, l'esercito di Marlborough discese in Baviera, cogliendo di sorpresa le forze nemiche franco-bavaresi. Il 13 agosto ebbe luogo la battaglia di Blenheim, che si risolse in una importante vittoria inglese. Durante lo scontro, Spotswood fu gravemente ferito al petto da un pesante colpo di artiglieria; medicato sul campo, fu poi mandato a riposo a Londra. Sopravvisse, e conserv\u00f2 la palla di cannone, che usava mostrare ai suoi amici e ospiti.\nRitorn\u00f2 nelle Fiandre quasi due anni dopo. L'11 luglio 1708 combatt\u00e9 nella battaglia di Oudenaarde, nei Paesi Bassi, dove il suo cavallo fu ucciso ed egli cadde prigioniero in mano francese. Ma il duca di Marlborough, ancora una volta vittorioso, riusc\u00ec a farlo liberare negoziando personalmente coi nemici, e Spotswood torn\u00f2 ai suoi compiti di quartiermastro e alla supervisione dell'approvvigionamento di grano. Andava per\u00f2 intanto crescendo in lui la delusione per l'arenamento della sua carriera militare: nonostante i rapporti di fiducia con i superiori, era ancora fermo al grado di tenente colonnello, e le sue ambizioni, alimentate dalle molte promesse di promozione poi mai mantenute, erano ormai disingannate. Nel settembre del 1709, cos\u00ec, dopo aver passato met\u00e0 della sua vita nell'esercito, si conged\u00f2 e fece ritorno a Londra.\nGovernatore della Virginia.\nDurante la guerra, Spotswood aveva stretto amicizia, oltre che con il duca di Marlborough, anche con un altro dei suoi comandanti, George Hamilton, I conte di Orkney. Questi ricopriva dal 1704 la carica di governatore della colonia della Virginia, ma viveva a Londra ed era sostituito sul suolo americano da delegati plenipotenziari, provvisti di un mandato nominale di vice governatore. Nel 1707 uno di questi delegati, Robert Hunter, era stato catturato per mare dai francesi e la colonia era rimasta cos\u00ec amministrata temporaneamente da un governo locale. Su impulso dello stesso Hamilton e, probabilmente, per premura anche di Marlborough, il 18 febbraio 1710 la regina Anna nomin\u00f2 Spotswood vice governatore della Virginia. Il 3 aprile Spotswood part\u00ec alla volta delle Americhe dal porto di Spithead, nel sud dell'Inghilterra, a bordo della man-of-war HMS \"Deptford\", in convoglio con altre navi britanniche per evitare assalti pirati.\nAll'inizio del diciottesimo secolo, la Virginia era la pi\u00f9 prospera e popolosa delle Tredici colonie. Gli abitanti ammontavano a circa unit\u00e0, inclusi schiavi \u2013 la maggior parte dei quali provenienti dal golfo del Biafra \u2013 impiegati nelle vaste piantagioni di tabacco, al servizio di un potentato di latifondisti. L'esportazione di tabacco era ancora tra le attivit\u00e0 pi\u00f9 lucrose, ma negli ultimi tempi, a causa della guerra contro i francesi e della conseguente chiusura delle rotte commerciali atlantiche, aveva perso floridezza, e la sovrapproduzione aveva causato un abbassamento dei prezzi. Inoltre, in quegli anni, considerati l'epoca d'oro della pirateria, le acque meridionali dell'America britannica erano infestate da pirati e corsari, che dal mar dei Caraibi risalivano la costa verso nord spingendosi all'altezza della Virginia, e compivano dannose scorrerie. I confini terrestri della colonia erano poi insidiati dal contegno aggressivo di numerose trib\u00f9 native americane.\nArrivo nella colonia.\nDopo dieci settimane di buona navigazione, il 20 giugno il convoglio approd\u00f2 in Virginia, alla rada di Hampton Roads (all'epoca nota come \"Kecoughtan\", con voce algonchina). Tre giorni dopo, Spotswood giunse a Williamsburg, capitale della colonia, dove prest\u00f2 giuramento al Campidoglio di recente costruzione. I virginiani gli tributarono una accoglienza entusiastica, sia perch\u00e9 era il primo governatore presente sul territorio da quattro anni, sia perch\u00e9 portava con s\u00e9 un decreto reale che riconosceva anche ai cittadini delle colonie il diritto dell\"'habeas corpus\", garantito ai sudditi d'Inghilterra gi\u00e0 dai tempi della \"Bill of Rights\" del 1689.\nNei quattro anni precedenti, la colonia era stata retta dai dodici membri del Consiglio del governatore, nominati dal re, che\u00a0\u2013 allo stesso modo dei cinquanta rappresentanti della camera bassa, la House of Burgesses, eletti dai loro pari\u00a0\u2013 appartenevano al ceto dei grandi proprietari terrieri e miravano a istituire, \"de facto\", un'oligarchia. I loro interessi si scontravano spesso con quelli della Corona, e in una terra lontana erano generalmente i primi a prevalere. Il 5 luglio, Spotswood ne ebbe un primo saggio. Prima del suo arrivo, una deliberazione approvata dal Consiglio del governatore aveva abolito l'applicazione dei canoni enfiteutici sul tabacco, stabilendo che il tabacco fosse venduto pubblicamente. Ora, visti i bassi ricavi, la Corona aveva stabilito che si ritornasse al vecchio metodo di commercio, ma il Consiglio del governatore, i cui membri controllavano la vendita pubblica del tabacco, rifiut\u00f2 di recepire le nuove disposizioni. Spotswood accondiscese al parere del Consiglio. Questo fu il primo punto di contrasto manifesto tra le prescrizioni della Corona, di cui Spotswood fu, per gli anni a venire, fermo difensore, e le idee del patriziato locale.\nIl 26 ottobre dello stesso anno, ebbe inizio una lunga seduta riunita della House of Burgesses e del Consiglio del governatore\u00a0\u2013 la prima dal 1706 \u2013, nel corso della quale Spotswood elenc\u00f2 alcuni punti del programma che intendeva realizzare: rinforzare le difese militari della colonia; contenere le fughe degli schiavi dalle piantagioni; estendere il servizio postale; terminare, a Williamsburg, la costruzione del palazzo destinato a residenza del governatore. Secondo le indicazioni della Corona, inoltre, proponeva di ricostruire il College di William e Mary, andato distrutto da un incendio cinque anni prima, e di istituire una corte di \"oyer and terminer\" (una sorta di tribunale penale superiore) che si sarebbe dovuta riunire con cadenza semestrale.\nMinacce ai confini.\nNel frattempo, un'altra questione premente risvegli\u00f2 la sua vocazione militare. A protezione dei confini terrestri era schierata una milizia coloniale di circa uomini, la maggior parte dei quali erano braccianti di condizione servile, male armati e agli ordini di comandanti inesperti. Gi\u00e0 dal suo arrivo in Virginia, Spotswood, preoccupato dalla vulnerabilit\u00e0 della colonia, si era riproposto di riorganizzare e rafforzare la milizia, rendendola un corpo adeguato alla difesa della colonia. Durante l'estate del 1711, supervision\u00f2 personalmente l'installazione di una serie di cannoni nei porti tra Yorktown e Jamestown, atti a scongiurare una possibile invasione navale francese.\nNel settembre del 1711, i Tuscarora, una nazione indiana i cui territori si estendevano dalla Virginia fino al cuore della Carolina del Nord, si ribellarono ai britannici, con motivazioni di ordine commerciale e di tutela dei propri confini, e, in una serie di attacchi a insediamenti e piantagioni al confine tra la Carolina e la Virginia, uccisero centinaia di coloni. Era l'inizio della cosiddetta guerra Tuscarora, e Spotswood, conscio che di guerra si trattava, visto il cattivo equipaggiamento della milizia, richiese in patria armi e munizioni, che non sarebbero per\u00f2 arrivate prima di alcuni mesi. Intenzionato a impedire che altre trib\u00f9 si unissero alla rivolta dei Tuscarora, si diresse verso sud con i uomini della milizia e si ferm\u00f2 sulla sponda del fiume Nottoway. Le trib\u00f9 locali si dimostrarono ben disposte verso i britannici, e offrirono loro un aiuto militare contro i Tuscarora. A garanzia dei patti, Spotswood chiese che ogni trib\u00f9 consegnasse come ostaggi due tra i giovani figli dei capi trib\u00f9, affinch\u00e9 fossero istruiti a Williamsburg nel College di William e Mary. L'obiettivo era duplice: dare loro un'educazione cristiana, perch\u00e9 potessero poi tornare come missionari nelle proprie trib\u00f9 \u2013 nel quadro di una pi\u00f9 ampia opera di civilizzazione degli indiani \u2013, e contemporaneamente garantirsi per un certo periodo l'amicizia delle trib\u00f9 coinvolte.\nAll'inizio di dicembre giunsero a Williamsburg gli ostaggi di numerose trib\u00f9. La House of Burgesses, per\u00f2, si mostr\u00f2 insoddisfatta di questa risoluzione, prediligendo un'azione militare diretta contro gli indiani. Spotswood obiett\u00f2 che un'operazione sul campo non era sostenibile, e che le sue iniziative erano, al momento, \u00abun modo pi\u00f9 sobrio di condurre la guerra\u00bb. Un importo di sterline fu comunque stanziato per intraprendere la guerra contro i Tuscarora, e le discussioni si protrassero fino a Natale, quando Spotswood sciolse l'assemblea. Tra l'estate e l'autunno dell'anno successivo, alcuni dei capi Tuscarora ribelli furono catturati e trasferiti in Carolina del Nord per essere sottoposti a giudizio.\nContrasti con la House of Burgesses.\nNell'aprile del 1713, ebbe termine la guerra di successione spagnola, con una vittoria britannica che comport\u00f2 la riapertura delle rotte commerciali atlantiche e l'annessione di nuove colonie. L'economia della Virginia, e in particolare l'esportazione del tabacco, che negli ultimi anni aveva sofferto il conflitto, fu rivitalizzata. Il tabacco, impiegato talvolta anche come mezzo di pagamento, era, all'epoca, venduto a peso; per aumentare le quantit\u00e0 e ottenere guadagni pi\u00f9 alti, i commercianti aggiungevano spesso tabacco di qualit\u00e0 scadente a variet\u00e0 pregiate, causando un abbassamento dei prezzi. Pi\u00f9 volte i precedenti governi coloniali avevano tentato una regolamentazione, ma nulla era mai stato posto realmente in essere.\nNel novembre del 1713, Spotswood present\u00f2 alla House of Burgesses il \"Tobacco Inspection Act\", volto a porre un controllo al mercato del tabacco e un freno agli interessi dei grandi proprietari terrieri. La legge, sostenuta dal Consiglio del governatore, prevedeva che il tabacco fosse ispezionato prima di essere mandato in Europa. La riduzione della quantit\u00e0 delle esportazioni, con un conseguente aumento della qualit\u00e0, avrebbe accresciuto, nell'intenzione di Spotswood, la domanda e il prezzo del tabacco. Per mitigare la contrariet\u00e0 della House of Burgesses, Spotswood nomin\u00f2 ispettori del tabacco alcuni dei rappresentanti favorevoli alla proposta, che fu finalmente approvata. La riforma, per\u00f2, non diede, se non parzialmente, i frutti sperati: i prezzi non aumentarono subito, e la procedura di ispezione era invisa ai proprietari terrieri.\nUn'altra iniziativa di Spotswood contribu\u00ec ad alienargli il favore dell'\u00e9lite virginiana. Nel dicembre del 1714, fece approvare lo \"Indian Trade Act\". Ogni attivit\u00e0 commerciale con gli indiani a sud del fiume James fu affidata in monopolio alla Virginia Indian Company, una societ\u00e0 costituita con lo stanziamento di sterline. Questa misura mirava a contrastare il commercio illegale che aveva luogo lungo la frontiera e che, secondo Spotswood, era tra le concause dell'irrequietezza degli indiani, ma danneggiava contemporaneamente gli interessi di chi commerciava privatamente con le trib\u00f9. William Byrd II, membro influente del Consiglio del governatore, che desiderava per s\u00e9 il posto di Spotswood, controllava gran parte del commercio con gli indiani, in particolare i Cherokee, cui vendeva stoffe e armi. Poco dopo l'approvazione della legge, Byrd part\u00ec per l'Inghilterra per affari personali, ma certamente anche con l'intenzione di screditare Spotswood presso i vari rami dell'amministrazione reale.\nI contrasti tra Spotswood e i membri della House of Burgesses andarono acuendosi fino a degenerare nel 1715. Tra agosto e settembre, si svolse un'assemblea durante la quale i rappresentanti, anzich\u00e9 concentrarsi, come Spotswood desiderava, sui problemi difensivi della colonia, contestarono lo \"Indian Trade Act\" e il \"Tobacco Inspection Act\". Il malcontento generato da quest'ultima legge tra i proprietari terrieri e i mercanti aveva giocato un ruolo fondamentale nelle ultime elezioni della House of Burgesses: quasi tutti i rappresentanti che la avevano sostenuta, avevano perso il loro seggio, e i nuovi eletti le erano in larga parte contrari. Le scarse piogge dell'anno precedente avevano fornito a chi commerciava in tabacco il pretesto per giustificare la richiesta di poter vendere tutta la produzione, indipendentemente dalla sua qualit\u00e0, e, quindi, la contrariet\u00e0 al \"Tobacco Inspection Act\".\nDopo cinque settimane, Spotswood, irritato da discussioni che egli riteneva una perdita di tempo\u00a0\u2013 a maggior ragione ora, in un periodo in cui alcune trib\u00f9 indiane si muovevano ostilmente al confine, mettendo a rischio l'applicazione dello \"Indian Trade Act\" \u2013 mise fine ai dibattiti e sciolse l'assemblea. Non tanto lo scioglimento dell'assemblea, quanto le parole pronunciate da Spotswood contro la House of Burgesses (rimase celebre la definizione di \u00abun coacervo di rappresentanti che Dio non ha, generalmente, dotato dei requisiti necessari a dei legislatori\u00bb) acuirono l'ostilit\u00e0 dei rappresentanti nei confronti del governatore. All'inizio del 1716, una lettera anonima inviata dalla Virginia al Board of Trade di Londra denunciava, con toni ancora pi\u00f9 forti di quelli di altre lettere anonime precedenti, presunte violazioni della legge da parte di Spotswood, tacciandolo inoltre di avidit\u00e0 e tirannia.\nPrime esplorazioni della frontiera occidentale.\nNonostante i contrasti con la House of Burgesses, durante gli anni centrali del suo governo Spotswood si concentr\u00f2 prevalentemente nell'esplorazione della frontiera occidentale, oltre le propaggini del Piedmont. Il clima della frontiera, in seguito alla guerra Tuscarora, si era fatto nuovamente teso, ma, dopo cento anni tra guerra e pace, i britannici e gli indiani avevano capito che, non potendo prevalere definitivamente gli uni sugli altri, dovevano convivere. Per fronteggiare la minaccia indiana, Spotswood, fin dal suo arrivo in Virginia, aveva inviato ranger a pattugliare la frontiera, e alcuni esploratori alla ricerca di un passaggio agevole attraverso i monti Blue Ridge. Nella primavera del 1714, si rec\u00f2 personalmente in esplorazione lungo l'alto corso dei fiumi York e Mattaponi. Queste ricerche erano dovute all'osservazione di una precisa situazione strategica: i francesi stavano ormai da tempo cercando di stabilire un collegamento tra le loro colonie in Canada e i forti lungo il Mississippi, e un loro successo\u00a0\u2013 che Spotswood riteneva imminente\u00a0\u2013 avrebbe presto tagliato fuori i britannici, stanziati lungo la costa in prossimit\u00e0 della foce del fiume James, dall'interno della regione.\nNell'estate del 1714, con i confini sufficientemente sicuri, Spotswood pass\u00f2 all'azione, fondando due insediamenti nella foresta, oltre il confine del Tidewater che per un secolo aveva contenuto l'espansione britannica. Il primo, Fort Christanna, sorgeva sulla sponda meridionale del fiume Meherrin, nei pressi del confine con la Carolina del Nord. Nato come quartier generale della Virginia Indian Company, la societ\u00e0 creata con lo \"Indian Trade Act\", ospitava una scuola volta all'educazione degli indiani alla religione cristiana. Gli obiettivi di Spotswood, oltre a quelli di immediata utilit\u00e0 strategica gi\u00e0 perseguiti ai tempi della guerra Tuscarora, erano ambiziosi: rendere gli indiani, tradizionalmente seminomadi, popolazioni stanziali.\nIl secondo insediamento fatto edificare da Spotswood fu Germanna, in un'ansa del fiume Rapidan, a nord. Alcuni profughi del Palatinato, giunti in America nel 1709 su concessione della regina Anna, a causa della distruzione delle loro terre durante la guerra di successione spagnola, si erano stabiliti nella regione, dove avevano scoperto giacimenti di argento e di ferro. Inizialmente si stabilirono a Germanna nove famiglie di tedeschi protestanti, al lavoro nei locali forni fusori.\nNell'ottobre del 1714, giunse la notizia che la regina Anna era morta all'inizio di agosto. Durante la seguente assemblea della House of Burgesses, Spotswood proclam\u00f2 il nuovo sovrano, Giorgio I di Gran Bretagna. Poi rivendic\u00f2 i risultati ottenuti durante l'estate: la frontiera era sicura, l'economia era in miglioramento e i costi difensivi erano stati ridotti, grazie alla fondazione di Fort Christanna, che permetteva di controllare gli indiani, focalizzando i loro interessi commerciali in una sola zona, e di Germanna, dove l'estrazione mineraria era gi\u00e0 lucrosa.\nSpedizione oltramontana.\nNel 1716 maturarono i frutti delle ricognizioni esplorative nell'ovest. Il 12 giugno, Spotswood rifer\u00ec al Consiglio del governatore che alcuni ranger avevano trovato un passaggio attraverso le montagne, e si offr\u00ec di guidare personalmente una spedizione oltre il Piedmont, in regioni allora sconosciute. Il Consiglio approv\u00f2 la proposta, considerandone le potenzialit\u00e0 commerciali e strategiche.\nSpotswood part\u00ec da Williamsburg il 20 agosto 1716, con pochi uomini, diretto a Germanna, dove era stato fissato il punto di ritrovo. Qui il corpo di spedizione si costitu\u00ec, e il 29 agosto partirono alla volta delle montagne sessantatr\u00e9 uomini, tra influenti coloni, servitori, ranger e guide native, con molti cavalli e cani. La compagnia risal\u00ec il corso del fiume Rapidan, cacciando animali e bevendo in onore del re, attraverso una fitta boscaglia venata di corsi d'acqua. Durante la marcia, alcuni uomini contrassero il morbillo, e furono lasciati in un ospedale da campo allestito sul momento, presidiato da ranger. Il resto del gruppo prosegu\u00ec, tra le minacce di orsi e serpenti a sonagli, fino a raggiungere, il 5 settembre, la sorgente del fiume Rapidan, sui monti Blue Ridge.\nVarcarono le montagne passando attraverso una gola chiamata Swift Run Gap (a un'altitudine di 720 m), delimitata da due picchi montuosi. Spotswood battezz\u00f2 il pi\u00f9 alto dei due Mount George, in onore del re, e i suoi compagni chiamarono l'altro Mount Alexander in suo onore. Dal crinale cominciarono poi a discendere verso la valle dello Shenandoah, i primi occidentali a posarvi lo sguardo e il piede. Attraversando boschi e prati popolati di bisonti e alci, raggiunsero, dopo una decina di chilometri, il fondo della valle e il corso del fiume Shenandoah, che fu ribattezzato Euphrates. Qui furono sparati colpi di fucile in onore del sovrano e fu tenuto un grande brindisi. Spotswood incise il nome del re su una roccia e, in una bottiglia di vino vuotata, inser\u00ec una carta contenente la rivendicazione territoriale britannica sul fiume e sul territorio che esso bagnava; la bottiglia fu sepolta sulla sponda del fiume.\nIl 7 settembre, la compagnia ripart\u00ec verso Germanna, e dopo dieci giorni fece ritorno a Williamsburg. L'inverno seguente, Spotswood don\u00f2 a ciascun membro della spedizione un ferro di cavallo d'oro in miniatura, che recava un'incisione in lingua latina:\nLa spedizione fu da allora conosciuta anche come \"Knights of the golden horseshoe expedition\" (\u00abspedizione dei cavalieri del ferro di cavallo d'oro\u00bb). Definita dallo storico Walter Havighurst, biografo di Spotswood, come \u00abl'episodio pi\u00f9 romantico della storia della Virginia\u00bb, riveste un ruolo storico di primo piano non tanto per i risultati pratici effettivamente conseguiti, quanto per l'impulso e l'ispirazione che diede a chi si volle avventurare, in seguito, all'esplorazione dell'interno delle colonie americane.\nLa Spedizione oltramontana di Spotswood ha lasciato tracce considerevoli anche nella letteratura americana. Pochi mesi dopo il ritorno della compagnia, un professore di umanistica al College di William e Mary, Arthur Blackamore, scrisse un breve poema in latino celebrante la spedizione, \"Expeditio ultramontana\". L'originale latino, considerato tra i migliori esempi di poesia latina nell'America del XVIII secolo, \u00e8 andato perduto, ma sopravvive integralmente la versione inglese che ne diede George Seagood nel 1729.\nA pi\u00f9 di un secolo di distanza, nel 1835, William Alexander Caruthers pubblic\u00f2 un romanzo cavalleresco, intitolato \"The Knights of the Golden Horse-Shoe\", che riprende, rielaborandola in parte, la storia della spedizione.\nAnche nel Novecento, il poeta Gertrude Claytor tratt\u00f2 la Spedizione oltramontana, in una poesia commemorativa che fu incisa, nel 1934, in una placca bronzea posta nei pressi di Swift Run Gap.\nOpposizioni a Londra e a Williamsburg.\nIl successo della Spedizione oltramontana fu salutato con favore negli uffici amministrativi londinesi, ma proprio dalla capitale giunse, in meno di un anno, un duro colpo alla tranquillit\u00e0 del Spotswood.\nAll'inizio dell'anno 1717, un nutrito gruppo di influenti mercanti di Londra scrisse una lettera al Board of Trade, nella quale si dichiarava che la legislazione promossa da Spotswood danneggiava gli interessi commerciali tanto della madrepatria, quanto della Virginia stessa. Secondo l'accusa dei mercanti, a causa della corruzione degli ispettori del tabacco da parte dei proprietari terrieri, la produzione di qualit\u00e0 pi\u00f9 bassa non soltanto era ancora commercializzata\u00a0\u2013 in contraddizione ai propositi del \"Tobacco Inspection Act\" \u2013, ma aveva anzi preso il sopravvento sulle variet\u00e0 pregiate. Il monopolio della Virginia Indian Company sul commercio con gli indiani, inoltre, sottraeva loro un mercato redditizio, e ci\u00f2, insieme alle gravose leggi sulle esportazioni, rendeva la loro professione poco lucrativa. I mercanti chiedevano, dunque, di abolire quelle leggi che essi ritenevano un ostacolo allo sviluppo del commercio. Il re pose cos\u00ec il suo veto sul \"Tobacco Inspection Act\" e sullo \"Indian Trade Act\", e Spotswood fu costretto ad abrogarli. William Byrd, in una lettera dall'Inghilterra destinata a Philip Ludwell, un altro membro del Consiglio del governatore, scrisse di avere contribuito a fare abrogare le leggi e a indebolire la posizione e l'influenza del governatore.\nLa House of Burgesses si dichiar\u00f2 contraria a un finanziamento pubblico di Fort Christanna, che dovette quindi essere smantellato, nonostante Spotswood temesse che ci\u00f2 avrebbe destabilizzato la frontiera, lasciando le trib\u00f9 indiane locali prive di supporto britannico e soggette a provocazioni da parte delle trib\u00f9 della Carolina. Questo fatto segn\u00f2 la morte dello \"Indian Trade Act\", ma non dei principi che esso cercava di perseguire, e che furono al centro della politica di Spotswood per gli anni a venire. Quanto al \"Tobacco Inspection Act\", invece, anni pi\u00f9 tardi, nel 1730, le stesse misure furono riproposte con successo e non incontrarono opposizioni forti come quelle presenti. Appare probabile che l'ostilit\u00e0 della House of Burgesses, pi\u00f9 che dal sincero proposito di favorire il commercio, fosse dettata dal desiderio di contrastare l'operato del governatore, che da anni contendeva ai rappresentanti il controllo effettivo della colonia.\nIn questo periodo, oltre a William Byrd in missione a Londra, altri membri del Consiglio del governatore assunsero posizioni apertamente contrarie a Spotswood. Il loro esponente pi\u00f9 determinato era il reverendo James Blair, delegato del vescovo di Londra e presidente del College di William e Mary, uno degli uomini pi\u00f9 potenti della colonia, che aveva gi\u00e0 fatto destituire, in passato, i governatori Andros e Nicholson. Il motivo dell'opposizione si inseriva ancora una volta nel contesto della resistenza all'affermazione, da parte di Spotswood, delle prerogative reali: mentre Spotswood reclamava per la figura del governatore il diritto di nominare i giudici nei processi penali (in commissioni chiamate \"oyer and terminer\"), i membri del Consiglio sostenevano di essere gli unici legittimati a farlo. Ad ogni modo, la volont\u00e0 popolare sposava la volont\u00e0 del governatore, il quale riscuoteva popolarit\u00e0 soprattutto presso la classe degli \"yeomen\", i piccoli proprietari terrieri. Nonostante le macchinazioni di Byrd a Londra e l'abrogazione delle sue leggi, inoltre, Spotswood ancora godeva della protezione dei ministri del re e dei membri del Board of Trade.\nI pirati e gli indiani.\nIn una lettera inviata nell'agosto del 1717 al segretario di Stato Joseph Addison, Spotswood rifer\u00ec che le uniche fonti di preoccupazione che permanevano a turbare la tranquillit\u00e0 della colonia erano la pirateria e la bellicosit\u00e0 degli indiani. Soltanto pochi mesi prima, numerose bande armate di Seneca si erano mosse da New York verso la frontiera della Virginia, dove si erano date a scorrerie e rapine.\nNel marzo del 1717, alcuni capi della trib\u00f9 dei Catawba si erano recati a Fort Christanna per discutere un trattato commerciale con i britannici, e Spotswood, che da tempo attendeva la buona disposizione degli indiani, li aveva raggiunti. Nei giorni dell'incontro si consum\u00f2 un episodio che rischi\u00f2 di compromettere le trattative. Una notte, alcuni indiani Seneca o Mohawk \u2013 nemici dei Catawba\u00a0\u2013 penetrarono nel forte, dove si trovava il governatore, e uccisero alcuni membri della delegazione, che erano disarmati, secondo quanto imposto loro da Spotswood; altri furono rapiti. Inizialmente, i Catawba accusarono i britannici di averli traditi e fecero per andarsene, ma Spotswood, che rischiava di vedere minati i suoi progetti di rendere sicura la frontiera, mand\u00f2 un contingente a recuperare i prigionieri, ribad\u00ec l'amicizia verso gli indiani e promise che avrebbe garantito loro maggior protezione. Alla fine, i Catawba accettarono di commerciare a Fort Christanna e di lasciarvi alcuni dei loro bambini a studiare, e la situazione della frontiera parve temporaneamente migliorare.\nL'altra minaccia incombente era costituita dai pirati, che assaltavano porti e rapinavano navi, arrecando forti danni al commercio. Il pi\u00f9 celebre e temuto tra loro, Edward Teach, passato alla storia come Barbanera, era recentemente tornato a solcare i mari, dopo aver ricevuto l'amnistia da parte del re ed essersi in seguito arreso al governatore della Carolina del Nord, Charles Eden, che fu probabilmente colluso con lui. Quando Barbanera, nel maggio del 1718, assalt\u00f2 un convoglio di navi di fronte al porto di Charleston, facendo bottino e prigionieri, gli abitanti della Carolina chiesero aiuto alla confinante Virginia. Sebbene non avesse un mandato specifico da parte del re\u00a0\u2013 necessario per arrestare e processare i pirati \u2013, Spotswood decise di intervenire, diffidando delle possibilit\u00e0 della Carolina di fronteggiare il problema. Fece subito arrestare, sospettando che avesse ancora contatti con Barbanera, l'ex quartiermastro della \"Queen Anne's Revenge\", William Howard, che si era apparentemente ritirato dalla pirateria e viveva sul suolo della Virginia. Da Howard, poi graziato, ebbe l'informazione che Barbanera si trovava con pochi uomini in uno dei suoi rifugi abituali, l'insenatura di Ocracoke.\nOcracoke si trovava nella Carolina del Nord, fuori dalla sua giurisdizione, ma Spotswood era ormai determinato a catturare il pirata il pi\u00f9 in fretta possibile, vivo o morto, anche violando la sovranit\u00e0 di un'altra colonia. Cos\u00ec, senza attendere l'autorizzazione della House of Burgesses, invi\u00f2 contro Barbanera due navi da guerra al comando del tenente di marina Robert Maynard. Il 22 novembre 1718, dopo cinque giorni di ricerche, i pirati furono colti di sorpresa. Maynard, a bordo della HMS \"Pearl\", assal\u00ec la nave di Barbanera, che fu ucciso durante un combattimento breve e sanguinoso. Caddero con lui nove dei suoi uomini, e Maynard perse una decina dei suoi. Due giorni dopo, Maynard torn\u00f2 a Jamestown con quindici prigionieri, che furono poi impiccati, e la testa mozzata di Barbanera infissa sulla punta dell'albero di bompresso.\nPolitica interna: verso una tregua.\nL'apparente quiete dei confini fece da sfondo a nuovi dissidi interni alla colonia. Spotswood dovette presto fronteggiare aspre critiche alle sue mosse contro i pirati da parte della House of Burgesses. Quando sorse tra Spotswood e il governatore Eden una controversia circa la legalit\u00e0 dell'arresto e dell'uccisione di Barbanera e della sua ciurma\u00a0\u2013 trovandosi questi sotto la giurisdizione della Carolina del Nord \u2013, alcuni membri della House of Burgesses pubblicarono un pamphlet in cui denunciavano polemicamente le illegalit\u00e0 commesse da Spotswood, e in particolare la mancata consultazione preventiva con Eden. Appare probabile che Spotswood fosse in realt\u00e0 conscio della debolezza politica di Eden e della sua compromissione con i pirati, e abbia volontariamente omesso di cercarne la collaborazione.\nAnche i rapporti con il Consiglio del governatore giunsero intanto a un punto critico. Nei primi mesi del 1719, risoltasi la controversia sui pirati con un nulla di fatto, nacque una dura disputa sui poteri di alcuni organi della Chiesa. Una prima fazione, guidata da James Blair e da altri membri del Consiglio, era favorevole alla legge allora in vigore, che prevedeva che i pastori, in ogni parrocchia, fossero nominati direttamente da un'assemblea parrocchiale, senza l'approvazione del governatore. Questa condizione, che rendeva la posizione dei singoli pastori incerta e dipendente dagli umori delle assemblee parrocchiali, spinse gran parte del clero virginiano ad appoggiare Spotswood e il suo proposito di modificare la legge per assegnare la nomina dei pastori al governatore, in qualit\u00e0 di rappresentante del re. Entrambe le parti si rivolsero al vescovo di Londra, accusandosi reciprocamente di interferenze e di abuso di potere. Il vescovo di Londra, allora, indisse un'assemblea di tutti gli ecclesiastici della Virginia, che si riunirono in aprile a Williamsburg, nel College di William e Mary, alla presenza di Blair e Spotswood. Ma le discussioni finirono per arenarsi, lasciando la situazione inalterata e dando cos\u00ec la vittoria a Blair.\nLa crescente avversione del Consiglio si era gi\u00e0 manifestata l'anno precedente, e Spotswood, non riuscendo pi\u00f9 a controllarlo, aveva provato a cambiarne la composizione. Nel novembre del 1718, chiese al Board of Trade di rimuovere alcuni consiglieri a lui ostili, tra i quali Blair e Byrd, che si trovava ancora a Londra, e di sostituirli con uomini di sua fiducia. Il Board of Trade non assecond\u00f2 in pieno le richieste di Spotswood: soltanto due degli uomini da lui proposti ricevettero la carica e l'unico consigliere rimosso, Byrd\u00a0\u2013 che torn\u00f2 in Virginia all'inizio del 1720 \u2013, fu quasi subito reintegrato.\nProprio il 1720 fu l'anno di un cambiamento: non potendosi liberare di loro, dunque, il governatore prov\u00f2 a riappacificarsi con i membri del Consiglio. In questo senso, Byrd, che ora, trovandosi in Virginia, poteva essere pi\u00f9 facilmente controllato, divenne il punto di riferimento di Spotswood. I due si incontrarono al Campidoglio e si risolsero a collaborare. Il 29 aprile 1720, durante la successiva assemblea del Consiglio, il governatore e i consiglieri diedero ufficialit\u00e0 al proposito di lavorare in armonia per il tempo a venire. In questo clima pi\u00f9 disteso, Spotswood ottenne delle concessioni fondiarie nei pressi di Germanna e della frontiera occidentale, per un totale di circa acri, dove cominci\u00f2 a costruire la sua residenza privata. Le terre di Spotswood costituivano il nucleo della contea di Spotsylvania, che fu istituita nel 1720 in suo onore.\nNel frattempo, ebbe termine la costruzione del palazzo del governatore e della Bruton Parish Church, a Williamsburg, opere che Spotswood contribu\u00ec personalmente a progettare. Il palazzo del governatore, in particolare, fu oggetto di critiche per lo sfarzo e i costi eccessivi, ma la sua architettura fu apprezzata, tanto da diventare un modello, nella sua epoca, per tutte le altre residenze di un certo prestigio.\nLa tregua ufficializzata nel 1720, sebbene sinceramente voluta dalle parti, appare come un preludio all'affondo finale nei confronti di Spotswood: durante l'estate dell'anno successivo, Byrd e Blair partirono per l'Inghilterra, per sostenere, di nuovo e con pi\u00f9 forza, le loro ragioni contrarie al governatore.\nUltimi anni di governo.\nMalgrado l'espansione sancita con la Spedizione oltramontana, Spotswood riteneva necessario che la Gran Bretagna si spingesse ulteriormente verso nord ovest, fino ai Grandi Laghi, per avvantaggiarsi strategicamente in vista di una imminente guerra contro i francesi. Aveva gi\u00e0 fatto realizzare una mappa accurata dell'intera zona occidentale del bacino del fiume Mississippi, fino ad allora pressoch\u00e9 sconosciuta ai britannici, affinch\u00e9 servisse a definire un progetto di spedizione verso il lago Erie, dove Spotswood intendeva fondare un insediamento. Nel febbraio del 1720, Spotswood propose di recarsi in missione segreta a Londra per esporre al governo queste idee e, inoltre, illustrare nel dettaglio come fosse possibile e necessario conquistare la Florida, attaccando gli spagnoli a St. Augustine, in modo da impedire alla flotta francese il passaggio dal golfo del Messico alle acque delle Tredici colonie.\nNessuna missione segreta, per\u00f2, ebbe luogo, e cos\u00ec Spotswood si concentr\u00f2, negli ultimi due anni di governo, sulla risoluzione della questione indiana. Al contrario della pirateria\u00a0\u2013 che, dopo la morte di Barbanera, si avvivava verso un rapido declino \u2013, i problemi causati dalla bellicosit\u00e0 degli indiani erano sempre pi\u00f9 preoccupanti. Il primo focolaio si trovava alla frontiera con il Maryland, ed era alimentato dall'ostilit\u00e0 tra le trib\u00f9 locali e quelle della Virginia. Nell'autunno del 1720, alcune trib\u00f9 provenienti dal Maryland attaccarono delle piantagioni nel Northern Neck, al che Spotswood, con il sostegno del governatore del Maryland, convoc\u00f2 un incontro con gli ambasciatori delle cinque trib\u00f9 della Confederazione irochese, che erano in conflitto con gli indiani della Virginia. Durante l'incontro, che avvenne a Williamsburg nell'ottobre del 1721, tre dei cinque ambasciatori morirono, forse avvelenati. Nonostante questo avvenimento, di cui gli irochesi sospettarono gli indiani della Virginia, fu stabilito un accordo che fissava il fiume Potomac come frontiera tra gli indiani della Virginia e gli irochesi: nessun indiano lo avrebbe sorpassato senza autorizzazione britannica.\nIncoraggiato dai risultati ottenuti, Spotswood cominci\u00f2 a organizzare a un incontro generale con le trib\u00f9 irochesi e i loro \"sachem\" (capi supremi), collaborando con i governatori del Maryland, della Pennsylvania e di New York. Entro il giugno del 1722, i tempi furono maturi. Spotswood part\u00ec via nave dalla Virginia, accompagnato da un delegato del Consiglio del governatore e da uno della House of Burgesses, con numerosi doni per gli irochesi da parte degli indiani e del governo della colonia. Fece vela alla volta di New York e da qui, insieme al governatore della Pennsylvania, William Keith, e ad alcuni portavoce del governo di New York, part\u00ec via terra per la citt\u00e0 di Albany, situata sulla sponda del fiume Hudson.\nLa delegazione, che giunse ad Albany il 20 agosto, era la pi\u00f9 rappresentativa che i britannici avessero mai formato nelle Tredici colonie, e il loro impegno dovette colpire gli indiani. In capo a pochi giorni, giunsero capi e guerrieri dei Mohicani, degli Oneida, dei Cayuga, degli Onondaga e dei Seneca \u2013 tutte le nazioni della Confederazione irochese\u00a0\u2013 e poi i Powhatan e altre trib\u00f9 della Virginia. Il 29 agosto ebbe inizio la conferenza e Spotswood tenne il discorso inaugurale, in cui auspic\u00f2 la collaborazione tra britannici e indiani e ribad\u00ec l'estraneit\u00e0 delle trib\u00f9 della Virginia alla morte dei tre ambasciatori irochesi a Williamsburg pochi mesi prima. Offr\u00ec in dono ai capitrib\u00f9 delle collane di perle, a rappresentare la buona volont\u00e0 dei britannici. Poi chiese di confermare ufficialmente l'impegno preso l'anno precedente, ossia di porre fine alle scorribande nel Piedmont e di rispettare i confini naturali dei monti Blue Ridge e del fiume Potomac. La risposta degli indiani richiese circa dieci giorni, poi l'accordo\u00a0\u2013 che era il principale obiettivo di Spotswood\u00a0\u2013 fu ratificato.\nIl 12 settembre fu sciolta la conferenza. Al congedo con i capi indiani, Spotswood fece un gesto di alto valore simbolico: stacc\u00f2 dal bavero della sua giacca una spilla d'oro a forma di ferro di cavallo in miniatura, una di quelle che aveva donato ai suoi compagni della Spedizione oltramontana e che usava indossare come portafortuna, e la regal\u00f2 ai \"sachem\" irochesi, spiegando che avrebbero potuto avvalersene come lasciapassare per recarsi in missione a Williamsburg. Spotswood fece inoltre dono agli indiani, a titolo personale, di stoffe pregiate e attrezzi da lavoro. Poi ripart\u00ec via nave lungo il fiume Hudson, verso il mare.\nRimozione dall'incarico.\nQuando arriv\u00f2 a Williamsburgh, Spotswood apprese che, malgrado l'appoggio popolare di cui godeva, il re aveva deciso di revocargli l'incarico di governatore. Il 25 settembre, mentre Spotswood era di ritorno, avevano raggiunto il Nuovo Mondo, sulla stessa nave, James Blair, dopo un anno di assenza, e il nuovo governatore, Hugh Drysdale, un irlandese. La commissione di Drysdale, datata 3 aprile 1722, era stata letta il 27 settembre.\nI giudizi della storiografia sui motivi che portarono alla rimozione di Spotswood sono discordanti. Lo storico Walter Havighurst individu\u00f2 come causa a monte il carattere di Spotswood, un carattere forte, brusco e talvolta autoritario, uso al costume tipicamente militare dell'obbedienza, che l'aristocrazia virginiana non era n\u00e9 abituata n\u00e9 disposta ad accettare. Durante i dodici anni alla guida della Virginia, infatti, il governatore fin\u00ec per entrare in contrasto con ciascuno dei poteri forti della colonia e con i suoi uomini pi\u00f9 influenti, dai mercanti ai grandi latifondisti. Le cause della sua rimozione, che non sono esplicitate negli atti ufficiali del tempo, vanno ricercate, secondo Havighurst, in questo quadro. Un pretesto plausibile potrebbe essere la controversia sulla costituzione delle corti di \"oyer and terminer\", o quella pi\u00f9 recente sulla nomina dei pastori, ma la politica complessiva adottata da Spotswood fu destinata inevitabilmente al contrasto con il ceto politico virginiano, espressione degli stessi latifondisti e mercanti di cui Spotswood cercava di arginare lo strapotere e l'ingerenza politica, segnatamente nelle persone di James Blair e di William Byrd, che avevano i mezzi, a livello di potere e di influenza, per abbattere un governatore.\nDiscordanti furono anche le valutazioni dei contemporanei. Aspre critiche ad alcuni punti dell'operato di Spotswood si ritrovano negli scritti di James Blair e di William Byrd, dei quali si sono conservate le lettere. Elogi altrettanto forti, invece, sono riscontrabili nelle opere di Robert Beverley (\"The History and Present State of Virginia\"), che fu uno dei primi storici nativi della Virginia, nonch\u00e9 compagno di Spotswood nella Spedizione oltramontana. Un altro alleato politico di Spotswood, Hugh Jones, professore del College di William e Mary, ebbe a scrivere nel 1724, in \"The Present State of Virginia\", che la Virginia si era civilizzata pi\u00f9 nei dodici anni di governo di Spotswood, che nei cent'anni precedenti.\nLa storiografia moderna tende a dare un giudizio generalmente positivo dell'amministrazione di Spotswood, valutando il personaggio come brillante e significativo, una guida forte in un periodo di crescita economica e di sviluppo culturale. Lo storico John Fiske, alla fine dell'Ottocento, descrisse Spotswood come uno dei migliori e pi\u00f9 abili governatori del periodo coloniale britannico in America, lodandolo in particolare per la fondazione dei forni fusori di Germanna e per l'intraprendenza della Spedizione oltramontana. Della stessa opinione fu anche lo storico Virginius Dabney, secondo il quale Spotswood fu il pi\u00f9 illustre tra i governatori della Virginia nel periodo coloniale.\nTra la Virginia e l'Inghilterra.\nConclusasi l'esperienza di governo, Spotswood si trasfer\u00ec nella sua residenza privata lungo il fiume Rappahannock, nei pressi di Germanna, dove si dedic\u00f2 all'amministrazione dei suoi ampi possedimenti e all'attivit\u00e0 metallurgica. Parte della produzione di ghisa e di ferro era esportata in Inghilterra, parte era destinata al mercato locale. Per le attivit\u00e0 di estrazione mineraria e di coltivazione dei campi, Spotswood si avvalse dapprima dei profughi palatini che aveva fatto stabilire a Germanna quasi dieci anni prima, e poi, allo scadere del contratto che li legava a lui, di schiavi provenienti dall'Africa. Le attivit\u00e0 di Spotswood includevano, inoltre, l'allevamento di bestiame, la produzione di rifornimenti navali, di pece, di catrame e di trementina.\nL'essersi procurato grandi appezzamenti di terreno nel corso del mandato di governatore, per\u00f2, gli provoc\u00f2 la circolazione di accuse di accaparramento della terra (in inglese, \"land grabbing\"). Pertanto, intendendo stabilire un accordo vantaggioso con il governo, a Londra, sull'entit\u00e0 delle tasse da pagare e volendo, allo stesso tempo, consolidare i suoi diritti di possesso della terra, nel 1724 Spotswood part\u00ec per l'Inghilterra. Il soggiorno, prolungato da alcune complicazioni, tra cui l'accertamento dell'estensione dei terreni e la quantificazione delle imposte da versare, dur\u00f2 per cinque anni.\nFino ad allora, all'et\u00e0 di quarantotto anni, Spotswood era rimasto celibe, in attesa di poter sposare una donna di elevata condizione sociale. Ora, finalmente nella capitale, poco dopo il suo arrivo, Spotswood spos\u00f2 Anne Butler Brayne, figlia di un \"esquire\" londinese e figlioccia di James Butler, II duca di Ormonde. Ebbero quattro figli, due maschi e due femmine.\nUltimi anni.\nOttenuta una tassazione favorevole, nel febbraio del 1729 Spotswood attravers\u00f2 per la quarta e ultima volta l'Atlantico, con la moglie e i figli. Durante la sua assenza, la produzione metallurgica era decresciuta e alcuni schiavi erano fuggiti, ma ci\u00f2 non aveva intaccato le attivit\u00e0 nel loro complesso, anzi la prolungata attivit\u00e0 delle fornaci ne fece il primo sito stabile di questo tipo in tutto il Nordamerica.\nDa privato cittadino, Spotswood finanzi\u00f2 la costruzione di una chiesa a Germanna e cominci\u00f2 a edificare un'altra residenza privata nella foresta di sua propriet\u00e0, lungo il corso del fiume Rappahannock. I lavori terminarono nel 1732. La struttura, andata poi distrutta negli anni 1750, aveva un parco e un viale di ciliegi, ed era pi\u00f9 grande del palazzo del governatore di Williamsburg. In questo periodo, Spotswood si riappacific\u00f2 con William Byrd, che gli fece fine poco dopo la fine dei lavori e scrisse una descrizione dettagliata della residenza (definita da lui un \u00abcastello incantato\u00bb) e dello stile di vita solitario e misurato del suo proprietario.\nDurante questo periodo, Spotswood acquis\u00ec un'altra propriet\u00e0 nei pressi di Yorktown, chiamata Temple Farm. Pochi decenni pi\u00f9 tardi, la casa, nota come Moore House, dal cognome del genero di Spotswood che la eredit\u00f2, fece da sfondo a un episodio cruciale della rivoluzione americana, quando, nel 1781, il generale Charles Cornwallis firm\u00f2 la definitiva resa britannica.\nDurante gli ultimi anni della sua vita, Spotswood si tenne lontano dalla frenesia della vita politica. Al tempo della visita di Byrd, alcuni ministri, a Londra, gli proposero\u00a0\u2013 come testimonia Byrd\u00a0\u2013 la carica di governatore della Giamaica, senza che Spotswood la accettasse. Rivest\u00ec, invece, una carica pi\u00f9 defilata, ma che gli permise di riprendere alcuni progetti elaborati durante gli anni da governatore: nel 1730 fu nominato mastro generale delle poste delle Tredici colonie e delle Indie occidentali, con un mandato decennale.\nAl tempo, il sistema postale copriva soltanto la fascia costiera estesa dal New England alla Pennsylvania, fino a Filadelfia. La Virginia, tagliata fuori dalle tratte dei corrieri, riceveva la posta ogni quindici giorni. Nel 1732, Spotswood estese il sistema postale fino a Williamsburg, dove la posta prese ad arrivare con cadenza settimanale. Spotswood intraprese anche una collaborazione con il giovane editore Benjamin Franklin, con cui svilupp\u00f2 anche un'amicizia personale, nominandolo, nel 1737, direttore delle poste della sua citt\u00e0, Filadelfia.\nGuerra anglo-spagnola e morte.\nNell'ottobre del 1739, la Gran Bretagna dichiar\u00f2 guerra alla Spagna, a causa dei continui attacchi alla marina mercantile inglese da parte di navi militari spagnole. Il conflitto sarebbe passato alla storia come guerra dell'orecchio di Jenkins, dal nome di un capitano inglese cui fu mozzato un orecchio dagli spagnoli. Spotswood, che non aveva perso interesse per le vicende militari, propose al comando generale di Londra di reclutare personalmente un reggimento di volontari da impiegare in Sudamerica e, ottenuta l'approvazione, fu designato maggior generale e quartiermastro delle truppe di stanza in America, coronando con una promozione la sua carriera militare. Ricevette l'incarico di organizzare e guidare una spedizione militare contro la roccaforte spagnola di Cartagena de Indias, nell'attuale Colombia.\nAll'inizio del maggio successivo, Spotswood si rec\u00f2 ad Annapolis, nel Maryland, dal cui porto era prevista la partenza della spedizione, in attesa dell'arrivo delle sue truppe. Qui, per\u00f2, cadde malato; la morte sopraggiunse rapidamente, il 7 giugno 1740, all'et\u00e0 di sessantaquattro anni. La spedizione a Cartagena fu posticipata di un anno, quando la citt\u00e0 posta sotto un assedio che segn\u00f2 una disfatta per i britannici.\nLa salma di Spotswood fu probabilmente inumata ad Annapolis, ma \u00e8 possibile che sia stata riportata a casa, nella sua propriet\u00e0 di Temple Farm, nei pressi di Yorktown, e sepolta vicino al corso del fiume York. In ogni caso, il ricordo di Spotswood e, in particolare, del suo governo, rimase a lungo vivo a Williamsburg."}
{"id": "5879475", "revid": "767487", "url": "https://it.wikipedia.org/wiki?curid=5879475", "title": "L'albero dei desideri (film 1977)", "text": "L'albero dei desideri (Georgiano: \u10dc\u10d0\u10e2\u10d5\u10e0\u10d8\u10e1 \u10ee\u10d4, Natvris khe; Russo: \u0414\u0440\u0435\u0432\u043e \u0436\u0435\u043b\u0430\u043d\u0438\u044f, Drevo zhelanija) \u00e8 un film sovietico del 1977, diretto dal regista georgiano Tengiz Abuladze. Dopo \"La supplica\" (1967), fu il secondo film della trilogia che aveva inaugurato la maturit\u00e0 artistica del regista (\"Pentimento\", nel 1984, chiuder\u00e0 il trittico).\nTrama.\nIn un villaggio georgiano, alla vigilia della Rivoluzione, ogni giorno ancora si officiano i riti di una vita ancestrale, sorretta, regolata e scandita dai ritmi di una tradizione incontestabile. In questa cornice, tuttavia, si agita una realt\u00e0 pi\u00f9 complessa, quella dei sognatori, degli illusi, dei folli, che rompono, da emarginati, la monolitica identit\u00e0 corale della maggioranza. Cos\u00ec, in angusti spazi, sembra germinare, seppur bandita dal mondo delle cose tangibili, una salvifica illusione di libert\u00e0: potr\u00e0 sopravvivere?"}
{"id": "5879476", "revid": "889336", "url": "https://it.wikipedia.org/wiki?curid=5879476", "title": "Zhang Xiaowen", "text": ""}
{"id": "5879489", "revid": "729019", "url": "https://it.wikipedia.org/wiki?curid=5879489", "title": "Yakovlev Yak-8", "text": "Lo Yakovlev Yak-8 (in caratteri cirillici \u042f\u043a\u043e\u0432\u043b\u0435\u0432 \u042f\u043a-8) fu un aereo multiruolo bimotore, monoplano ad ala bassa, progettato dall'OKB 115 diretto da Aleksandr Sergeevi\u010d Jakovlev, sviluppato in Unione Sovietica nei primi anni quaranta e rimasto allo stadio di prototipo.\nRealizzato come evoluzione del precedente Yak-6 e destinato ai reparti della Voenno-vozdu\u0161nye sily (V-VS), l'aeronautica militare sovietica, nel periodo della seconda guerra mondiale, bench\u00e9 fosse stato giudicato idoneo al servizio non venne mai avviato alla produzione in serie.\nStoria del progetto.\nA seguito del successo riscontrato in ambito operativo dal bimotore Yak-6, entrato in servizio nel 1942, l'OKB 115 decise di avviare lo sviluppo di un modello derivato in grado di migliorare prestazioni e capacit\u00e0 del precedente modello. Il direttore dell'ufficio di progettazione, Aleksandr Jakovlev, affid\u00f2 il compito al progettista capo Oleg Konstantinovi\u010d Antonov, il quale disegn\u00f2 un velivolo che riprendeva l'impostazione dello Yak-6, un bimotore monoplano realizzato con materiali non strategici, struttura lignea ricoperta da tela trattata, ma dalle dimensioni leggermente aumentate, tali da permettere il trasporto di sei e non pi\u00f9 solo quattro passeggeri. Come con lo Yak-6, la motorizzazione prevista era basata su una coppia di motori Kossov M-12, un radiale 5 cilindri raffreddato ad aria derivato dallo Shvetsov M-11 e teoricamente in grado di fornire una potenza pari a 190\u00a0hp; tuttavia i motori, che presentavano ancora problemi di affidabilit\u00e0, non furono mai disponibili e in fase di realizzazione ci si spost\u00f2 anche in questo caso verso i meno potenti M-11. Questi erano contenuti in due gondole poste, come nel precedente modello, sul bordo d'attacco delle due semiali che accoglievano anche le gambe di forza principali del carrello d'atterraggio, dal disegno per\u00f2 aerodinamicamente pi\u00f9 raffinato, cos\u00ec come migliorie erano estese a tutto il velivolo.\nOttenuta l'autorizzazione, venne avviata la costruzione di due prototipi da destinare a prove di valutazione da parte del personale Voenno-vozdu\u0161nye sily (V-VS), il primo dei quali venne portato in volo per la prima volta all'inizio del 1944. Il velivolo spinto dalla coppia di M-11 risultava per\u00f2 sottopotenziato e ci\u00f2 costrinse il personale tecnico ad avviare una serie di modifiche sul secondo prototipo al fine di ridurne ulteriormente la massa complessiva. Il risultato fu che il secondo Yak-8 era di 250 kg pi\u00f9 leggero e, grazie anche alle migliori qualit\u00e0 di volo complessive rispetto allo Yak-6, super\u00f2 i test di accettazione statali al termine delle quali ne fu raccomandato l'avvio alla produzione in serie. Ci\u00f2 nonostante non venne mai emesso alcun ordine di fornitura, probabilmente perch\u00e9 in quel periodo le autorit\u00e0 militari sovietiche avevano gi\u00e0 avviato la transizione verso modelli di costruzione interamente metallica."}
{"id": "5879490", "revid": "767487", "url": "https://it.wikipedia.org/wiki?curid=5879490", "title": "Girlfriends (film 1978)", "text": "Girlfriends \u00e8 un film del 1978 diretto da Claudia Weill.\nNel 2019 \u00e8 stato scelto per la conservazione nel National Film Registry della Biblioteca del Congresso degli Stati Uniti"}
{"id": "5879491", "revid": "599013", "url": "https://it.wikipedia.org/wiki?curid=5879491", "title": "Duan Ju", "text": ""}
{"id": "5879492", "revid": "767487", "url": "https://it.wikipedia.org/wiki?curid=5879492", "title": "Angi Vera", "text": "Angi Vera \u00e8 un film del 1979 diretto da P\u00e1l G\u00e1bor.\nTrama.\nNell'Ungheria del 1948 la giovane infermiera Vera Angi denuncia gli abusi commessi sui pazienti dal primario del suo ospedale. Per questo viene inviata come propagandista in un istituto di rieducazione. Ligia ai dettami del partito, Vera commette l'errore di innamorarsi di Istv\u00e1n Andr\u00e9, un insegnante sposato: una condotta contraria alla moralit\u00e0 richiesta al suo ruolo. Vera \u00e8 costretta a fare pubblica autocritica. Poi tenta di suicidarsi, ma viene salvata."}
{"id": "5879493", "revid": "767487", "url": "https://it.wikipedia.org/wiki?curid=5879493", "title": "Il recinto (film)", "text": "Il recinto (\"A m\u00e9nesgazda\") \u00e8 un film del 1978 diretto da Andr\u00e1s Kov\u00e1cs."}
{"id": "5879496", "revid": "767487", "url": "https://it.wikipedia.org/wiki?curid=5879496", "title": "Fuori stagione", "text": "Fuori stagione \u00e8 un film del 1982 diretto da Luciano Manuzzi.\nRiconoscimenti.\nNel 1982 al film sono stati assegnati due David di Donatello, per il miglior regista esordiente e per il miglior produttore."}
{"id": "5879497", "revid": "767487", "url": "https://it.wikipedia.org/wiki?curid=5879497", "title": "Stephanie Bunte", "text": ""}
{"id": "5879498", "revid": "300067", "url": "https://it.wikipedia.org/wiki?curid=5879498", "title": "Qualificazioni alla Coppa dei Caraibi 2017", "text": "Sono elencate di seguito le date e i risultati per le qualificazioni alla Coppa dei Caraibi 2017.\nFormula.\n25 membri CFU: Nessuna squadra \u00e8 qualificata direttamente. Rimangono 25 squadre per 4 posti disponibili per la fase finale: accede direttamente alla seconda fase, invece e accedono direttamente alla terza fase. Le qualificazioni si dividono in quattro fasi:\nPrima fase.\nGruppo 1.\n e accedono alla seconda fase.\nGruppo 2.\n e accedono alla seconda fase.\nGruppo 3.\n e accedono alla seconda fase.\nGruppo 4.\n e accedono alla seconda fase.\nGruppo 5.\n e accedono alla seconda fase.\nGruppo 6.\n si ritira, e accedono alla seconda fase.\nGruppo 7.\n e accedono alla seconda fase.\nSeconda fase.\nGruppo 1.\n e accedono alla terza fase.\nGruppo 2.\n accede alla terza fase.\nGruppo 3.\n e accedono alla terza fase.\nGruppo 4.\n e accedono alla terza fase.\nGruppo 5.\n e accedono alla terza fase.\nTerza fase.\nGruppo 1.\n accede alla fase finale, accede al girone eliminatorio per il quinto posto.\nGruppo 2.\n accede alla fase finale, accede al girone eliminatorio per il quinto posto.\nGruppo 3.\n accede alla fase finale.\nGruppo 4.\n accede alla fase finale, accede al girone eliminatorio per il quinto posto.\nGirone eliminatorio per il 5\u00ba posto.\n accede al playoff interzona per la CONCACAF Gold Cup 2017.\nStatistiche.\nClassifica marcatori.\n7 reti\n5 reti\n4 reti\n3 reti\n2 reti\n1 rete\nAutoreti"}
{"id": "5879499", "revid": "767487", "url": "https://it.wikipedia.org/wiki?curid=5879499", "title": "Tang Yaodong", "text": ""}
{"id": "5879519", "revid": "767487", "url": "https://it.wikipedia.org/wiki?curid=5879519", "title": "Mitridate di Pergamo", "text": ""}
{"id": "5879521", "revid": "79744091", "url": "https://it.wikipedia.org/wiki?curid=5879521", "title": "Jack Epps", "text": ""}
{"id": "5879522", "revid": "71433", "url": "https://it.wikipedia.org/wiki?curid=5879522", "title": "Arthur Johnson (attore)", "text": ""}
{"id": "5879525", "revid": "228587", "url": "https://it.wikipedia.org/wiki?curid=5879525", "title": "Ginnastica Casellina", "text": ""}
{"id": "5879540", "revid": "287204", "url": "https://it.wikipedia.org/wiki?curid=5879540", "title": "Cirrocumulus castellanus", "text": "Il cirrocumulus castellanus (abbreviazione \"Cc cas\") \u00e8 una delle specie in cui possono presentarsi le nubi del tipo cirrocumulo, presenti a elevate altitudini.\nQueste nubi hanno l'aspetto di torrette arrotondate (da cui la designazione \"castellanus\") che si innalzano da una base comune o da uno strato di nubi.\nLa presenza di Cirrocumulus castellanus \u00e8 un indicatore di instabilit\u00e0 atmosferica ad alta quota. Il cirrocumulus castellanus si forma quando esiste un'instabilit\u00e0 condizionale che d\u00e0 luogo alla condensazione del vapore acqueo alla base della nuvola, con la conseguente liberazione di calore latente; ci\u00f2 provoca la salita convettiva dell'aria che innesca un ulteriore episodio condensativo."}
{"id": "5879553", "revid": "729019", "url": "https://it.wikipedia.org/wiki?curid=5879553", "title": "Bandar bin Sa'ud Al Sa'ud", "text": "Primi anni di vita e formazione.\nIl principe Bandar \u00e8 nato a Riad il 2 gennaio 1926 ed era l'ottavo figlio del futuro re Sa'ud e di Jawariyah bint Madi al-Sudairy. Dopo aver studiato alla Scuola dei principi e in altri istituti della capitale, ha completato gli studi primari nel 1944. Nel 1948, ha conseguito il diploma di scuola superiore. Nel 1952 si \u00e8 laureato in un'universit\u00e0 turca.\nCarriera.\nIl principe Bandar bin Sa'ud \u00e8 tornato in patria nei primi mesi del 1952, dove il padre, al momento principe ereditario, lo ha fatto assumere al Ministero dell'Interno. Pochi anni dopo, nel 1956, lo zio e poi principe ereditario Faysal lo ha nominato consigliere presso il ministero degli interni; incarico che ha mantenuto fino al suo ritiro nel 1981.\nVita personale.\nIl principe era sposato e aveva tre figli.\nMorte e funerale.\nBandar bin Sa'ud \u00e8 morto a Madrid la mattina del 17 marzo 2016 all'et\u00e0 di 90 anni. Le preghiere funebri si sono tenute il 20 marzo nella moschea Imam Turki bin Abd Allah di Riyad e sono state guidate dal Gran Muft\u00ec \u02bfAbd al-\u02bfAz\u012bz b. \u02bfAbd All\u0101h \u0100l al-Shaykh."}
{"id": "5879564", "revid": "1372005", "url": "https://it.wikipedia.org/wiki?curid=5879564", "title": "Kurt Wolff (editore)", "text": "Biografia.\nLa casa editrice da lui fondata a Lipsia nel 1913 dopo un breve sodalizio editoriale con Ernst Rowohlt, che prende il suo nome, fu animatrice su vari fronti della cultura mitteleuropea, e in particolare quella espressionista.\nFin dall'inizio, infatti, Wolff si trova circondato, direttamente o indirettamente, da personaggi che influenzeranno in maniera durevole la cultura tedesca ed europea, tra cui Franz Werfel, Max Brod o Karl Kraus. Ci\u00f2 lo port\u00f2 a essere editore di autori universalmente considerati decisivi: fra i numerosi esempi \u00e8 doverso citare Franz Kafka, Georg Trakl, Robert Walser, Gottfried Benn, Heinrich Mann, Gustav Meyrink e molti altri. Oltre alla casa editrice Kurt Wolff e Ernst Rohwolt, facevano capo a Wolff le seguenti edizioni: Hyperion-Verlag, Verlag der Wei\u00dfen B\u00fccher, Der Neue Geist Verlag, Verlag der Schriften von Karl Kraus (Kurt Wolff), Pantheon Casa Editrice S.A., Florenz. Quest'ultima fu fondata da Wolff nel 1924 come casa editrice artistica internazionale e pubblic\u00f2 libri d'arte dal 1926 al 1930, quando fu liquidata dopo la separazione di Wolff dal suo socio Holroyd Reece.\nNel 1930 Wolff lascia la guida della casa editrice per trasferirsi prima a Nizza, poi in Toscana, e infine approdare, grazie all'aiuto di Varian Fry, nel 1941 a New York, dopo un periodo assai travagliato in cui pat\u00ec anche l'esperienza dei campi d'internamento francesi. In America, sebbene ormai quasi privo di mezzi di sostentamento, riesce grazie all'aiuto di altri espatriati tedeschi a fondare una nuova casa editrice: la Pantheon Books. Tornato in Europa nel 1960, assume l'incarico di consulente per un importante gruppo editoriale statunitense. Nel 1963, durante una visita in Germania in cui aveva fatto tappa all'Archivio di Marbach, considerato un tempio della letteratura tedesca, dopo aver visitato una mostra sull'espressionismo che esponeva molti documenti relativi alla sua attivit\u00e0 giovanile di editore, muore in seguito ad un incidente con un camion per le ferite subite. \u00c8 sepolto a Marbach.\nIl figlio Christian Wolff, \u00e8 considerato uno dei massimi esponenti dell'avant-garde musicale."}
{"id": "5879569", "revid": "287204", "url": "https://it.wikipedia.org/wiki?curid=5879569", "title": "Robert La Tourneaux", "text": "Biografia.\nDebutt\u00f2 a Broadway nel 1967 con il musical \"Illya Darling\" e nel 1969 recit\u00f2 nella produzione Off Broadway del dramma \"The Boys in the Band\", che fu adattato per il grande schermo nel 1970 con il titolo \"Festa per il compleanno del caro amico Harold\", per la regia di William Friedkin. La Tourneaux apparve nel film insieme al resto del cast della produzione teatrale. \nNel 1976 torn\u00f2 a Broadway con \"Il mercante di Venezia\", ma in seguito non riusc\u00ec pi\u00f9 a trovare lavoro come attore e inizi\u00f2 ad apparire nudo in diverse riviste pornografiche gay. Nel 1978 fu protagonista di un one-man show in cui si esibiva nudo al Ramrod Cinema, un cinema che proiettava film porno per omosessuali. In seguito cominci\u00f2 a prostituirsi, attivit\u00e0 che lo port\u00f2 a un arresto per aggressione ai danni di un cliente nel 1983.\nOmosessuale dichiarato, mor\u00ec nel 1986 per complicazioni dovute all'AIDS."}
{"id": "5879570", "revid": "2039709", "url": "https://it.wikipedia.org/wiki?curid=5879570", "title": "Anna Bl\u00e4sse", "text": "Carriera.\nClub.\nAnna Bl\u00e4sse ha iniziato la sua carriera allo Jena nella 2. Frauen-Bundesliga. Nell'agosto 2006 ha vinto la medaglia d'oro Fritz-Walter-Medaille come migliore giovane calciatrice. Nell'estate 2006 si \u00e8 trasferita all'Amburgo, debuttando in Frauen-Bundesliga il 5 ottobre 2006 nella sfida contro il Crailsheim. Dopo una sola stagione all'Amburgo, nell'estate 2007 \u00e8 stata acquistata dal Wolfsburg per la cifra record di euro e firmando un contratto biennale fino al 2009. Con il Wolfsburg ha vinto per due volte la Frauen-Bundesliga, per due volte la Coppa di Germania e per due volte la UEFA Women's Champions League.\nNazionale.\nAnna Bl\u00e4sse ha fatto parte delle rappresentative tedesche giovanili under-19, under-20 ed under-23. In particolare, con la nazionale under-19 tedesca ha vinto il Campionato mondiale di calcio femminile Under-19 2004 e il Campionato europeo di calcio femminile Under-19 2006. Nel corso di entrambe le competizioni ha segnato una rete ed entrambe in partite della fase a gironi.\nNel marzo 2015 ha fatto parte della selezione tedesca per la Algarve Cup 2015, andando a sostituire l'infortunata Melanie Behringer. Il 6 marzo 2015 ha fatto il suo esordio nella partita giocata contro la Cina. Il 24 marzo 2015 \u00e8 stata una delle tre calciatrici escluse dalla lista finale delle convocate dall'allenatrice della nazionale tedesca, Silvia Neid, per il campionato mondiale 2015."}
{"id": "5879571", "revid": "767487", "url": "https://it.wikipedia.org/wiki?curid=5879571", "title": "Licinio Imbrice", "text": "Contemporaneo di Plauto, considerato assieme a lui ed altri autori come grande e irraggiungibile poeta comico. Della sua opera oggi non rimane nulla se non il titolo di una sua palliata, la \"Neera\", tramandato nelle \"Notti Attiche\" di Aulo Gellio."}
{"id": "5879578", "revid": "729019", "url": "https://it.wikipedia.org/wiki?curid=5879578", "title": "Stazione di Poverio", "text": "La stazione di Poverio () \u00e8 una fermata ferroviaria posta sulla linea Trieste-Vienna; serve il centro abitato di Poverio, frazione di Sesana.\nStoria.\nDopo la prima guerra mondiale, con l'annessione della zona al Regno d'Italia, la fermata pass\u00f2 alle Ferrovie dello Stato italiane, assumendo il nome di \"Poverio\".\nDopo la seconda guerra mondiale la fermata pass\u00f2 alla rete jugoslava (J\u017d), venendo ribattezzata \"Povir\", analogamente al centro abitato. Dal 1991 appartiene alla rete slovena (Slovenske \u017eeleznice)."}
{"id": "5879579", "revid": "287204", "url": "https://it.wikipedia.org/wiki?curid=5879579", "title": "Kurt Wolff", "text": ""}
{"id": "5879580", "revid": "729019", "url": "https://it.wikipedia.org/wiki?curid=5879580", "title": "Mezzano Siccomario", "text": "Mezzano Siccomario \u00e8 una frazione del comune di Travac\u00f2 Siccomario posta a sud del centro abitato verso il Po.\nStoria.\nMezzano, che sorgeva assai pi\u00f9 a sud dell'attuale frazione, in una zona dove oggi scorre il Po, era il paese pi\u00f9 importante della zona, da cui trasse nome un ramo dei Beccaria. Essi furono a lungo feudatari di tutta la zona. Mezzano fu annessa da Travac\u00f2 nel 1873."}
{"id": "5879582", "revid": "729795", "url": "https://it.wikipedia.org/wiki?curid=5879582", "title": "III Corpo d'armata (Turchia)", "text": ""}
{"id": "5879594", "revid": "70217", "url": "https://it.wikipedia.org/wiki?curid=5879594", "title": "Giovanni di Tobolsk", "text": ""}
{"id": "5879611", "revid": "547992", "url": "https://it.wikipedia.org/wiki?curid=5879611", "title": "Aldo Scardella", "text": "Il caso colp\u00ec l'opinione pubblica nazionale in quegli anni. Del suo caso si occup\u00f2 anche il giornalista e conduttore televisivo Enzo Tortora, anche lui vittima di un errore giudiziario.\nL'arresto e il suicidio.\nStudente universitario della Facolt\u00e0 di Economia e Commercio di Cagliari, fu arrestato il 29 dicembre 1985, alcuni giorni dopo essere stato interrogato in merito ad un caso di omicidio verificatosi la sera del 23 dicembre precedente nell'esercizio commerciale Bevimarket, supermercato specializzato nella vendita di bibite di propriet\u00e0 di Giovanni Battista Pinna; l'imprenditore era rimasto ucciso all'interno del suo negozio durante le operazioni di chiusura della cassa da alcuni colpi di arma da fuoco esplosi da due o tre rapinatori che, coperti da passamontagna, fuggirono proprio in direzione di una strada che poteva portare nella via dove il ragazzo abitava. Scardella fu indagato poich\u00e9 uno dei passamontagna utilizzati durante la rapina fu trovato in un giardino condominiale nei pressi del palazzo in cui abitava.\nLo studente fu arrestato, su ordine di cattura del p.m. Sergio De Nicola, nonostante l'esito negativo di una perquisizione avvenuta all'alba del 26 dicembre 1985, giorno in cui fu anche sottoposto a interrogatorio. Non serv\u00ec a scagionarlo nemmeno l'esito negativo della perizia sul passamontagna rinvenuto, che non fu in nessun modo associato all'accusato, n\u00e9 la prova del guanto di paraffina. Scardella fu cos\u00ec arrestato poich\u00e9 \"esistono sufficienti indizi di colpevolezza a carico dell'imputato per poter affermare che Aldo Scardella sia colpevole\". In realt\u00e0 a parere del difensore e dei familiari vi erano solo sospetti, non indizi.\nInizialmente rinchiuso nel carcere di Buoncammino di Cagliari, nei giorni successivi fu trasferito in regime di isolamento nel carcere di Oristano; i parenti per dieci giorni furono tenuti all'oscuro della localit\u00e0 nella quale era stato portato il ragazzo e per sette giorni gli fu impedito di nominare un legale. Durante la sua detenzione non ebbe mai la possibilit\u00e0 di incontrare il suo avvocato, Gianfranco Anedda, mentre i familiari poterono incontrarlo per la prima volta dopo quattro mesi, il 10 aprile 1986, quando fu trasferito nuovamente nel carcere della sua citt\u00e0 natale. Durante la sua permanenza all'interno della sua cella d'isolamento gli fu impedito di avere qualsiasi contatto con gli altri detenuti, o anche semplicemente di partecipare alla messa Pasquale del carcere.\nScardella fu trovato morto per impiccagione nella sua cella il 2 luglio 1986, dopo 185 giorni di prigionia, dichiarandosi innocente in un biglietto: \"Vi chiedo perdono, se mi trovo in questa situazione lo devo solo a me stesso, ho deciso di farla finita. Perdonatemi per i guai che ho causato. Muoio innocente.\" I risultati dell'autopsia rivelarono la presenza di metadone nel corpo del defunto, nonostante le cartelle cliniche del carcere non prescrivessero alcuna terapia per lui. Inoltre nel referto autoptico fecero figurare dosaggi e quantit\u00e0 di una terapia metadonica inesistente.\nLa risoluzione del caso.\nAnche su pressione dell'opinione pubblica si continu\u00f2 a lavorare sull'omicidio di Giovanni Battista Pinna fino a giungere alla definitiva risoluzione del caso nel 1996 che port\u00f2 alla definitiva condanna, nel 2002, di Walter Camba e Adriano Peddio, facenti parte della \"banda di Is Mirrionis\" e gi\u00e0 noti alle forze dell'ordine per precedenti penali.\nImpatto sull'opinione pubblica.\nAll'epoca dei fatti, il suicidio del giovane studente cagliaritano cattur\u00f2 l'attenzione dell'opinione pubblica nazionale, in quel periodo particolarmente scottata da diversi errori giudiziari che negli anni ottanta avevano acceso il dibattito in merito ai poteri decisionali del Pubblico ministero.\nAnche il giornalista e conduttore televisivo Enzo Tortora, vittima anch'egli della malagiustizia, si occup\u00f2 del caso e fece la sua prima uscita pubblica dopo la sua definitiva assoluzione il 23 settembre 1986, andando a rendere omaggio alla tomba di Scardella, morto due mesi e mezzo prima e tumulato nel cimitero di San Michele di Cagliari. In quell'occasione disse: \"Capisco profondamente che cosa l'ha spinto a uccidersi. \u00c8 stata la disperazione, il dolore per un'accusa ingiusta\".\nNel corso degli anni \u00e8 stato realizzato un documentario sulla vicenda, intitolato \"185 giorni\" e diretto da Paolo Carboni, e sono stati scritti alcuni libri che hanno ricostruito il caso giudiziario. Da uno di questi libri, \"Fuori dalla gabbia\", \u00e8 stato tratto anche lo spettacolo teatrale \"Oltre le montagne\"; il comune di Cagliari ha intitolato ad Aldo Scardella una piazza nelle adiacenze del luogo dell'omicidio."}
{"id": "5879615", "revid": "1543377", "url": "https://it.wikipedia.org/wiki?curid=5879615", "title": "Jean Dries", "text": "Biografia.\nNato con le rivoluzioni \"fauve\" e cubista, ma libero di ogni legame ideologico con qualsiasi scuola, innamorato dei luoghi dove viveva, ma libero di ogni legame strettamente regionalistico, Jean Dries ha attraversato nel suo studio numerose esperienze plastiche : \"impressionista\" in Argentina (1940-1942), \"fauve\" nell'immediato dopoguerra (\"periodo rosso\" degli anni 1944-1947), pi\u00f9 \"cubista\" negli anni 1950-1960, poi di nuovo \"fauve\" alla fine della sua vita, la sua opera \u00e8 varia, certo, ma sempre autenticamente personale, guidata da due principi fondamentali : restare fedeli alle lezioni della natura \u2013 da l\u00ec il suo rifiuto dell'astrazione, troppo \"cerebrale\" a parer suo \u2013 e diffidare dell'abilit\u00e0, \"Quella terribile abilit\u00e0 che ti viene a forza di guardare, di imparare\".\nLe origini (1905-1925).\nSe Jean Dries \u00e8 nato il 19 ottobre del 1905 in Lorena (a Bar-le-Duc) \u00e8 alle vicissitudini della storia che lo deve. La sua famiglia che era originaria dei dintorni di Colmar, aveva scelto la Francia nel 1871, dopo l\u2019annessione dell\u2019Alsazia alla Germania. Niente predisponeva il giovane Driesbach a diventare un artista, anche se fin da giovanissimo cominci\u00f2 a disegnare, quando nel 1921 un incidente lo immobilizz\u00f2 per otto mesi. Per ingannare la noia, si mise a disegnare, a dipingere e a leggere libri d'arte. Quando si fu ristabilito, fu incoraggiato dal professore di filosofia che gli fece incontrare il pittore Jules Emile Zingg, e dalla citt\u00e0 natale che gli permise di continuare gli studi a Parigi, concedendogli un prestito d'onore. Per\u00f2 non dimentic\u00f2 mai le lezioni della natura, con le foreste dalla luce smorzata che gli piacevano tanto, e la sua breve esperienza nel laboratorio di un maestro vetraio di Bar-le-Duc : i contorni rossi o neri che sottolineeranno pi\u00f9 tardi i suoi motivi ricordano le trafile di piombo delle vetrate.\nLa formazione (1925-1930).\nIl giovane Jean Driesbach entr\u00f2 all'Accademia di Belle Arti di Parigi (nei laboratori dell'incisore Laguillermie, e poi del pittore Lucien Simon). Vi strinse salde amicizie con futuri artisti, futuri medici o ingegneri che presero tutti l'abitudine di chiamarlo Dries... ne fece il suo nome d'arte. \u00c8 l'epoca dei musei e dei primi contatti diretti con gli artisti che conosceva fino allora solo dai libri : C\u00e9zanne, e Courbet, per il secolo XIX, Michelangelo, Tiziano, Veronese, Tintoretto per il Rinascimento italiano, El Greco e Vel\u00e0zquez per il \"secolo d'oro\" spagnolo. \u00c8 anche l'epoca dei primi viaggi verso il sud della Francia o verso Londra dove per caso scopre la pittura olandese in una mostra (Rembrandt, Van Gogh). Ma non \u00e8 facile campare per un giovane artista : anche se riesce a vendere qualche opera agli amici, Dries deve dedicarsi a lavori \"per mangiare\" come diceva egli stesso : ritocchi a incisioni, decorazione di bomboniere, sanguigna \"nel gusto del secolo XVIII\", ecc.\nIl riconoscimento (1930-1940).\nL'inizio degli anni '30 segna il riconoscimento di Jean Dries come pittore : espone nei saloni dal 1928 (Salone degli Indipendenti, Salone d\u2019Autunno), e nel 1929 allestisce la sua prima mostra personale nella scala della Com\u00e9die des Champs Elys\u00e9es (47 dipinti e acquerelli). Nel 1930, lo stato gli compra un \"sottobosco\" : \u00e8 il primo di una lunga serie di acquisti. Nel mese di aprile 1932, in L'arte e gli artisti, lo scrittore Daniel-Rops gli dedica un primo articolo. E nel corso di un memorabile incontro, nel 1936, Vlaminck gli dichiara : \"niente male questa carpa, lei \u00e8 un pittore !\". Cos\u00ec si pu\u00f2 sistemare a Parigi, dove fa venire la sua famiglia, in viale Paul Appel, poi in viale Ernest Reyer, vicino vicino alla \"zona\" dove ritrova gli alberi e i giardini che gradisce cos\u00ec tanto. Quella \u00e8 anche l'epoca dei primi contatti con la Normandia e con Honfleur, dove si sistema nel 1936. Ma gli ci vorr\u00e0 tempo per apprezzare le luci tutte sfumature dell'estuario della Senna. Perch\u00e9 questo normanno di adozione non vuole perdere il contatto con il sole e i cieli luminosi del Sud. Viaggia molto, in direzione della Spagna, del sud della Francia, dell'Italia, delle Alpi e della Svizzera. Ogni estate o quasi compie un viaggio in compagnia dei suoi amici.\nLa maturit\u00e0 (1940-1973).\nJean Dries si sposa alla fine del 1939. Non pu\u00f2 essere mobilitato per ragioni di salute. Lo stato gli propone di organizzare all'universit\u00e0 di Mendoza, in Argentina, la sezione pittura. Malgrado la sua reticenza, - dalle due brevi esperienze di professore di disegno, a Setif nel 1935, e poi a Langrune nel 1939, aveva tratto la conclusione, \"Ho proprio altro da fare\" - accetta e si imbarca il 24 aprile 1940 a Marsiglia. Ma la simpatica accoglienza degli argentini non pu\u00f2 attenuare la sua preoccupazione per la famiglia rimasta in Francia ! Dopo essere sbarcato a Buenos Aires nel mese di giugno 1940, decide, dopo un anno d'insegnamento, e malgrado le proposte dell'universit\u00e0, di raggiungere la Francia nel mese di dicembre del 1941. Dopo una permanenza di qualche mese in Portogallo, eccolo che torna a Parigi, dove si sestema definitivamente al numero 15 del Quai d'Anjou, sull'Isola Saint-Louis, e riprende il suo unico vero mestiere : la pittura. Divide ormai la sua esistenza tra Parigi, la citt\u00e0 che ha scelto e dove si trova il suo studio, e Honfleur a cui \u00e8 sempre pi\u00f9 legato affettivamente. Vi stringe legami forti con numerosi artisti, con i quali fonder\u00e0 la \"Societ\u00e0 degli artisti di Honfleur\" (1949) e anche con amici fedeli, con i quali fonder\u00e0 nel 1956 la \"Societ\u00e0 degli amici del Museo Eug\u00e8ne Boudin\", un museo di cui era dal 1953 conservatore \"interinale\" (lo sar\u00e0 fino alla fine della sua vita nel 1973 !) Era per\u00f2 troppo affezionato alla luce mediterranea per rinunciare ai viaggi, diretti preferibilmente verso il sud dell'Europa, anche se gli spostamenti diventarono pi\u00f9 difficili dopo l'arrivo di un figlio, nel 1949.\nCos\u00ec, dopo aver percorso tutta la Provenza, vi scoprir\u00e0 il paese di Aurel che diventer\u00e0, a partire dal 1965, la sua terza citt\u00e0. Finalmente, alla sera della sua vita, la citt\u00e0 di Parigi, che gli assegna nel 1958 il Gran Premio di Belle Arti per la pittura, e lo stato, che lo innalza nel 1962 alla dignit\u00e0 di cavaliere della L\u00e9gion d\u2019honneur, lo riconoscono come artista e difensore delle arti. Muore il 26 febbraio 1973, in pieno lavoro poich\u00e9 lascia incompiuta un'ultima opera : \"La montagna Sainte Victoire\", un omaggio a uno dei suoi maestri : Paul C\u00e9zanne.\nJean Dries nei musei.\n\u00c0 Paris : \nEn province : \nEt surtout \u00e0 Honfleur, au Mus\u00e9e Eug\u00e8ne-Boudin, qui dispose \u00e0 ce jour de la plus importante collection de Dries.\n\u00c0 l'\u00e9tranger :\nnel museo Eug\u00e8ne Boudin della citt\u00e0 di Honfleur"}
{"id": "5879633", "revid": "1423072", "url": "https://it.wikipedia.org/wiki?curid=5879633", "title": "Mont\u00f9 Berchielli", "text": "Mont\u00f9 Berchielli \u00e8 una frazione del comune di Colli Verdi, in provincia di Pavia. Si trova su un colle a nordovest del capoluogo Pometo.\nStoria.\nMont\u00f9 ospit\u00f2 nel medioevo un castello piacentino, e per questo motivo concessa da Federico Barbarossa alla pi\u00f9 fedele e ghibellina citt\u00e0 di Pavia. Pass\u00f2 ai Savoia nel 1743.\nGi\u00e0 comune autonomo, fu sciolto dal fascismo nel 1939 e il suo territorio scorporato a favore dei comuni di Pometo (a cui and\u00f2 il centro storico medievale), Montalto Pavese (localit\u00e0 C\u00e0 del Fosso) e Rocca de' Giorgi (localit\u00e0 Vallorsa).\nSuccessivamente nel 1947, a seguito della ricostituzione dei comuni di Ruino e Canevino (soppressi nel 1936 per costituire Pometo), l'abitato and\u00f2 a far parte del primo.\nA partire dal 2019, con la fusione dei comuni di Ruino, Canevino e Valverde, Mont\u00f9 Berchielli fa parte del nuovo comune di Colli Verdi."}
{"id": "5879634", "revid": "108531010", "url": "https://it.wikipedia.org/wiki?curid=5879634", "title": "Backhaul", "text": "Nel campo delle telecomunicazioni, una rete di backhaul (in inglese letteralmente \"carico di ritorno\") o rete di ritorno \u00e8 la porzione di una rete gerarchica che comprende i collegamenti intermedi tra la rete centrale (o nucleo o dorsale) e le piccole sottoreti ai \"margini\" della stessa rete gerarchica.\nUna rete di ritorno pu\u00f2 essere costituita da un collegamento tra computer o altri apparecchi incaricati di far circolare informazioni.\nLe reti di ritorno collegano reti di dati, reti di telefonia cellulare e altri tipi di reti di comunicazione, oltre a essere usate per interconnettere le reti tra loro utilizzando diversi tipi di tecnologie con e senza fili.\nNei contratti relativi a tali reti, il \"backhaul\" \u00e8 l'obbligazione di trasportare pacchetti da e verso quella rete globale. Una definizione commerciale non tecnica di \"backhaul\" \u00e8 il fornitore commerciale all'ingrosso di banda che offre al dettagliante garanzie di qualit\u00e0 di servizio (QDS). Appare molto spesso in questo significato nella letteratura commerciale delle telecomunicazioni, dove la connessione di ritorno non \u00e8 definita tecnicamente, ma da chi la fa funzionare e la gestisce, e si prende la responsabilit\u00e0 giuridica del collegamento o \"tempo di attivit\u00e0\" (\"uptime\") alla rete Internet o 3G/4G.\nSia nella definizione tecnica che commerciale, la rete di ritorno generalmente si riferisce al lato della rete che comunica con l'Internet globale, pagato a tariffe commerciali all'ingrosso per l'accesso a o presso uno scambio ethernet o un'altra localit\u00e0 di accesso alla rete centrale. A volte esistono reti di miglio intermedio fra la LAN del cliente e quegli scambi. Questa pu\u00f2 essere una connessione locale WAN o WLAN, ad esempio la Network New Hampshire e la Maine Fiber Company gestiscono reti pubbliche tariffate come rete alternativa di ritorno per incoraggiare i vettori locali e nazionali a raggiungere aree con la banda larga e il telefono cellulare, che altrimenti non servirebbero. Queste reti servono le reti al dettaglio, che a loro volta collegano gli edifici e addebitano i clienti direttamente.\nI telefoni cellulari che comunicano con una singola torre cellulare costituiscono una sottorete locale: la connessione tra la torre cellulare e il resto del mondo comincia con collegamento di ritorno al nucleo della rete del fornitore di servizi Internet (\"Internet service provider\", ISP) attraverso un punto di presenza). Il termine \"backhaul\" o rete di ritorno pu\u00f2 essere usato per descrivere l'intera parte cablata di una rete, sebbene alcune reti abbiano reti di ritorno senza fili invece che cablate, in tutto o in parte, ad esempio che usano bande a microonde e topologie di rete a maglie senza fili e di rete al margine che possano impiegare un canale senza fili ad alta capacit\u00e0 per portare pacchetti ai collegamenti a microonde o in fibra.\nUna societ\u00e0 telefonica \u00e8 molto spesso un ISP che fornisce il ritorno, sebbene per le reti accademiche di R&amp;E, o per le grandi reti commerciali o municipali, \u00e8 sempre pi\u00f9 comune collegarsi a una rete pubblica di ritorno a banda larga. Vedi i piani nazionali per la banda larga da tutto il mondo, molti di quali erano motivati dal bisogno percepito di rompere il monopolio dei fornitori commerciali consolidati. Il piano statunitense ad esempio specifica che tutte le istituzioni essenziali della comunit\u00e0 dovrebbero essere collegate dalla fibra ottica prima del 2020."}
{"id": "5879664", "revid": "767487", "url": "https://it.wikipedia.org/wiki?curid=5879664", "title": "Il mio grosso grasso matrimonio greco 2", "text": "Il mio grosso grasso matrimonio greco 2 (\"My Big Fat Greek Wedding 2\") \u00e8 un film del 2016, sequel di \"Il mio grosso grasso matrimonio greco\" del 2002.\nTrama.\nLa vita di Toula Portokalos Miller (Nia Vardalos) \u00e8 un disastro. La sua agenzia di viaggi \u00e8 fallita a causa della recessione, cos\u00ec come la lavanderia di famiglia; l'unica attivit\u00e0 ancora aperta \u00e8 il ristorante fondato da suo padre, Gus (Michael Constantine). Suo marito Ian (John Corbett) \u00e8 ora preside della scuola frequentata dalla loro figlia Paris (Elena Kampouris) che nel frattempo si sta preparando per il college. Paris \u00e8 sempre pi\u00f9 mortificata dal soffocante affetto della sua famiglia e ci\u00f2 la spinge a far domanda per dei college lontani da casa. Ian e Toula fanno fatica a mandare avanti il loro matrimonio perch\u00e9 Toula cerca sempre di \"aggiustare\" tutto quello che va storto in casa, finendo col trascurare il marito.\nNel frattempo, Gus \u00e8 sempre pi\u00f9 convinto di essere un diretto discendente di Alessandro Magno e consulta un sito online per averne la conferma. Mentre cerca informazioni nei documenti di famiglia, scopre che il suo certificato di matrimonio non \u00e8 mai stato firmato dal prete che ha sposato lui e Maria (Lainie Kazan) cinquant'anni prima. Rimane poi frustrato quando scopre che il suo attuale prete non pu\u00f2 semplicemente firmare quel documento ma deve di nuovo sposare \"ufficialmente\" la coppia. Maria ride all'idea di doversi sposare di nuovo dopo cinquant'anni di vita insieme ma accetta a patto che Gus le faccia la proposta in modo serio. Gus si rifiuta e Maria lo manda a dormire sul divano. Tuttavia, quando \u00e8 costretto ad andare all'ospedale e Maria si rifiuta di accompagnarlo, le chiede pubblicamente di sposarlo e lei accetta.\nMaria vuole le nozze che ha sempre sognato ma non ha mai potuto avere. Decide quindi di assumere una wedding planner, che per\u00f2 si dimette quando scopre che le scelte della famiglia sono troppo lontane dai suoi gusti. L'intera famiglia, inclusi i genitori di Ian, Rodney e Harriet (Bruce Gray e Fiona Reid), e il collega di Angelo, Patrick, cerca quindi di organizzare le nozze. Nick e Toula capiscono che Patrick \u00e8 anche il compagno di Angelo e gli danno il benvenuto in famiglia. Una delle sorprese per il giorno del matrimonio \u00e8 l'arrivo del fratello di Gus, Panos (Mark Margolis), arrivato dalla Grecia per assistere alla cerimonia. Avendo bevuto troppo ouzo durante il tragitto, Gus, Panos e Taki (Gerry Mendicino) non riescono a rimanere seri una volta arrivati in chiesa. Vedendo il marito in quelle condizioni, Maria se ne va infuriata, pensando che Gus non stia prendendo il matrimonio in modo serio. Panos le confida che Gus ha bisogno di lei e Maria alla fine decide di procedere con le nozze.\nParis \u00e8 stata accettata dalla Northwestern University di Chicago e dalla New York University di New York. In un primo momento, quando capisce quanto sua madre tenga davvero a lei, decide di rimanere a Chicago, ma poi la sua bisnonna (Bess Meisler) le fa capire che in realt\u00e0 vuole andare a New York. Paris chiede a Bennet (Alex Wolff), un ragazzo della sua scuola che ha sempre guardato da lontano, di andare al ballo insieme a lei, scoprendo in seguito che anche lui proviene da una pazza famiglia greca. Poich\u00e9 il ballo \u00e8 lo stesso giorno del matrimonio, decide di non partecipare alla cerimonia nunziale, ma di raggiungere la famiglia durante il banchetto. Ian e Toula guardano Gus e Maria pronunciare i loro voti, mentre Paris e Bennet ballano un lento scambiandosi il loro primo bacio. Durante il banchetto, Gus riceve una lettera, apparentemente inviata dal sito degli antenati, che conferma la sua idea, dichiarandolo discendente diretto di Alessandro Magno. Tuttavia Toula rivela a Ian di aver scritto lei la lettera per rendere felice suo padre. Il film finisce con la famiglia che accompagna Paris a New York, pronta per iniziare una nuova avventura al college.\nDistribuzione.\nIl primo trailer \u00e8 stato distribuito l'11 novembre 2015. L'uscita del film nelle sale cinematografiche nordamericane \u00e8 avvenuta il 25 marzo 2016, in Italia il 24 marzo 2016."}
{"id": "5879676", "revid": "38120", "url": "https://it.wikipedia.org/wiki?curid=5879676", "title": "Classifica perpetua della I. liga", "text": "La classifica perpetua (o classifica \"all-time\") \u00e8 una speciale classifica che raggruppa i risultati complessivi di tutte le squadre che hanno disputato almeno una stagione nella I. liga. La classifica \u00e8 aggiornata alla stagione 1992-1993."}
{"id": "5879678", "revid": "1272592", "url": "https://it.wikipedia.org/wiki?curid=5879678", "title": "FTSE AIM Italia", "text": "FTSE AIM Italia (dal 25 ottobre 2021 FTSE Italia Growth) \u00e8 un indice della Borsa di Milano. Dal 1\u00ba marzo 2012 \u00e8 il paniere dell'AIM Italia - Mercato alternativo del capitale, composto delle piccole e medie imprese italiane ad alto potenziale di crescita, che ha accorpato i mercati AIM Italia e MAC. FTSE AIM Italia \u00e8 revisionato nei mesi di marzo, giugno, settembre, dicembre. \nSociet\u00e0 del segmento.\nFanno parte dell'indice FTSE AIM Italia le seguenti 129 societ\u00e0:"}
{"id": "5879679", "revid": "1233442", "url": "https://it.wikipedia.org/wiki?curid=5879679", "title": "Mercato alternativo dei capitali", "text": ""}
{"id": "5879681", "revid": "775504", "url": "https://it.wikipedia.org/wiki?curid=5879681", "title": "Top Gear China", "text": "Top Gear China \u00e8 stato un programma televisivo cinese che tratta come argomento principale le automobili, in onda dal 23 aprile 2011al 21 gennaio 2015. La serie \u00e8 stata presentata da Cheng Lei, Richie Jen, Tian Liang e The Stig."}
{"id": "5879694", "revid": "767487", "url": "https://it.wikipedia.org/wiki?curid=5879694", "title": "Il segno della bestia", "text": "Il segno della bestia (\"Pedon merkki\") \u00e8 un film del 1981 diretto da Jaakko Pakkasvirta."}
{"id": "5879695", "revid": "287204", "url": "https://it.wikipedia.org/wiki?curid=5879695", "title": "Yilmaz Guney", "text": ""}
{"id": "5879697", "revid": "767487", "url": "https://it.wikipedia.org/wiki?curid=5879697", "title": "Giocare d'azzardo", "text": "Giocare d'azzardo \u00e8 un film del 1982 diretto da Cinzia TH Torrini.\nTrama.\nIn un disperato bisogno di cambiare, Anna, una casalinga quarantenne, si d\u00e0 al gioco d'azzardo. Sfortunata, dopo aver dato fondo ai suoi soldi, si impossessa dei risparmi della figlia, giunge ad impegnare l'auto per giocare su di un numero del lotto che non esce mai. Un giorno il numero esce: o forse \u00e8 solo un sogno di Anna."}
{"id": "5879700", "revid": "767487", "url": "https://it.wikipedia.org/wiki?curid=5879700", "title": "Chi mi aiuta?", "text": "Chi mi aiuta? \u00e8 un film italiano del 1984 diretto da Valerio Zecca."}
{"id": "5879701", "revid": "8596", "url": "https://it.wikipedia.org/wiki?curid=5879701", "title": "Chi mi aiuta...?", "text": ""}
{"id": "5879702", "revid": "767487", "url": "https://it.wikipedia.org/wiki?curid=5879702", "title": "Rebus (film 1989)", "text": "Rebus \u00e8 un film del 1989 diretto da Massimo Guglielmi.\nIl film \u00e8 tratto dall'omonima storia breve \"Rebus\" di Antonio Tabucchi; lo scrittore ha partecipato alla scrittura della sceneggiatura."}
{"id": "5879703", "revid": "767487", "url": "https://it.wikipedia.org/wiki?curid=5879703", "title": "Una notte, un sogno", "text": "Una notte, un sogno \u00e8 un film del 1988 diretto da Massimo Manuelli.\nTrama.\nDelusa dal marito e dagli amici, una signora della Torino bene si avventura da sola nella citt\u00e0 addormenta. Uno sconosciuto dopo averla salvata da un incontro pericoloso, le apre le porte dell'imprevisto."}
{"id": "5879704", "revid": "767487", "url": "https://it.wikipedia.org/wiki?curid=5879704", "title": "Corsa di primavera", "text": "Corsa di primavera \u00e8 un film italiano del 1989 diretto da Giacomo Campiotti."}
{"id": "5879705", "revid": "767487", "url": "https://it.wikipedia.org/wiki?curid=5879705", "title": "Blue Dolphin - L'avventura continua", "text": "Blue Dolphin - L'avventura continua \u00e8 un film del 1990 diretto da Giorgio Moser. Ultimo film dell'attrice Paola Borboni.\nTrama.\nLa figlia di un bislacco archeologo sta per finire la scuola e sogna la vacanza con pap\u00e0. La vacanza salta e lei si immagina un avventuroso viaggio in terre sconosciute."}
{"id": "5879706", "revid": "8596", "url": "https://it.wikipedia.org/wiki?curid=5879706", "title": "Blue dolphin - l'avventura continua", "text": ""}
{"id": "5879727", "revid": "121406854", "url": "https://it.wikipedia.org/wiki?curid=5879727", "title": "UGC 5497", "text": "UGC 5497 \u00e8 una galassia situata nella costellazione dell'Orsa Maggiore alla distanza di circa 12 milioni di anni luce dalla Terra. \u00c8 un componente del gruppo di M81, un gruppo di galassie vicino al nostro Gruppo Locale.\n\u00c8 una galassia del tipo galassia nana compatta blu (BCD galaxy) data la presenza di una alta percentuale di stelle giovani blu calde.\nL'esistenza di queste galassie ha un ruolo importante nell'ambito del modello cosmologico Lambda-CDM che prevede esistenza e comportamento della materia oscura. Proprio per questo si ipotizza che esista un numero molto maggiore di galassie nane satelliti di grandi galassie rispetto a quante fino ad ora scoperte."}
{"id": "5879735", "revid": "47767", "url": "https://it.wikipedia.org/wiki?curid=5879735", "title": "Ragnaros", "text": ""}
{"id": "5879736", "revid": "1543377", "url": "https://it.wikipedia.org/wiki?curid=5879736", "title": "Dublin International Film Festival", "text": "Il Dublin International Film Festival (DIFF) \u00e8 una manifestazione cinematografica fondata nel 2003 e ripresa quattro anni dopo, nel 2007, dal critico Michael Dwyer, e dal produttore David McLoughlin, con lo scopo di promuovere il cinema irlandese e mondiale.\nStoria.\nSi svolge ogni anno a febbraio e coinvolge, oltre ai cinema, vari luoghi di cultura della capitale irlandese. L'evento comprende inoltre un impianto di schermi in tutta la citt\u00e0 di Dublino per celebrarne il patrimonio cinematografico. I film vengono proiettati nel luogo in cui sono stati girati.\nNel 2007 il festival introduce l'\"Audience Award\", assegnato ad un film scelto dal pubblico, e il \"Premio Volta\", che prende nome dal primo cinema di Dublino, il Volta Picture Theatre, istituito dall'autore James Joyce nel 1905; tale premio \u00e8 un riconoscimento alla carriera, per celebrare le personalit\u00e0 che hanno dato un contributo significativo al mondo del cinema. I \"Critics 'Awards\" (Premi della Critica) sono stati presentati nel 2009, mentre il \"Michael Dwyer Discovery Award\"' \u00e8 stato creato nel 2010 dopo la sua morte per onorare gli irlandesi che lavorano in ambiente cinematografico.\nMa \u00e8 nel 2008 che si verifica un mutamento significativo, per via dei cambiamenti nella produzione esecutiva, affidata e Gr\u00e1inne Humphreys che ha sostituito Michael Dwyer come Direttore del Festival, e Joanne O'Hagan che ha assunto il ruolo, gi\u00e0 detenuto da Rory Concannon, di amministratore delegato. Michael Dwyer assume invece la carica di Presidente del Consiglio del Film Festival Internazionale di Dublino dopo le dimissioni David McLoughlin. Nello stesso anno viene registrata la vendita di oltre 38.000 biglietti.\nQuesto festival, nonostante la scarsa fama, vanta ogni anno personalit\u00e0 molto note del panorama cinematografico mondiale: nel 2013 e 2014 ha avuto come ospiti Paolo Sorrentino, Colin Firth, Daniel Day Lewis, Glenn Close, Mark Whalberg, Richard Dreyfuss, il regista Terry Gilliam e molti altri. Nel 2013 dedica una galleria fotografica al compositore italiano Ennio Morricone.\nNel 2016 lo sponsor d'origine Jameson viene sostituito dopo 13 anni da Audi.\nCollegamenti esterni.\nSito ufficiale: http://www.diff.ie/"}
{"id": "5879747", "revid": "767487", "url": "https://it.wikipedia.org/wiki?curid=5879747", "title": "Il nemico di fuoco", "text": "Il nemico di fuoco (\"The Flame Barrier\" a.k.a. \"Beyond the Flame Barrier\") \u00e8 un film di fantascienza statunitense del 1958 diretto da Paul Landres.\nTrama.\nUn satellite sperimentale precipita nello Yucat\u00e1n. Una spedizione scientifica statunitense viene inviata sul posto. Qui vi rinviene una forma di vita aliena gelatinosa che uccide gli esseri umani inglobandoli e genera una cortina di fuoco attorno a s\u00e9 capace di distruggere interi villaggi.\nCritica.\nFantafilm scrive che il film, pur \"diretto e recitato con discreta professionalit\u00e0\", \"traballa, tuttavia, su alcune incoerenze della sceneggiatura.\""}
{"id": "5879750", "revid": "400694", "url": "https://it.wikipedia.org/wiki?curid=5879750", "title": "Beyond the Flame Barrier", "text": ""}
{"id": "5879751", "revid": "400694", "url": "https://it.wikipedia.org/wiki?curid=5879751", "title": "The Flame Barrier", "text": ""}
{"id": "5879752", "revid": "123167576", "url": "https://it.wikipedia.org/wiki?curid=5879752", "title": "Cattedrale presbiteriana di Rio de Janeiro", "text": "La cattedrale presbiteriana di Rio de Janeiro (in portoghese: \"Catedral Presbiteriana do Rio de Janeiro\") \u00e8 un edificio di culto situato a Rio de Janeiro e sede di una storica congregazione della chiesa presbiteriana del Brasile. L'edificio \u00e8 stato la prima chiesa presbiteriana costruita in Brasile.\nStoria.\nAshbel Green Simonton fond\u00f2 la chiesa presbiteriana il 12 gennaio 1862, utilizzando in seguito avari luoghi prima di acquisire nel dicembre 1870 il terreno su cui poi fede edificare il tempio. Il 29 marzo 1874 la chiesa fu inaugurata, la prima presbiteriana in Brasile.\nNegli anni 1897-1925 il reverendo \u00c1lvaro Reis fu il pastore della cattedrale e la sua influenza \u00e8 oggi ricordata dall'intitolazione di una piazza di Rio de Janeiro e dal nome di una scuola media.\nNell'agosto 1926 il reverendo Matthias Gomes de Santos pianific\u00f2 di costruire un nuovo edificio ed incaric\u00f2 l'architetto Ascanio Viana di ridisegnare la cattedrale in uno stile neogotico. I lavori si conclusero dopo circa 14 anni.\nNel tempo la cattedrale \u00e8 stata ristrutturata pi\u00f9 volte, l'ultima nel 2002.\nIl 12 gennaio 2012 la chiesa ha celebrato l'anniversario dei 150 anni di fondazione."}
{"id": "5879753", "revid": "767487", "url": "https://it.wikipedia.org/wiki?curid=5879753", "title": "Fermana Calcio 1984-1985", "text": "Questa pagina raccoglie le informazioni riguardanti la Fermana Calcio nelle competizioni ufficiali della stagione 1984-1985."}
{"id": "5879754", "revid": "79751665", "url": "https://it.wikipedia.org/wiki?curid=5879754", "title": "Fiorenzo II", "text": ""}
{"id": "5879757", "revid": "767487", "url": "https://it.wikipedia.org/wiki?curid=5879757", "title": "Perle per porci", "text": "Perle per porci \u00e8 un album di cover di Giorgio Canali &amp; Rossofuoco, pubblicato nel 2016."}
{"id": "5879758", "revid": "1444345", "url": "https://it.wikipedia.org/wiki?curid=5879758", "title": "Barbara Barbara, We Face a Shining Future", "text": "Barbara Barbara, We Face a Shining Future \u00e8 il nono album in studio del gruppo musicale britannico Underworld, pubblicato il 18 marzo 2016."}
{"id": "5879761", "revid": "44876", "url": "https://it.wikipedia.org/wiki?curid=5879761", "title": "Associazione Sportiva Fidelis Andria 1984-1985", "text": "Questa voce raccoglie le informazioni riguardanti l'Associazione Sportiva Fidelis Andria nelle competizioni ufficiali della stagione 1984-1985."}
{"id": "5879763", "revid": "1305772", "url": "https://it.wikipedia.org/wiki?curid=5879763", "title": "The Black", "text": "The Black \u00e8 il quarto album in studio del gruppo musicale britannico Asking Alexandria, pubblicato il 25 marzo 2016 dalla Sumerian Records.\nDescrizione.\nSi tratta dell'unica pubblicazione del gruppo incisa con il cantante Denis Stoff, il quale \u00e8 stato subito coinvolto nel processo di scrittura dal chitarrista Ben Bruce, che ha spiegato la differenza tra lavorare con Stoff stesso e con il precedente frontman Danny Worsnop: \nPromozione.\nAncor prima dell'annuncio dell'album, il 27 maggio 2015 gli Asking Alexandria hanno presentato il singolo \"I Won't Give In\", rivelando Stoff come nuovo cantante nello stesso giorno; un video musicale \u00e8 stato in seguito diffuso il 23 settembre dello stesso anno e mostra una selezione di filmati tratti dalla tourn\u00e9e tenuta dal gruppo tra la primavera e l'estate. Il 25 settembre \u00e8 stata la volta di un secondo singolo, \"Undivided\", distribuito digitalmente.\nNel mese di dicembre 2015 il gruppo ha annunciato il titolo dell'album e le relative copertina e data di uscita, quest'ultima fissata al marzo dell'anno seguente. In anticipazione alla sua pubblicazione sono stati resi disponibili su YouTube i video per l'omonimo \"The Black\" e \"Let It Sleep\", rispettivamente il 1\u00ba febbraio e il 4 marzo 2016, oltre all'audio della versione \"Rock Mix\" di \"Here I Am\", diffusa il 12 marzo; \"Here I Am\" \u00e8 stato in seguito pubblicato come terzo singolo del disco, oltre ad aver ricevuto un video musicale il 25 maggio."}
{"id": "5879766", "revid": "2016868", "url": "https://it.wikipedia.org/wiki?curid=5879766", "title": "Beautiful Lies (album)", "text": "Beautiful Lies \u00e8 il terzo album in studio della cantante britannica Birdy, pubblicato il 25 marzo 2016 dalla Atlantic Records."}
{"id": "5879767", "revid": "110157", "url": "https://it.wikipedia.org/wiki?curid=5879767", "title": "Volleyball Thailand League 2015-2016 (pallavolo femminile)", "text": "La Volleyball Thailand League 2015-2016 si \u00e8 svolta dal 10 ottobre 2015 al 13 marzo 2016: al torneo hanno partecipato otto squadre di club thailandesi e la vittoria finale \u00e8 andata per la seconda volta consecutiva al Bangkok Glass Volleyball Club.\nRegolamento.\nFormula.\nLe squadre hanno disputato un girone all'italiana, con gare di andata e ritorno, per un totale di quattordici giornate.\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:"}
{"id": "5879768", "revid": "1444345", "url": "https://it.wikipedia.org/wiki?curid=5879768", "title": "Wild Horses (Birdy)", "text": "Wild Horses \u00e8 un singolo della cantante britannica Birdy, pubblicato l'11 marzo 2016 come secondo estratto dal terzo album in studio \"Beautiful Lies\".\nDescrizione.\nLa canzone \u00e8 stata scritta da Jasmine Van Den Bogaerde e John McDaid."}
{"id": "5879769", "revid": "599013", "url": "https://it.wikipedia.org/wiki?curid=5879769", "title": "Samuel Bastien", "text": "Carriera.\nClub.\nAnderlecht.\nHa debuttato nella Pro League con l'Anderlecht nella stagione 2014-2015. Nella stessa stagione mette a referto anche una presenza in Coppa del Belgio. \nCon i biancomalva vanta, inoltre, 13 presenze e un gol nella UEFA Youth League e un secondo posto al Torneo di Viareggio.\nAvellino.\nIl 31 agosto 2015 \u00e8 passato in prestito con diritto di riscatto all'. Debutta con gli irpini il 12 settembre in occasione della gara casalinga contro il subentrando a Mariano Arini. Mette a segno la sua prima rete tra i professionisti il 16 ottobre, in occasione del pareggio casalingo dei lupi contro il Brescia in cui firma il gol del definitivo 3-3. Si ripete anche il 27 dicembre al Manuzzi di Cesena in cui segna il gol del momentaneo pareggio biancoverde contro i bianconeri. A fine stagione totalizzer\u00e0 31 presenze in campionato impreziosite dalle sue prime 2 reti in carriera tra i professionisti. Durante il suo periodo in biancoverde, senza saperlo, gioca con un suo cugino: Benjamin Mokulu.\nChievo Verona.\nIl 25 agosto il Chievo ufficializza il suo tesseramento a titolo definitivo. Il 23 dicembre fa il suo esordio in Serie A nella partita persa per 3-1 allo Stadio Olimpico contro la , subentrando al quattordicesimo minuto della ripresa a Valter Birsa. L'11 gennaio 2017 fa anche il suo debutto in Coppa Italia giocando tutta la partita in occasione della sconfitta di misura, valevole per gli ottavi di finale, rimediata al Franchi contro la Fiorentina. Il 30 aprile sigla il suo primo gol in Italia, nella vittoria per 2-1 contro il Genoa.\nNella seconda stagione va a segno alla quarta giornata, il 17 settembre 2017, nel pareggio per 1-1 contro l'Atalanta.\nStandard Liegi.\nIl 13 giugno 2018 torna allo Standard Liegi.\nNazionale.\nIl 23 marzo 2016 ha debuttato nella partita dell'Under 21 belga vinta per 0-2 contro i pari et\u00e0 della Moldavia a Chi\u0219in\u0103u, valida per le qualificazioni agli Europei Under-21 del 2017.\nNel settembre 2021 opta per rappresentare la , nazionale delle sue origini, con cui esordisce il 7 ottobre dello stesso anno in occasione del successo per 2-0 contro il .\nStatistiche.\nPresenze e reti nei club.\n\"Statistiche aggiornate al 29 ottobre 2019.\""}
{"id": "5879772", "revid": "46291", "url": "https://it.wikipedia.org/wiki?curid=5879772", "title": "Coelia", "text": "Coelia \u00e8 un genere di piante della famiglia delle Orchidacee, diffuso in Messico, in America centrale e nei Caraibi.\nDescrizione.\nIl genere comprende specie sia terrestri che epifite, caratterizzate da grossi pseudobulbi ovoidali di colore verde oliva brillante, da cui si originano sino a 5 foglie apicali, lanceolate, ed una infiorescenza racemosa densa, formata da numerosi piccoli fiori carnosi, intensamente profumati..\nTassonomia.\nIl genere comprende le seguenti specie:"}
{"id": "5879774", "revid": "1632387", "url": "https://it.wikipedia.org/wiki?curid=5879774", "title": "XI (Metal Church)", "text": "XI \u00e8 l'undicesimo album in studio del gruppo heavy metal statunitense Metal Church, pubblicato nel 2016."}
{"id": "5879775", "revid": "1543377", "url": "https://it.wikipedia.org/wiki?curid=5879775", "title": "Camille Abily", "text": "Carriera.\nClub.\nCamille Abily si appassiona al gioco del calcio fin da giovanissima, decidendo nel 1990, all'et\u00e0 di 8 anni, di tesserarsi con il Jeanne d'Arc Bruz, continuando nel FC Bruz, club istituito nel 1994 dalla fusione del Jeanne D'Arc e dell'Union Sportive Bruz, fino all'estate 1999 quando si trasferisce al Le Rheu, societ\u00e0 entrambe situate a qualche chilometro da Rennes.\nDopo una stagione lascia il Le Rheu per lo Stade Briochin con il quale debutta in Division 1 F\u00e9minine, massimo livello del campionato nazionale, il 17 settembre 2000, nell'incontro con il dove segna anche la sua prima rete in campionato. Con la squadra di Saint-Brieuc rimane solo una stagione, terminata al nono posto in classifica con conseguente ultimo posto utile per la salvezza, congedandosi con un tabellino personale di 4 reti siglate su 20 presenze in D1.\nDurante il calciomercato estivo 2001 decide di trasferirsi al La Roche vicecampione di Francia. Anche qui rimane una sola stagione, contribuendo a una agevole salvezza grazie al settimo posto in D1 grazie anche alle 3 reti su 21 incontri disputati.\nNell'estate 2002 viene accettata dal Centre national de formation et d'entra\u00eenement de Clairefontaine (CNFE), il centro gestito dalla federazione calcistica della Francia che le da l'opportunit\u00e0 di approfondire la sua preparazione tecnica. In quel periodo il centro selezionava una rosa di sue iscritte in una squadra impegnata nel campionato di Division 1 e al termine della stagione Abily condivide con le compagne del CNFE il quinto posto campionato, congedandosi con un tabellino personale di 5 reti siglate su 17 presenze.\nAbily si trasferisce al Montpellier dalla stagione 2003-2004, societ\u00e0 con la quale inizia ad ottenere i primi importanti risultati sportivi. Gi\u00e0 al suo primo anno conquista il primo titolo di Campione di Francia, trofeo che bissa la stagione successiva affiancandolo al Challenge de France f\u00e9minin 2005-2006, e grazie a questi risultati ha l'occasione per debuttare in un torneo UEFA per club, l'allora UEFA Women's Cup. La prima esperienza europea si ferma alla seconda fase a gironi dell'edizione 2004-2005, chiudendo a zero punti e all'ultimo posto nel girone 3, mentre alla seconda la squadra, rivelatasi pi\u00f9 competitiva, riesce ad accedere alle semifinali, vittoriose all'andata per 1-0 ma eliminate dalle tedesche del 1.FFC Francoforte solo per la regola dei gol in trasferta grazie al ritorno vinto per 3-2.\nEsauriti i termini contrattuali, durante il calciomercato estivo 2006 trova un accordo con l'Olympique Lione per la stagione entrante, club con il quale si laurea campionessa di Francia fin dal primo campionato, ripetendosi in Division 1 F\u00e9minine 2007-2008 e conquista la Coppa di Francia 2008 battendo in finale il Paris Saint-Germain 3-0. Grazie alle sue prestazioni nell'OL nel 2007 viene premiata anche come migliore giocatrice della D1 della stagione appena conclusa. Come con la precedente squadra riesce a raggiungere le semifinali della UEFA Women's Cup 2007-2008 ripetendo le modalit\u00e0 dell'eliminazione patita con il Montpellier dovuto al risultato casalingo di 1-1 all'andata e dello 0-0 al ritorno con le svedesi dell'Ume\u00e5 IK.\nAbily rimane con l'Olympique Lione fino al febbraio 2009, quando decide di cogliere, non senza amarezze, l'occasione offertale dal Los Angeles Sol per trasferirsi negli Stati Uniti d'America e giocare in Women's Professional Soccer (WPS), campionato professionistico appena istituito. Debutta il 29 marzo di quell'anno, siglando ancora una volta una rete alla sua prima apparizione in una nuova squadra, quella che all'87\u00ba fissa sul definitivo 2-0 il risultato sulle avversarie del Washington Freedom. Abily, chiamata in Francia per la preparazione al campionato europeo di Finlandia 2009, \u00e8 costretta a saltare la finale del campionato, persa dalla sua squadra per 1-0 contro lo Sky Blue FC.\nGrazie al periodo di sospensione delle attivit\u00e0 in WPS, il 2 ottobre 2009 il Paris Saint-Germain annuncia di aver trovato un accordo con il Los Angeles Sol per la cessione, con la formula del prestito fino all'inizio del campionato statunitense, di Camille Abily per giocare la prima parte della stagione di Division 1 F\u00e9minine 2009-2010, dove ritrova l'amica e compagna dei tempi dell'Olympique Lione Sonia Bompastor. Nel frattempo, il 9 gennaio 2010, l'FC Gold Pride annuncia di aver formalizzato il suo trasferimento dal Los Angeles Sol e dove dal marzo di quell'anno si unisce alla sua nuova squadra scaduti i termini del contratto con il PSG.\nSchierata nel nuovo ruolo di difensore centrale, Abily nei 18 incontri disputati \u00e8 autrice di sei assist decisivi e una personale rete e, contrariamente a quanto accaduto l'anno precedente, gioca la finale del 26 settembre 2010 con cui al Pioneer Stadium di Hayward, California, l'FC Gold Pride si impone per 4-0 sulle avversarie del Philadelphia Independence.\nA campionato finito decide di lasciare definitivamente gli Stati Uniti per fare ritorno in Francia; gi\u00e0 il 28 agosto, prima della conclusione ufficiale della stagione 2010 della Women's Professional Soccer, il presidente dell'Olympique Lione Jean-Michel Aulas annuncia il suo ritorno nella squadra, trasferimento confermato ufficialmente dal Gold Pride il giorno successivo alla finale di campionato.\nLa decisione di tornare alla societ\u00e0 di Lione si rivela azzeccata; Abily, che fa la sua comparsa sui campi da gioco con la maglia dell'OL dall'ottobre 2010, riesce a conquistare il suo terzo titolo di campionessa di Francia al termine della stagione 2010-2011 e per la prima volta, sia per lei che per la societ\u00e0, la UEFA Women's Champions League, vincendo per 2-0 la finale dell'edizione 2010-2011 sulle tedesche del Turbine Potsdam e venendo in quell'occasione eletta migliore atleta in campo della partita.\nLa stagione 2011-2012 rester\u00e0 la pi\u00f9 significativa nella sua carriera, coronata da un \"treble\" misto ed inedito nel campionato francese femminile: campionato, coppa e Champions League. Il primo titolo conquistato \u00e8 la Coppa di Francia, dove in finale supera il Montpellier 2-1. Segue la seconda vittoria di UWCL, dove nella finale dell'edizione 2011-2012 vinta sulle tedesche del 1. FFC Francoforte sigla anche la rete del definitivo 2-0 con un pallonetto da 25 metri accortasi che il portiere avversario era eccessivamente avanzato rispetto alla porta, bissando il riconoscimento dell'edizione precedente di migliore giocatrice della finale per la seconda volta. Al termine del torneo grazie alle 9 reti siglate, condivide inoltre il titolo di capocannoniere con la compagna di squadra Eug\u00e9nie Le Sommer. A finire termina il combattuto campionato di D1 al primo posto, assicurato dopo aver battuto le contendenti del FCF Juvisy per 3-0 alla penultima partita della stagione.\nDurante la stagione 2012-2013, dopo aver realizzato una tripletta alla quarta giornata di campionato, nell'incontro dove l'OL si impone con un netto 13-0 sul Vendenheim, Abily diventa la terza giocatrice nella storia della squadra a superare, dopo la connazionale Sandrine Br\u00e9tigny e la svedese Lotta Schelin, le 100 reti realizzate complessivamente tra le competizioni nazionali e internazionali. Al termine del campionato condivide con le compagne il \"double\" tra D1 e Coppa di Francia, risultato ottenuto nuovamente nelle due successive stagioni, diventando al termine della 2014-2015, grazie ai dieci campionati e alle otto Coppe di Francia, la giocatrice pi\u00f9 titolata nelle competizioni nazionali.\nLa superiorit\u00e0 dell'Olympique Lione \u00e8 confermata anche al termine della stagione 2015-2016 con un nuovo \"treble\" misto, con la vittoria in Division 1, in Coppa di Francia, grazie alla vittoria per 2-1 in finale sul Montpellier, e in Champions League, dove al termine della stagione 2015-2016 il 26 maggio 2016, al Mapei Stadium - Citt\u00e0 del Tricolore di Reggio nell'Emilia, riescono a superare solo ai tiri di rigore le tedesche del Wolfsburg dopo che i tempi regolamentari si erano chiusi con una rete per parte.\nAl termine della stagione 2017-2018 ha annunciato il suo ritiro dal calcio giocato.\nNazionale.\nAbily viene convocata dalla Federazione calcistica della Francia (\"F\u00e9d\u00e9ration Fran\u00e7aise de Football\" - FFF) per indossare la maglia della nazionale Under-18, formazione che partecipava alle fasi di qualificazione all'edizione 2001 del campionato europeo di categoria, l'ultima riservata a squadre femminili le cui atlete non dovevano superare i 18 anni d'et\u00e0 (dall'anno successivo il tetto massimo venne portato a 19 anni). Dopo il debutto assoluto del 20 marzo 2001, nella amichevole vinta 3-0 sulle pari et\u00e0 della Svizzera, Abily scende in campo per la prima volta nel torneo UEFA il successivo 9 aprile, nella partita pareggiata fuori casa per 3-3 con le avversarie della Spagna e valida per il terzo turno di qualificazione.\nQuello stesso anno Abily viene inserita dalla selezionatrice \u00c9lisabeth Loisel nella rosa della nazionale maggiore che il 26 settembre ha in programma un'amichevole con la nazionale olandese allo Sportpark Bentincksdijk di Hoogeveen, incontro nel quale la Francia si impone sulle avversarie per 3-1. Partita in quell'occasione come riserva, Abily fa il suo breve debutto sostituendo al 90' Elodie Woock.\nL'anno successivo Bruno Bini, al quale era affidata la formazione Under-19 iscritta all'Europeo di Svezia 2002, la inserisce in rosa per la fase finale. Abily viene impiegata come titolare in tutti i cinque incontri giocati dalla Francia, arrivando alla finale del 12 maggio 2002 dove, allo stadio Olympia di Helsingborg, viene superata dalla Germania per 3-1 che conquista cos\u00ec il suo terzo titolo.\nDopo la parentesi del 2001 con la nazionale maggiore, dove scende in campo per 3 minuti anche nella partita del 28 ottobre, 2-0 sull'Ucraina, valida per le qualificazioni al campionato mondiale degli Stati Uniti 2003, deve attendere tre anni per scendere nuovamente in campo con la maglia della nazionale maggiore. Loisel la impiega il 3 ottobre 2004, nell'incontro valido per le qualificazioni all'Europeo di Inghilterra 2005, dove la Francia si impone 5-1 in casa della Polonia.\nDal 2005 viene convocata con regolarit\u00e0, inserita nella rosa delle giocatrici che partecipano all'Algarve Cup 2005 che vede la Francia conquistare il terzo posto superando per 3-2 la Svezia. Loisel la chiama anche per la fase finale di Inghilterra 2005, giocando due dei tre incontri disputati nel gruppo B prima dell'eliminazione.\nCon Loisel alla guida tecnica della nazionale, oltre ad una serie di amichevoli, gioca tutte le quattro partite di Algarve Cup 2006, quarto posto, e quattro incontri validi per le qualificazioni al Mondiale di Cina 2007 prima del suo avvicendamento con Bruno Bini avvenuto all'inizio del 2007 causa il mancato accesso al mondiale. Bini conferma la fiducia ad Abily inserendola in rosa per l'Algarve Cup 2007, ancora quarto posto per la Francia, e negli anni successivi fino al 2013, quando viene sostituito da Philippe Berger\u00f4o.\nBini la impiega regolarmente nelle qualificazioni e fasi finali degli europei di Finlandia 2009 e Svezia 2013, in entrambe le edizioni eliminate ai quarti di finale, e del mondiale di Germania 2011, il secondo disputato dalle \"Blues\", dove ottiene il miglior risultato ottenuto dalla nazionale femminile francese, il quarto posto, battute dalla Svezia 2-1 al Rhein-Neckar-Arena di Sinsheim. Nell'europeo di Finlandia 2009 Abily risulta la migliore marcatrice delle \"Blues\" segnando il rigore con cui al 18' riporta sulla parit\u00e0 l'incontro con l'Islanda, partita poi terminata 3-1 per le francesi, e la rete con la quale al 16' fissa sull'1-1 l'incontro con la Norvegia, fondamentale per il passaggio del turno. Gioca tutte le quattro partite disputate anche nel successivo europeo di Svezia 2013 non riuscendo in questa occasione ad andare a rete. Bini la impiega in tutti i sei incontri del mondiale di Germania 2011, dove Abily segna al 66' la terza delle quattro reti con cui la Francia supera 4-0 il Canada e sbaglia il primo dei rigori dei quarti di finale con l'Inghilterra senza che comunque questa comprometta poi il passaggio al turno successivo.\nCon Bini in panchina la Francia sceglie di partecipare alla Cyprus Cup; Abily, impegnata nella sua nuova avventura statunitense, non viene chiamata per l'edizione edizione 2009, mentre \u00e8 inserita in rosa per quella del 2011, dove con due reti \u00e8 la seconda migliore marcatrice delle \"Blues\" dietro Marie-Laure Delie, quattro reti e titolo di capocannoniere, ma \u00e8 nell'edizione 2012 che con la maglia della sua nazionale conquista il primo titolo internazionale, superando in finale le avversarie del Canada per 2-0.\nBini la seleziona anche per rappresentare la Francia al torneo di calcio femminile delle Olimpiadi di Londra 2012, prima volta assoluta per la federazione francese, dove, superata in semifinale dal Giappone, disputa la finale per il terzo posto con il Canada che riscattano il risultato in Cyprus Cup vincendo l'incontro 1-0. In quell'occasione Abily gioca tutti i sei incontri disputati dalla sua nazionale senza marcare alcuna rete.\nCome i suoi predecessori, Bergeroo convoca regolarmente Abily, inserendola in rosa per le qualificazioni, dove impiegata in otto occasioni contribuisce con quattro reti al primo posto in classifica, con dieci vittorie su dieci incontri, del gruppo 7, e la fase finale del Mondiale di Canada 2015. Gioca tutte le cinque partite disputate dalla Francia al mondiale fino all'eliminazione ai quarti di finale, superata dalla Germania ai rigori dopo che i tempi supplementari erano terminati sull'1-1; in quell'occasione Abily, seconda rigorista per le \"Blues\", riesce a battere Nadine Angerer.\nNel frattempo Bergeroo la inserisce in rosa per l'edizione 2014 della Cyprus Cup, torneo che porta a due i trofei conquistati dalla Francia e da Abily con la nazionale del suo paese. Nel torneo scende in campo in tutti i quattro incontri giocati dalle \"Blues\", i tre che la portano al primo posto dell'iniziale fase a gironi e la finale dove il 12 marzo 2014 le avversarie dell'Inghilterra vengono battute 2-0 con reti di Ga\u00ebtane Thiney al 6\u00ba e della stessa Abily al 18\u00ba.\nAnche per l'edizione 2015 dell'Algarve Cup, dove gioca tutte le quattro partite disputate, le prime tre che la portano al primo posto del gruppo C e la finale persa 2-0 con gli Stati Uniti. In quell'occasione il 6 marzo 2015 Abily sigla al 6\u00ba la rete del parziale 2-0 sulla Danimarca, incontro poi terminato 4-1 per le francesi.\nNel 2016 la Francia viene chiamata a partecipare alla prima edizione della SheBelieves Cup, torneo a invito che si svolge negli Stati Uniti d'America. Bergeroo inserisce Abily in rosa, impiegandola in tutte le tre partite del torneo che si conclude con il quarto posto per la selezione francese.\nAvendone accesso grazie ai risultati di Canada 2015, il tecnico francese la seleziona anche per il torneo di calcio femminile delle Olimpiadi di Rio 2016. La nazionale francese, supera la fase a gironi ma viene eliminata dal Canada ai quarti di finale. Abily scende in campo in tutte le quattro partite disputate e il 3 agosto 2016, all'Arena Corinthians di San Paolo, sigla al 42\u00ba la rete del parziale 3-0 sulla Colombia, incontro poi terminato 4-0.\nIl nuovo commissario tecnico Olivier Echouafni, che rileva Berger\u00f4o dal settembre 2016, continua ad avvalersi della sua esperienza impiegandola in diversi incontri amichevoli di preparazione all'Europeo dei Paesi Bassi 2017 e all'edizione 2017 della SheBelieves Cup, torneo che riesce a vincere alla sua seconda partecipazione. Durante il torneo Abily segna due reti, migliore marcatrice assoluta dell'edizione, nella partita dove la Francia supera gli Stati Uniti per 3-0. Echouafni la inserisce anche nella rosa definitiva della squadra annunciata il 30 maggio 2017, dopve scende in campo in tutti i quattro incontri disputati dalla sua nazionale, i tre della fase a gironi dove nel gruppo C si qualifica classificandosi al secondo posto dietro all' e l'ultimo, il 30 luglio 2017, nei quarti di finale dove viene eliminata dall'. Con il nuovo cambio di panchina della nazionale, affidata a Corinne Diacre, al febbraio 2018 non risulta ancora alcuna presenza con la maglia delle \"Bleues\".\nStatistiche.\nPresenze e reti nei club.\n\"Statistiche aggiornate al 29 luglio 2018\"."}
{"id": "5879779", "revid": "305330", "url": "https://it.wikipedia.org/wiki?curid=5879779", "title": "Dirty White Boy (Foreigner)", "text": "Dirty White Boy \u00e8 una canzone dei Foreigner scritta da Lou Gramm e Mick Jones. \u00c8 stata estratta come primo singolo dal terzo album della band, \"Head Games\" nel 1979. \nLa versione ridotta utilizzata per il singolo omette il caratteristico grido di Lou Gramm alla fine del brano. Mick Jones ha rivelato che il testo fa riferimento a Elvis Presley. Il singolo ha raggiunto il 12\u00ba posto della Billboard Hot 100 negli Stati Uniti. \nIl brano appare nella colonna sonora del videogioco \"Grand Theft Auto V\" del 2013, dove viene trasmessa dalla fittizia stazione radio Los Santos Rock Radio."}
{"id": "5879782", "revid": "6923", "url": "https://it.wikipedia.org/wiki?curid=5879782", "title": "Mind of Mine", "text": "Mind of Mine \u00e8 il primo album in studio del cantante britannico Zayn, pubblicato il 25 marzo 2016 dalla RCA Records.\nSi tratta del primo lavoro solista del cantante dopo aver abbandonato gli One Direction nel 2015."}
{"id": "5879784", "revid": "305330", "url": "https://it.wikipedia.org/wiki?curid=5879784", "title": "Head Games (singolo)", "text": "Head Games \u00e8 una canzone dei Foreigner estratta come secondo singolo dall'eponimo album \"Head Games\" nel 1978.\nLa canzone \u00e8 stata scritta da Lou Gramm e Mick Jones ed \u00e8 stata distribuita come singolo principalmente negli Stati Uniti, mentre nel resto del mondo \u00e8 stata pubblicata \"Love on the Telephone\". Il singolo ha raggiunto il 14\u00ba posto della Billboard Hot 100."}
{"id": "5879785", "revid": "1442080", "url": "https://it.wikipedia.org/wiki?curid=5879785", "title": "Pomponiano", "text": "Attivo nello stesso periodo di Quinto Novio e Lucio Pomponio \u00e8 annoverato tra coloro che si adoperarono nel trasformare l'atellana in un vero e proprio genere letterario. Citato raramente in opere di altri autori dei suoi lavori non ci resta nulla."}
{"id": "5879788", "revid": "305330", "url": "https://it.wikipedia.org/wiki?curid=5879788", "title": "Love on the Telephone", "text": "Love on the Telephone \u00e8 il terzo singolo estratto dall'album \"Head Games\" dei Foreigner nel 1979. \nLa canzone \u00e8 stata scritta da Lou Gramm e Mick Jones ed \u00e8 stata pubblicata come singolo solamente in Europa. Ha raggiunto il 34\u00ba posto in classifica nei Paesi Bassi.\nIl lato B del disco, \"Women\", \u00e8 stato scelto come singolo successivo per il mercato statunitense."}
{"id": "5879800", "revid": "21880", "url": "https://it.wikipedia.org/wiki?curid=5879800", "title": "Coeliinae", "text": ""}
{"id": "5879801", "revid": "339392", "url": "https://it.wikipedia.org/wiki?curid=5879801", "title": "Pulmino", "text": ""}
{"id": "5879802", "revid": "547034", "url": "https://it.wikipedia.org/wiki?curid=5879802", "title": "Robin Ellis", "text": "Sul piccolo schermo, ha lavorato in una sessantina di differenti produzioni, a partire dalla fine degli anni sessanta Tra i suoi ruoli principali, figurano quello di Ross Poldark nella serie televisiva \"Poldark\" (1975-1977) e quello di Henry Capstick nella serie televisiva \"Capstick's Law\" (1989).\n\u00c8 fratello del regista Peter Ellis (1948-2006) e dell'attore Jack Ellis.\nBiografia.\nVita privata.\nVive con la moglie Meredith D Wheeler tra Londra e il nord della Francia."}
{"id": "5879804", "revid": "305330", "url": "https://it.wikipedia.org/wiki?curid=5879804", "title": "Women (Foreigner)", "text": "Women \u00e8 il quarto e ultimo singolo estratto dall'album \"Head Games\" dei Foreigner nel 1980. \nLa canzone \u00e8 stata scritta da Mick Jones ed \u00e8 stata pubblicata come singolo solamente in Giappone e negli Stati Uniti. Ha raggiunto il 41\u00ba posto della Billboard Hot 100.\nUna breve cover del brano \u00e8 stata realizzata dai Great White per il loro album \"Recover\", in cui \u00e8 stata inserita all'interno di un medley denominato \"Bitches and Other Women\" comprendente anche \"Bitch\" e \"It's Only Rock 'n Roll\" dei \"Rolling Stones\"."}
{"id": "5879809", "revid": "767487", "url": "https://it.wikipedia.org/wiki?curid=5879809", "title": "Marion Brown", "text": "Biografia.\nNato ad Atlanta, si \u00e8 trasferito a New York nei primi anni '60. Proprio negli anni '60 e '70 ha fatto attivamente parte della scena jazz d'avanguardia newyorkese, collaborando con artisti come John Coltrane, Archie Shepp, John Tchicai e Harold Budd. Nel 1966 ha pubblicato il suo primo album da leader, \"Three for Shepp\" (Impulse! Records).\nEra anche un etnomusicologo.\n\u00c8 morto in Florida nel 2010 all'et\u00e0 di 79 anni."}
{"id": "5879814", "revid": "767487", "url": "https://it.wikipedia.org/wiki?curid=5879814", "title": "John Tchicai", "text": "Nel corso della sua carriera ha collaborato, tra gli altri, con John Coltrane (\"Ascension\"), Albert Ayler (\"New York Eye and Ear Control\"), New York Art Quartet e New York Contemporary Five."}
{"id": "5879823", "revid": "767487", "url": "https://it.wikipedia.org/wiki?curid=5879823", "title": "Alta Idrettsforening 2009", "text": "Questa voce raccoglie le informazioni riguardanti l'Alta Idrettsforening nelle competizioni ufficiali della stagione 2009.\nStagione.\nIn vista della nuova stagione, l'Alta ha scelto Aasmund Bj\u00f8rkan come allenatore. La squadra ha chiuso al 6\u00ba posto in classifica, mentre l'avventura nel Norgesmesterskapet 2009 \u00e8 terminata al quarto turno, con l'eliminazione per mano del Molde. I calciatori pi\u00f9 utilizzati in stagione sono stati i fratelli Thomas e Vegard Braaten che hanno disputato tutte le 30 partite di campionato. Vegard Braaten \u00e8 stato anche il miglior marcatore a quota 18 reti.\nMaglie e sponsor.\nLo sponsor tecnico per la stagione 2009 \u00e8 stato Umbro. La divisa casalinga era composta da una maglietta gialla con inserti blu, con pantaloncini e calzettoni blu. Quella da trasferta prevedeva invece un completo totalmente blu con rifiniture gialle."}
{"id": "5879835", "revid": "287204", "url": "https://it.wikipedia.org/wiki?curid=5879835", "title": "Szabo", "text": ""}
{"id": "5879836", "revid": "76963", "url": "https://it.wikipedia.org/wiki?curid=5879836", "title": "Mario Vietri", "text": ""}
{"id": "5879848", "revid": "767487", "url": "https://it.wikipedia.org/wiki?curid=5879848", "title": "Stop! (album Sam Brown)", "text": "Stop! \u00e8 il primo album in studio della cantautrice inglese Sam Brown, pubblicato nel 1988."}
{"id": "5879858", "revid": "729019", "url": "https://it.wikipedia.org/wiki?curid=5879858", "title": "Stazione di Bruxelles Schuman", "text": "Bruxelles-Schuman (in francese) o Brussel-Schuman (in olandese) \u00e8 una stazione ferroviaria situata nel centro di Bruxelles (Belgio) e sopra la stazione di Schuman della metropolitana di Bruxelles.\nLa stazione serve il cosiddetto Quartiere Europeo di Bruxelles.\nStoria.\nLa stazione fu inaugurata il 17 dicembre 1969 per permettere l'interscambio tra la ferrovia Bruxelles-Namur e la stazione della nuova pre-metropolitana, in vista dello sviluppo del Quartiere Europeo.\nNel 2016 la stazione \u00e8 oggetto di importanti restauri ed innovazioni, per incrementarne la capacit\u00e0 con due nuovi binari, che collegheranno tramite un tunnel la vecchia stazione di Schaerbeek-Josaphat (e di smistamento) sulla linea 26, al fine di offrire un collegamento diretto verso Anversa, Lovanio e la stazione di Bruxelles-aeroporto. Con questo terzo collegamento, la struttura diventer\u00e0 una delle pi\u00f9 grandi stazioni di Bruxelles, con un nuovo tetto di vetro che permetter\u00e0 l'ingresso nella stazione di pi\u00f9 luce durante il giorno.\nTraffico.\nLa stazione \u00e8 situata nel centro del Quartiere Europeo di Bruxelles, essendo adiacente al Palazzo Berlaymont (sede della Commissione Europea), il Palazzo Justus Lipsius (Consiglio dell'Unione Europea) e numerosi altri uffici dell'Unione europea.\nLa stazione prende il nome dalla omonima rotatoria nelle vicinanze, intitolata alo statista Robert Schuman, uno dei padri fondatori dell'Unione europea.\nLa stazione si trova sulla trafficata Rue de la Loi/Wetstraat e vicino al Parco del CInquantenario.\nLa stazione ferroviaria \u00e8 sopraelevata, anche se la parte nord-est \u00e8 \"sotterranea\" poich\u00e9 collegata con una galleria che attraversa una collina.\nLa biglietteria \u00e8 situata vicino alla stazione della metropolitana; ad una delle estremit\u00e0 dei marciapiedi della stazione ferroviaria, una scalinata conduce direttamente fino alla stazione di Maelbeek/Maalbeek della metropolitana.\nTrasporto pubblico.\nI treni che viaggiano tra la stazione di Bruxelles Sud e Namur o Lussemburgo si fermano in questa stazione.\nIl codice utilizzato da NMBS/SNCB per la stazione \u00e8 FBSM.\nIl nuovo tunnel Schuman-Josaphat realizzato tra Bruxelles-Schuman e la stazione di Meiser avrebbe dovuto essere aperto nel dicembre 2015, ma a causa di ritardi nei lavori l'inaugurazione \u00e8 stata posticipata all'aprile 2016.\nServizi.\nLa stazione dispone di:"}
{"id": "5879860", "revid": "110157", "url": "https://it.wikipedia.org/wiki?curid=5879860", "title": "Stop! (singolo Sam Brown)", "text": "Stop! \u00e8 un singolo della cantautrice inglese Sam Brown, pubblicato nel 1988 ed estratto dall'album omonimo.\nCover.\nNel 1999, l'allora sedicenne cantante polacca Edyta G\u00f3rniak ha cantato \"Stop!\" in un programma televisivo e ha inserito la sua versione nell'album dal vivo \"Live '99\".\nNel 2004 una cover del brano \u00e8 stata realizzata dalla cantante britannica Jamelia per la colonna sonora del film \"Che pasticcio, Bridget Jones!\".\nHanno interpretato la canzone, tra gli altri, anche la norvegese Ane Brun (dall'album \"Duets\" del 2005) e lo statunitense Joe Bonamassa (dall'album \"The Ballad of John Henry\" del 2009)."}
{"id": "5879869", "revid": "287204", "url": "https://it.wikipedia.org/wiki?curid=5879869", "title": "American Hockey League 1955-1956", "text": "La stagione 1955-1956 \u00e8 stata la 20\u00aa edizione della American Hockey League, la pi\u00f9 importante lega minore nordamericana di hockey su ghiaccio. Si gioc\u00f2 la terza edizione dell'AHL All-Star Game il 10 gennaio 1956 fra i campioni in carica dei Pittsburgh Hornets e gli AHL All-Stars, sfida conclusa in parit\u00e0 col punteggio di 4-4. La stagione vide al via sei formazioni e al termine dei playoff i Providence Reds conquistarono la loro quarta Calder Cup sconfiggendo i Cleveland Barons 4-0.\nStagione regolare.\nClassifica.\nLegenda:\nNote:\nStatistiche.\nClassifica marcatori\nClassifica portieri\nPremi AHL.\nAHL All-Star Team.\nFirst All-Star Team\nSecond All-Star Team"}
{"id": "5879870", "revid": "827882", "url": "https://it.wikipedia.org/wiki?curid=5879870", "title": "Grammy Award al miglior album di un musical teatrale", "text": "Il Grammy Award al miglior album di un musical teatrale \u00e8 stato assegnato ogni anno a partire dal 1959. \nNegli anni la qualifica del candidato \u00e8 stata rivolta ai principali artisti, ai compositori o ai produttori. Dal 2012 la descrizione del premio afferma: \"Premio per il principale interprete (o interpreti) e il produttore (o produttori) di almeno il 51% della durata della musica dell'album. Il paroliere (o parolieri) e compositore (o compositori) di nuovi brani sono eleggibili per il Premio se hanno scritto e/o composto almeno il 51% della durata della musica dell'album.\" Quindi questi ultimi non sono eleggibili quando l'album contiene per la maggior parte materiale precedentemente pubblicato (revival, jukebox musical, citazioni). Inoltre, sebbene non presente tra le candidature, dal 2001 \u00e8 riconosciuto un Grammy agli ingegneri musicali dell'album vincente. \nL'anno indice l'anno in cui \u00e8 avvenuta la premiazione dei Grammy Awards, destinati a lavori dell'anno precedente. Dal 2008, l'anno di candidatura inizia il 1 ottobre e finisce il 30 settembre dell'anno successivo. I premi sono assegnati a febbraio.\nModifiche al nome.\nIl premio ha avuto diverse ma lievi modifiche al nome:\nVincitori.\nIn seguito sono elencati i vincitori del premio, divisi per decennio. I nomi che seguono il \"punto e virgola\" indicano i produttori, i nomi che seguono il secondo \"punto e virgola\" dopo il 2001 indicano gli ingegneri del suono:"}
{"id": "5879872", "revid": "767487", "url": "https://it.wikipedia.org/wiki?curid=5879872", "title": "The Browns", "text": "I The Browns sono stati un trio vocale country-folk statunitense originario dell'Arkansas e attivo dal 1955 al 1967. \nIl gruppo era composto da Jim Ed Brown (1934-2015) e dalle sue due sorelle Maxine Brown e Bonnie Brown.\nDiscografia.\nAlbum.\nLista parziale.\nSingoli.\nLista parziale."}
{"id": "5879874", "revid": "348618", "url": "https://it.wikipedia.org/wiki?curid=5879874", "title": "Korda", "text": "Korda \u00e8 un cognome che pu\u00f2 riferirsi a:"}
{"id": "5879886", "revid": "1543377", "url": "https://it.wikipedia.org/wiki?curid=5879886", "title": "RD-180", "text": "L'RD-180 (\u0420\u0414-180, \u0420\u0430\u043a\u0435\u0442\u043d\u044b\u0439 \u0414\u0432\u0438\u0433\u0430\u0442\u0435\u043b\u044c-180, motore a razzo -180) \u00e8 un motore a razzo progettato e costruito in Russia dalla NPO Energomash. Caratterizzato da una configurazione con doppia camera di combustione e doppio ugello di scarico, \u00e8 alimentato da una miscela di ossigeno liquido e cherosene. Trova il suo impiego sul primo stadio del lanciatore statunitense Atlas V. \nStoria del progetto.\nLe origini del motore RD-180 risalgono all'epoca del programma sovietico per la costruzione del vettore Energia quando il motore a quattro camere di combustione RD-170 fu sviluppato per equipaggiare i suoi booster. A seguito della firma avvenuta nel 1992 di un contratto di collaborazione tra la NPO Energomash e la Pratt &amp; Whitney che prevedeva la futura commercializzazione e costruzione su licenza dei motori NPO Energomash negli Stati Uniti, fu iniziato nel 1994 lo sviluppo dell'RD-180 basato su una versione a due sole camere di combustione dell'RD-170. Nel gennaio del 1996 il progetto preliminare dell'RD-180 fu scelto per equipaggiare il primo stadio del nuovo lanciatore della Lockheed Martin Atlas III. Il contratto per la costruzione del motore fu siglato nell'estate del 1996 mentre le prime prove al banco del prototipo iniziarono nel novembre del 1996. Il primo lancio (su un Atlas 3\u0410 LV) avvenne il 24 maggio del 2000.\nProblemi di approvvigionamento 2014\u20132015.\nIn seguito alle sanzioni politiche e commerciali conseguenti alla crisi della Crimea del 2014 imposte alla Federazione Russa, emersero dubbi sulla continuit\u00e0 della fornitura dei motori RD-180. In risposta a queste sanzioni il 13 maggio del 2014 la Russia band\u00ec l'esportazione verso gli Stati Uniti dei propri motori per usi militari (e l'Atlas V trasportava spesso carichi di questo tipo). In risposta, la US Air Force chiese alla Aerospace Corporation di valutare motorizzazioni alternative per l'Atlas V che l'affrancassero dall'uso dell'RD-180.\nNel giugno del 2014 la Aerojet Rocketdyne propose (come alternativa all'impiego dell'RD-180) che il Governo finanziasse lo sviluppo del suo AR-1, un motore a cherosene ed ossigeno liquido da circa 2,2 MN di spinta, che sarebbe stato pronto in quattro anni dalla firma del contratto.\nIl 21 agosto 2014, la U.S. Air Force band\u00ec una richiesta ufficiale (RFI) per la fornitura di motori alternativi al russo RD-180.\nNell'agosto del 2015 la Orbital Sciences Corporation ha ricevuto i primi motori oggetto di un contratto siglato agli inizi dell'anno per la fornitura di 60 esemplari di RD-181 per rimotorizzare il suo lanciatore Antares.\nIl 24 dicembre 2015, dopo la sospensione del bando del Congresso che vietava l'uso di motori russi su vettori statunitensi, la United Launch Alliance annunci\u00f2 un ordine di altri 20 motori RD-180 per l'impiego sull'Atlas V che si aggiungono ai 29 gi\u00e0 ordinati prima delle sanzioni economiche alla Russia.\nProduzione statunitense del RD-180.\nNel febbraio del 2015 la United Launch Alliance (ULA) annunci\u00f2 di aver preso in considerazione di produrre motori RD-180 nei suoi stabilimenti in Alabama con la limitazione di impiegarli solo per lanci civili (NASA o commerciali) e non in attivit\u00e0 militari.\nTecnica.\nL'RD-180 si compone principalmente di un cluster di due camere di combustione e due ugelli (a differenza dei quattro del predecessore RD-170) e una turbopompa comune. \nCome per altri motori sovietici e russi, il ciclo a combustione stadiata prevede un precombustore in cui una parte del combustibile (RP-1) viene fatta reagire con l'ossigeno destinato alle camere di combustione principali alimentando la turbina della turbopompa. In questo modo il calore liberato dalla reazione parziale nel precombustore non va perso come nei motori con cicli aperti dove i gas di scarico all'uscita della turbina sono espulsi da ugelli secondari, ma \u00e8 recuperato nell'espansione che avviene nell'ugello principale.\nNella camera di combustione principale l'ossigeno e l'RP-1 reagiscono in rapporto di 2,72:1 ad una pressione di poco superiore a 25 MPa (circa 261 atmosfere). La spinta pu\u00f2 essere regolata con continuit\u00e0 dal 47 al 100% di quella nominale. Quattro attuatori idraulici permettono di muovere l'intero gruppo motore in modo da orientare, in volo, la direzione della spinta."}
{"id": "5879892", "revid": "944090", "url": "https://it.wikipedia.org/wiki?curid=5879892", "title": "Stazione di Bruxelles-Schuman", "text": ""}
{"id": "5879894", "revid": "61051", "url": "https://it.wikipedia.org/wiki?curid=5879894", "title": "Campionato europeo di calcio femminile Under-18 2001", "text": "Il Campionato europeo di calcio femminile Under-18 2001 \u00e8 stata la quarta edizione del torneo che, organizzato con cadenza annuale dall'Union of European Football Associations (UEFA), \u00e8 riservato alle rappresentative nazionali di calcio femminile giovanili dell'Europa le cui squadre sono formate da atlete al di sotto dei 18 anni d'et\u00e0, in questa edizione dopo il 1\u00ba gennaio 1983.\nLa fase finale si \u00e8 giocata in Norvegia dal 26 al 28 luglio 2001, riproponendo la formula della precedente edizione che vedeva ammesse quattro squadre che si sono affrontate in un torneo a eliminazione diretta.\nLa ha vinto il titolo per la seconda volta nella sua storia sportiva, battendo in finale la con il risultato di 3-2.\nQualificazioni.\nLa competizione viene disputata da 33 nazionali affiliate alla UEFA, il maggior numero di squadre iscritte al torneo fino a quel momento, riproponendo la formula della precedente edizione che prevedeva tre fasi.\nSquadre qualificate.\nLa seguente tabella riporta le otto nazionali qualificate per la fase finale del torneo."}
{"id": "5879895", "revid": "761195", "url": "https://it.wikipedia.org/wiki?curid=5879895", "title": "Campionato europeo di calcio femminile Under-18", "text": ""}
{"id": "5879900", "revid": "287204", "url": "https://it.wikipedia.org/wiki?curid=5879900", "title": "Sukeban Shachou Rena", "text": " \u00e8 un videogioco rompicapo per Wii sviluppato e pubblicato da Jorudan e pubblicato solo in Giappone nel 2009. \u00c8 inoltre l'ultimo gioco noto a essere pubblicato dalla Jorudan.\nModalit\u00e0 di gioco.\nIl gioco consiste nel superare dei minigiochi, adoperati dal gatto Rena, amministratore delegato della compagnia multinazionale di Cat Queen e mascotte di un blog fittizio dal nome di Nekopunch, per mettere alla prova il giocatore (che vestir\u00e0 i panni di un essere umano in cerca di lavoro). I controller di gioco necessari sono il Wii Remote ed il Nunchuk.\nAccoglienza.\n\"Sukeban Shachou Rena\" \u00e8 stato considerato uno dei giochi peggiori che siano mai usciti su Wii e detiene lo scarso record di vendite di circa 2000 copie, di cui almeno 100 nella prima settimana d'uscita, ragione per cui non \u00e8 mai stato pubblicato al di fuori del Sol Levante.\nLa rivista giapponese Famits\u016b lo ha votato con un 22 su 40."}
{"id": "5879901", "revid": "633110", "url": "https://it.wikipedia.org/wiki?curid=5879901", "title": "Usugumo", "text": "Lo , sino al 1\u00ba agosto 1928 denominato , \u00e8 stato un cacciatorpediniere della Marina imperiale giapponese, quarta unit\u00e0 appartenente alla classe Fubuki. Fu varato nel dicembre 1927 dal cantiere Ishikawajima di Tokyo.\nGravemente danneggiato da una mina nell'estate 1940, rimase in riparazione per quasi due anni e perci\u00f2 non fu assegnato ad alcuna divisione cacciatorpediniere. Dall'estate 1942 fu invece aggregato alla 5\u00aa Flotta, operando sempre in funzione di nave scorta per mercantili, trasporti e naviglio militare ausiliario impegnato a rifornire le isole Curili, Attu o Kiska. Passato alla 9\u00aa Divisione cacciatorpediniere, partecip\u00f2 all'evacuazione di quest'ultima nel luglio 1943, quindi riprese il servizio di pattugliamento da Ominato, venendo periodicamente revisionato a Kure e aggiungendo numerose armi contraeree. Nel giugno-luglio 1944 giunse a Otaru per accompagnare un convoglio alle Curili; durante il viaggio, il 5 luglio, cadde per\u00f2 vittima di un sommergibile statunitense e nel disastroso affondamento per\u00ec gran parte dell'equipaggio.\nCaratteristiche.\nLo \"Usugumo\" presentava una lunghezza fuori tutto di 118,41 metri, una larghezza di 10,36 metri e un pescaggio massimo di 3,20 metri; il dislocamento standard era di tonnellate circa, a pieno carico di tonnellate. L'impianto propulsore era formato da quattro caldaie Kampon, due turbine a vapore ingranaggi Kampon, due alberi motore dotati di elica: era erogata una potenza totale di shp e la velocit\u00e0 massima era di 35 nodi. La scorta di olio combustibile (500 tonnellate) garantiva un'autonomia di miglia a 15 nodi ( chilometri a 28,5\u00a0km/h), oppure di a 14 nodi ( chilometri a 26,6\u00a0km/h). Il massiccio armamento comprendeva sei cannoni Type 3 da 127\u00a0mm da 50 calibri (L/50), distribuiti in tre torrette corazzate, chiuse, ognuna con propri depositi munizioni e telemetri; nove tubi lanciasiluri da 610\u00a0mm suddivisi in tre impianti trinati brandeggiabili, due mitragliatrici leggere Lewis da 7,7\u00a0mm, due lanciabombe di profondit\u00e0 Type 81 (diciotto ordigni), diciotto mine. L'equipaggio era formato da 197 uomini.\nLo \"Usugumo\" fu sottoposto a interventi di rafforzamento strutturale e incremento della stabilit\u00e0 tra 1935 e 1938, dopo i quali il dislocamento a pieno carico era cresciuto a tonnellate, la velocit\u00e0 era calata a 34 nodi e le Lewis erano state rimpiazzate da un impianto binato dotato di mitragliatrici pesanti Type 93 da 13,2\u00a0mm, posto in prossimit\u00e0 del fumaiolo posteriore.\nServizio operativo.\nCostruzione e primi anni.\nIl cacciatorpediniere \"Usugumo\" fu ordinato nell'anno fiscale edito dal governo giapponese nel 1926, inizialmente con la denominazione \"cacciatorpediniere Numero 37\" (\"37-G\u014d kuchikukan\" in lingua giapponese). La sua chiglia fu impostata nel cantiere navale di Tokyo, gestito dalla Ishikawajima, il 21 ottobre dello stesso anno e il varo avvenne il 26 dicembre 1927; fu completato il 26 luglio 1928 e il 1\u00ba agosto assunse il suo nome definitivo, avendo la Marina imperiale abbandonato alla data il sistema di nomenclatura del naviglio leggero con soli numeri Il comando fu assunto dal capitano di fregata Takeo Koyama in un momento imprecisato del 1940 e la nave fu inviata isolatamente nel teatro di guerra cinese: il 15 agosto, per\u00f2, urt\u00f2 una mina navale al largo della costa meridionale della Cina. I gravi danni patiti costrinsero a rimorchiare lo \"Usugumo\" a Maizuru, dove fu posto in bacino di carenaggio dal 16 febbraio 1941 e trasferito ufficialmente alla riserva. Il cacciatorpediniere, perci\u00f2, fu l'unica unit\u00e0 della Flotta Combinata a non essere disponibile quando il 7 dicembre 1941 furono aperte le ostilit\u00e0 in Estremo Oriente e Oceano Pacifico.\n1942.\nIl 20 giugno 1942 lo \"Usugumo\" pass\u00f2 al comando del capitano di corvetta Shunsaku Ikeda e il 20 luglio, finalmente rientrato in servizio, fu assegnato direttamente al comando della 5\u00aa Flotta del viceammiraglio Boshir\u014d Hosogaya, responsabile delle acque del Giappone settentrionale, delle isole Curili e delle piccole isole di Attu e Kiska, occupate subito dopo la disastrosa battaglia delle Midway. Il 6 agosto lo \"Usugumo\" giunse alla base militare di Ominato e per circa un mese fu impegnato in regolari pattugliamenti anti-sommergibile e scorte a naviglio mercantile. Tra il 29 agosto e il 18 settembre fu invece coinvolto nella vigilanza ad alcuni convogli che da Ominato salpavano alla volta dell'isola di Shimushu, vi scaricavano armi e uomini, quindi tornavano alla base. Il 14 ottobre salp\u00f2 di scorta alla nave appoggio idrovolanti \"Kimikawa Maru\" e il giorno seguente le due unit\u00e0 si fermarono a Yokosuka; la settimana successiva lo \"Usugumo\" segu\u00ec la nave appoggio in una lunga traversata sino a Kiska, dove furono depositati alcuni idrovolanti, quindi la scort\u00f2 nel rientro a Paramushiro (13 novembre). Dal 6 al 9 dicembre il cacciatorpediniere complet\u00f2 un viaggio di trasporto truppe ad Attu, mentre dal 23 al 30 dicembre difese un convoglio che rec\u00f2 rinforzi a Kiska.\n1943.\nDall'11 al 27 gennaio 1943 lo \"Usugumo\" fu impegnato nella scorta di un altro gruppo di trasporti che fecero approdare reparti di fanteria a Kiska e tornarono indenni a Paramushir; poi dal 28 al 31 imbarc\u00f2 esso stesso un certo numero di uomini, destinati alla guarnigione di Attu, ed effettu\u00f2 la traversata. Rientr\u00f2 a Paramushiro e continu\u00f2 quindi sino a Kure, dove fu ormeggiato e revisionato a partire dal 10 febbraio: nel corso dei lavori furono aggiunte due coppie di mitragliatrici Type 93 da 13,2\u00a0mm (dinanzi alla plancia e dietro al fumaiolo posteriore) e la dotazione anti-sommergibile fu reimpostata su quattro lanciatori Type 94, con complessive trentasei bombe di profondit\u00e0. Il 26 febbraio lo \"Usugumo\" pot\u00e9 salpare e navigare a tutta forza per Ominato, raggiunta il giorno dopo e dalla quale oper\u00f2 per missioni di pattugliamento e scorta. Prese il mare a fine marzo assieme alla totalit\u00e0 della 5\u00aa Flotta ma, distaccato per difendere il mercantile \"Sanko Maru\" che navigava per suo conto, non fu presente alla lunga battaglia delle isole Komandorski. Il 1\u00ba aprile, tornato a Ominato, lo \"Usugumo\" fu riassegnato alla 9\u00aa Divisione cacciatorpediniere (\"Asagumo\", \"Shirakumo\"), dipendente dalla 1\u00aa Squadriglia della 5\u00aa Flotta. Il 2 e l'8 aprile salp\u00f2 allo scopo di recare altre truppe ad Attu, ma le proibitive condizioni atmosferiche lo obbligarono ad annullare la missione; fu poco dopo ormeggiato e revisionato. Le riparazioni si conclusero il 10 maggio e due giorni dopo salp\u00f2, rimont\u00f2 l'incrociatore pesante e il 15 le due navi si fermarono a Paramushiro. Nel corso di luglio lo \"Usugumo\" partecip\u00f2 al primo tentativo di sgomberare Kiska, fallito per le condizioni meteorologiche, e alla seconda sortita in forze, invece coronata dal successo: il 29 luglio accolse a bordo 486 uomini della guarnigione, che fu recuperata anche dagli incrociatori leggeri \"Abukuma\", e da cinque altri cacciatorpediniere. Il 1\u00ba agosto riguadagn\u00f2 l'ancoraggio di Paramushiro e per i mesi seguenti riprese il servizio di vigilanza e scorta. L'8 novembre ebbe un nuovo comandante nel capitano di corvetta Jiichi Wakasugi e il 20 lasci\u00f2 Ominato, di scorta all'incrociatore pesante \"Nachi\", alla volta di Kure. Qui giunto il 23, rimase agli ormeggi a lungo, abbisognando di approfondita manutenzione. Durante il raddobbo lo \"Usugumo\" fu privato della torre poppiera sopraelevata con i pezzi da 127\u00a0mm, al cui posto furono sistemate due installazioni trinate di cannoni Type 96 da 25\u00a0mm L/60; un impianto doppio rimpiazz\u00f2 invece le due Type 93 davanti alla plancia.\n1944 e l'affondamento.\nIl 1\u00ba febbraio 1944 lo \"Usugumo\" torn\u00f2 operativo e il 7, di scorta al \"Nachi\", fece rotta per Ominato, da dove riprese a condurre pattugliamenti e difesa delle unit\u00e0 in entrata e uscita dalla rada. Tra il 28 e il 3 marzo complet\u00f2 il viaggio di andata a difesa di un convoglio che si ferm\u00f2 all'isola Matsuwa, quindi ripart\u00ec isolato e si ferm\u00f2 al porto di Kushiro, sulla costa orientale dell'isola di Hokkaid\u014d: qui si un\u00ec al resto della 9\u00aa Divisione e a un piccolo gruppo di navi civili. Il 16 marzo il convoglio salp\u00f2 con destinazione l'isola di Uruppu, ma durante il viaggio un sommergibile statunitense attacc\u00f2 e affond\u00f2 sia lo \"Shirakumo\", sia il \"Nichiren Maru\". La missione fu annullata e le unit\u00e0 sopravvissute tornarono a Kushiro. Il trasporto di truppe a Uruppu fu ritentato il 27 marzo, ebbe successo e il 3 aprile lo \"Usugumo\" e i mercantili rientrarono indenni. Subito dopo la menomata divisione, ridesignata 18\u00aa, si trasfer\u00ec a Ominato dove torn\u00f2 a ricoprire i soliti compiti; lo \"Usugumo\", usurato dall'intenso servizio, dovette comunque essere sottoposto a due cicli di manutenzione a Ominato stessa (29 maggio-12 giugno) e poi a Kure per il resto di giugno. Qui la dotazione contraerea fu incrementata da due affusti tripli di cannoni Type 96, ospitati su una piattaforma rialzata tra i due gruppi lanciasiluri di poppa; altri dieci pezzi in impianti singoli furono distribuiti sul castello di prua o verso poppa. Infine furono rimosse le Type 93 e, sull'albero di maestra, fu inchiavardato un radar Type 13 da ricerca aerea. Rimesso in efficienza, lo \"Usugumo\" salp\u00f2 a tutta forza e giunse a Otaru in Hokkaid\u014d per assumere la difesa del convoglio Ki-504 diretto alle Curili: il viaggio inizi\u00f2 il 2 luglio ma il 5, quando si trovava 330 miglia a ovest-sud-ovest da Paramushiro (), il gruppo fin\u00ec sotto l'attacco del sommergibile . Due siluri colpirono in pieno lo \"Usugumo\" a dritta, che fu squarciato dagli scoppi, si spezz\u00f2 e col\u00f2 a picco in appena sei minuti. L'equipaggio soffr\u00ec 267 morti, compreso il comandante Wakasugi, e ci furono solo quarantanove superstiti.\nLo \"Usugumo\" fu depennato dai ruoli della Marina imperiale il 10 settembre 1944."}
{"id": "5879902", "revid": "767487", "url": "https://it.wikipedia.org/wiki?curid=5879902", "title": "Senior Project", "text": "Senior Project \u00e8 un film del 2014 diretto da Nadine Truong.\n\u00c8 una commedia scritta da Jeremy Lin che aveva solamente sedici anni quando complet\u00f2 la sceneggiatura. Il film \u00e8 basato sulle sue esperienze scolastiche, e parla di cinque ragazzi che devono completare il progetto di tutto un anno scolastico in un unico week end. Una tipica dramedy adolescenziale, con umorismo che ha conquistato il pubblico durante la premi\u00e8re ad Hong Kong il 6 giugno 2014. Nel cast appaiono giovanissime stelle televisive, come Meaghan Martin, protagonista dei film di \"Camp Rock\" e della popolare serie televisiva di MTV \"10 cose che odio di te\", ma anche Vanessa Marano di Switched at Birth, Kyle Massey di Cory alla Casa Bianca, Ryan Potter di Supah Ninjas e per finire Sterling Beaumon, Lana McKissack e Margaret Cho."}
{"id": "5879915", "revid": "287204", "url": "https://it.wikipedia.org/wiki?curid=5879915", "title": "3. Liga 2015-2016", "text": "La 3. Liga 2015-2016 \u00e8 stata l'ottava edizione della 3. Liga, la terza serie del campionato tedesco di calcio; \u00e8 terminata con due promozione in 2. Bundesliga dirette con la terza classificata che ha spareggiato nei play-off con la terzultima in 2. Bundesliga.\nLe ultime tre sono state retrocesse in Regionalliga."}
{"id": "5879916", "revid": "124123", "url": "https://it.wikipedia.org/wiki?curid=5879916", "title": "Mariano (poeta novello)", "text": "Biografia.\nDi Mariano non hanno assolutamente notizie biografiche, anche se si ritiene che sia vissuto in et\u00e0 adrianea per la consonanza dell'opera con la rinascita avutasi sotto Adriano dei culti romani arcaici.\n\"Lupercalia\".\nMariano fu esponente del movimento dei \"poetae novelli\", cos\u00ec definiti per paragonarli ironicamente ai poeti neoterici come Catullo. La tradizione gli attribuisce la composizione di un'opera dal titolo \"Lupercalia\", di cui resta solo un frammento:\nIl frammento pone Roma come fondatrice eponima dell'Urbe, mostrandola come figlia di Asclepio."}
{"id": "5879920", "revid": "810736", "url": "https://it.wikipedia.org/wiki?curid=5879920", "title": "Il sonno degli dei", "text": "Il sonno degli dei (\"The Engines of God\") \u00e8 un romanzo di fantascienza del 1994 scritto da Jack McDevitt. \nTrama.\nSu una lontana Luna del sistema solare gli scienziati riportano alla luce delle antiche divinit\u00e0 che stavano dormendo da millenni. Il loro risveglio comporta importanti cambiamenti e porter\u00e0 la protagonista Priscilla Hutchins ad un pericoloso viaggio alla ricerca della soluzione di un antichissimo enigma."}
{"id": "5879921", "revid": "119982", "url": "https://it.wikipedia.org/wiki?curid=5879921", "title": "Il sogno degli dei", "text": ""}
