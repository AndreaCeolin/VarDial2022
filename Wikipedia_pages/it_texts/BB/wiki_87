{"id": "5889944", "revid": "15756", "url": "https://it.wikipedia.org/wiki?curid=5889944", "title": "Personaggi di Dragon Ball Super", "text": "Questa \u00e8 la lista dei personaggi di \"Dragon Ball Super\", serie televisiva anime prodotta da Toei Animation e del manga di Toyotar\u014d e Akira Toriyama da essa tratta. In questo elenco trovano posto i personaggi introdotti per la prima volta in \"Dragon Ball Super\", mentre per i personaggi di quest'opera gi\u00e0 introdotti nel manga \"Dragon Ball\" e nei media derivati, consultare Personaggi di Dragon Ball.\nPersonaggi principali.\nOltre ai soliti personaggi principali delle varie opere di \"Dragon Ball\", in \"Dragon Ball Super\" compaiono:\nJaco.\n o semplicemente \u00e8 un poliziotto della Pattuglia Galattica, protagonista del manga \"Jaco the Galactic Patrolman\" e successivamente personaggio secondario in \"\" e in \"Dragon Ball Super\". Si reca da Bulma per avvertirla del ritorno di Freezer per poi assistere allo scontro tra lui e Son Goku, poi assiste come spettatore al torneo di arti marziali tra il Sesto e il Settimo Universo, scoprendo l'imbroglio di Frost Lui e la Pattuglia Galattica si faranno aiutare da Goku e Vegeta nella cattura di Molo, prigioniero evaso dalla Prigione Galattica, assistendoli sia su Neo Namecc, che sulla Terra. Nel corso della serie \u00e8 spesso coinvolto in missioni o pattugliamenti, ma il pi\u00f9 delle volte si dimostra vigliacco, incompetente e incline a commettere errori grossolani, nonostante sia un abile combattente, piuttosto forte e agile nei movimenti e facente uso degli equipaggiamenti ad alta tecnologia della Pattuglia Galattica. Per sua stessa ammissione, pur non essendo molto forte, la sua vista \u00e8 capace di catturare i movimenti pi\u00f9 veloci e impercettibili. \u00c8 il responsabile della salvaguardia di ben tre distretti nell'universo. In giapponese \u00e8 doppiato da Natsuki Hanae e in italiano da Massimo Di Benedetto.\nMonaka.\n \u00e8 uno dei cinque guerrieri del Settimo Universo scelti da Beerus per partecipare al torneo di arti marziali contro i combattenti del Sesto Universo. Il suo nome, a detta di Whis, significa \"individuo dai grandi in riferimento ai suoi grossi capezzoli e deriva dal dolce omonimo preparato con cialde di farina di riso e marmellata di fagioli azuki. Alieno Wagashi originario dell'omonimo pianeta, Monaka \u00e8 un individuo di costituzione bassa e mingherlino. A detta di Beerus, \u00e8 il guerriero pi\u00f9 forte del Settimo Universo, ma in realt\u00e0 questa si riveler\u00e0 una bugia detta dal Dio della distruzione dato che Monaka \u00e8 solo un semplice fattorino convocato per motivare Goku e Vegeta in vista del torneo dei due universi. Dopo che Goku si ritira dal torneo, Monaka \u00e8 l'ultima speranza per il Settimo Universo e sale sul ring per sfidare Hit. Quest'ultimo, nonostante sia conscio della propria superiorit\u00e0 sull'avversario, fa vincere di proposito Monaka, consegnando di fatto la vittoria alla squadra di Beerus. Goku, essendo all'oscuro del fatto che Monaka non \u00e8 il formidabile combattente che crede, lo propone come membro del team che rappresenter\u00e0 il Settimo Universo al Torneo del Potere, ma Beerus con la scusa che Monaka non si sente bene e che dunque non \u00e8 nelle condizioni di parteciparvi, evita ancora una volta di rivelare la verit\u00e0 a Goku. In giapponese \u00e8 doppiato da Masami Kikuchi e in italiano da Luca Bottale.\nDraghi.\nSuper Shenron.\n, chiamato anche , \u00e8 il drago magico evocato utilizzando le super sfere del drago. Ha dei poteri nettamente superiori a quelli di Shenron e Polunga, essendo in grado di esaudire qualsiasi desiderio senza alcuna limitazione, ed \u00e8 di dimensioni infinitamente superiori a quelle degli altri due draghi: a confronto con lui, infatti, anche intere galassie sembrano minuscole. Il drago si esprime esclusivamente nella lingua degli dei, idioma nel quale \u00e8 anche necessario formulare il desiderio da esaudire. \u00c8 doppiato in giapponese da Ry\u016bzabur\u014d \u014ctomo e in italiano da Vittorio Bestoso.\nDivinit\u00e0.\nIn \"Dragon Ball Super\" vengono introdotti gli Dei della distruzione, gli Angeli, i nuovi Kaiohshin provenienti da altri universi rispetto a quello principale della narrazione (il Settimo) e il Re dei dodici universi, Zeno.\nDei della distruzione.\nGli , Signori della distruzione nell'edizione italiana dell'anime, sono una categoria di divinit\u00e0 introdotta per la prima volta in \"\" e successivamente in \"Dragon Ball Super\". Il loro ruolo \u00e8 quello di distruggere i pianeti presenti nell'universo per mantenere l'equilibrio cosmico e permettere a nuove stelle e pianeti di nascere e di distruggere ogni cosa che rappresenti un ostacolo o minaccia al progresso del loro universo. Queste minacce vengono da loro discusse insieme ai Kaiohshin in una riunione che si tiene una volta ogni mille anni, sebbene gli Dei della distruzione non abbiano nessun obbligo di seguire gli ordini o consigli dei Kaiohshin, e alcuni di loro tendano a essere piuttosto lunatici e capricciosi quanto a quali minacce distruggere. Gli Dei della distruzione rappresentano l'opposto dei Kaiohshin, e, come rivelato da Whis, le generazioni di Kaiohshin e di Dei della distruzione esistono sempre in contemporanea, quindi, qualora i Kaiohshin cessassero tutti di esistere in un determinato universo, anche il Dio della distruzione di quell'universo morirebbe con loro e viceversa. Gli Dei della distruzione non possono viaggiare nel tempo, e per i viaggi interstellari e interuniversali hanno bisogno dei loro Angeli. \u00c8 proibito lo scontro tra Dei della distruzione, che metterebbe a rischio i loro interi universi. Infatti una delle mansioni degli Angeli \u00e8 impedire che tale cosa accada. Ad eccezione dei loro Angeli, gli Dei della distruzione sono generalmente gli esseri pi\u00f9 forti dei rispettivi universi, superando largamente i Kaiohshin. I mortali che dimostrano una grande forza combattiva vengono selezionati e allenati dagli Angeli al fine di diventare nuovi Dei della distruzione. Tali divinit\u00e0 posseggono una tecnica particolare che spesso utilizzano per distruggere pianeti o mortali; tale tecnica \u00e8 chiamata , o Disgregazione nell'adattamento italiano dell'anime. Questa tecnica riduce in pochi secondi in polvere qualunque bersaglio. Una volta cominciata non si pu\u00f2 fermare finch\u00e9 non \u00e8 stata completata. Tutti i nomi degli Dei della distruzione, cos\u00ec come quelli degli Angeli, fanno riferimento a delle bevande alcoliche.\nGli Dei della distruzione sono: del Primo Universo, del Secondo Universo, e del Terzo Universo, del Quarto Universo, del Quinto Universo, del Sesto Universo, del Settimo Universo, dell'Ottavo Universo, del Nono Universo, del Decimo Universo, dell'Undicesimo Universo, e del Dodicesimo Universo.\nBeerus.\n, chiamato Bills nella traduzione dei film, \u00e8 il Dio della distruzione del Settimo Universo e fratello gemello di Champa. Il suo universo nella classifica \u00e8 al penultimo posto, anche se poi riuscir\u00e0 a guadagnarsi il terzultimo posto (decimo nella classifica). Compare per la prima volta in \"\" e successivamente in \"Dragon Ball Super\". \u00c8 un felino umanoide dalla corporatura esile e dal colore viola, con grandi orecchie a punta simili a quelle dei gatti Sphynx. Indossa un collare nero e blu, una cintura dai medesimi colori con decorazioni romboidali bianche e arancioni e un piercing sull'orecchio sinistro. Come tutti gli Dei della distruzione, il destino di Beerus \u00e8 legato ai Kaiohshin del Settimo Universo, in particolare al Kaiohshin dell'Est: se uno dei due dovesse morire, allora anche l'altro andrebbe incontro allo stesso destino. Il nome \"Beerus\" fa riferimento a una bevanda alcolica, ovvero la birra.\nPersonaggio tendenzialmente pigro, lievemente lagnoso, amante del buon cibo, Beerus \u00e8 una delle entit\u00e0 pi\u00f9 forti di tutto \"Dragon Ball Super\". Secondo questa serie, infatti, ha imprigionato l'Anziano Kaiohshin nella Spada Z, ha rimpicciolito per capriccio il pianeta di Re Kaioh del Nord e, soprattutto, \u00e8 stato lui ad ordinare a Freezer di distruggere il pianeta Vegeta.\nBeerus litiga spesso con suo fratello Champa per questioni infantili ed \u00e8 il rivale di Quitela. Tutti gli altri Dei della distruzione lo detestano in quanto (come rivelato nel manga di \"Dragon Ball Super\") hanno tutti rischiato la cancellazione da parte di Zeno a causa del suo carattere infantile e pigro. Difatti, durante una partita a nascondino organizzata dal Re degli universi Beerus si \u00e8 addormentato per ben 50 anni, facendo infuriare la divinit\u00e0, che \u00e8 stata poi calmata dagli altri Dei della distruzione solo a fatica.\nSia nel film \"Dragon Ball Z: La battaglia degli dei\" che in \"Dragon Ball Super\", Beerus si risveglia dopo 39 anni di sonno poich\u00e9 ha sognato che si sarebbe scontrato con un avversario molto potente, il Super Saiyan God. Per scoprirne l'identit\u00e0 decide di chiedere informazioni ai Saiyan superstiti (Son Goku e Vegeta), sconfiggendoli entrambi e minacciando di far esplodere la Terra se non lo avessero portato da lui. Quando Goku si trasforma in Super Saiyan God, Beerus comincia ad affrontarlo e, alla fine dello scontro, nonostante sia in vantaggio sull'avversario, decide di risparmiare la Terra. Nel corso di \"Dragon Ball Super\" comincia a provare simpatia per Goku, Vegeta e per i terrestri, visitando spesso la Terra alla ricerca di nuove deliziose pietanze. Spronato da Goku, Beerus accetta di far partecipare cinque guerrieri del suo universo contro cinque del Sesto Universo (cio\u00e8 l'universo del fratello Champa) in un torneo di arti marziali. Una volta vinto il torneo, Beerus usufruisce delle super sfere del drago per ripristinare la Terra del Sesto Universo, facendo un favore al fratello Champa. Dopo la comparsa di Black Goku, Beerus indaga sul nuovo nemico, scoprendo i piani malvagi di Zamasu del presente. Conscio della pericolosit\u00e0 di quest'ultimo e del fatto che voglia uccidere Gowasu, Kaiohshin del Decimo Universo, Beerus, insieme a Whis, Goku e Kaiohshin dell'Est, si reca nel Decimo Universo e, dopo aver impedito l'assassinio di Gowasu, disintegra Zamasu, uccidendolo definitivamente con la tecnica della . In seguito, durante il Torneo del Potere, sostiene dagli spalti i combattenti scesi in campo in rappresentenza del suo universo, imparando ad apprezzare i combattenti mortali, che si aggiudicano la vittoria del torneo.\nL'ispirazione per questo personaggio \u00e8 venuta ad Akira Toriyama dal suo gatto Cornish Rex. Dopo che il gatto si era ammalato gravemente, il veterinario aveva comunicato a Toriyama che probabilmente l'animale non sarebbe sopravvissuto, ma inaspettatamente si riprese e il veterinario, scherzando, disse che poteva avere dentro una specie di demone. Il personaggio di Beerus si ispira anche ad antiche divinit\u00e0 egizie, in particolare Anubi e Sekhmet. Nelle primissime versioni della sceneggiatura di \"La battaglia degli dei\", Beerus somigliava pi\u00f9 allo stereotipo del Dio della distruzione, cio\u00e8 un personaggio estremamente cattivo e spaventoso. In giapponese \u00e8 doppiato da K\u014dichi Yamadera e in italiano da Lorenzo Scattorin nell'anime e da Riccardo Rossi nel film \"\".\nChampa.\n \u00e8 il Dio della distruzione del Sesto Universo e fratello gemello di Beerus. \u00c8 un felino umanoide di colore viola, con grandi orecchie a punta simili a quelle dei gatti Sphynx, e, a differenza del fratello, \u00e8 pi\u00f9 basso ed \u00e8 in sovrappeso. Indossa un collare nero e rosa e una cintura dai medesimi colori con decorazioni circolari bianche e arancioni. Champa, come il fratello, possiede un comportamento infantile, che viene fuori soprattutto quando \u00e8 in disaccordo con Beerus. I due sono infatti sempre in competizione fra loro e tendono molto spesso a sfidarsi, cosa di norma proibita tra gli Dei della distruzione; tuttavia vengono tenuti a bada dai loro Angeli Whis e Vados. Come Beerus, anche Champa adora assaggiare cibi nuovi. Nelle prime apparizioni, Champa \u00e8 intento a raccogliere le super sfere del drago, distribuite tra il Sesto e il Settimo Universo, capaci di esaudire un desiderio senza alcuna limitazione. In seguito raggiunge il pianeta di Beerus per sfidarlo ad una gara di prelibatezze, per decidere quale tra i loro due universi abbia il cibo migliore. Nella gara, Champa scopre il ramen della Terra del Settimo Universo e propone al fratello di organizzare un torneo tra i rispettivi universi in cui il vincitore avrebbe potuto esaudire qualunque desiderio con le super sfere del drago in suo possesso, con l'intenzione di desiderare la Terra nel caso in cui il suo universo avrebbe vinto. Purtroppo per lui, il torneo di arti marziali si conclude con la vittoria del Settimo Universo. Beerus, tuttavia, decide di fare un favore al fratello utilizzando le super sfere del drago per ripristinare la Terra del Sesto Universo, cos\u00ec che anche lo stesso Champa possa apprezzare le pietanze del pianeta. Durante il Torneo del Potere, viene rivelato che Champa stava raccogliendo nuovamente le super sfere del drago, che verranno poi messe in palio per la squadra vincitrice del torneo. Per\u00f2, durante questo stesso torneo, tutta la squadra di Champa viene sconfitta e l'universo verr\u00e0, di conseguenza, disintegrato. Il nome di Champa fa riferimento allo champagne. Il suo universo nella classifica era al terzultimo posto (il decimo), ma verr\u00e0 degradato al penultimo dopo la sconfitta al Torneo del Potere. Viene successivamente resuscitato al termine del torneo tramite le Super Sfere del Drago grazie al desiderio di C-17. Champa \u00e8 stato creato da Toriyama e in giapponese \u00e8 doppiato da Mitsuo Iwata e in italiano da Matteo Zanotti (ep. 18-25) e Matteo Brusamonti (ep. 28+).\nAngeli.\nGli sono gli accompagnatori e i maestri degli Dei della distruzione. Il loro compito consiste inoltre nel controllare i comportamenti degli Dei della distruzione e impedire che combattano tra di loro. Nonostante siano molto pi\u00f9 forti di questi ultimi, gli Angeli devono rimanere sempre neutrali e non possono partecipare attivamente alle battaglie,anche allenando i loro discepoli sono sempre costretti a trattenere la loro forza per evitare di ucciderli, e se un angelo decide di contravvenire a queste regole il suo corpo viene automaticamente cancellato. Qualunque decisione prenda un Dio della distruzione, gli Angeli non obiettano ma restano imparziali; agiscono solamente se la situazione lo richiede. Se un Dio della distruzione muore, il suo maestro cessa di svolgere la sua mansione di Angelo e ricompare solo dopo l'elezione di un nuovo Dio della distruzione. Gli Angeli posseggono poteri mistici e sono in grado di parlare qualunque lingua presente nell'universo, oltre che di creare oggetti. Tutti gli Angeli posseggono un bastone magico che permette loro di comunicare o mostrare eventi o luoghi di tutto l'universo. Possono viaggiare pi\u00f9 veloci della luce e spostarsi da un universo all'altro con facilit\u00e0; di tanto in tanto possono inoltre \"riavvolgere il tempo\" e cos\u00ec facendo tornare nel passato fino a un massimo di tre minuti. Ufficialmente utilizzano questa capacit\u00e0 per impedire che i loro Dei della distruzione distruggano cose inadeguate, come ad esempio delle stelle. Come gli Dei della distruzione, gli Angeli sono in grado di sopravvivere nello spazio e in altri luoghi molto difficili da vivere, e inoltre non necessitano di dormire. Hanno dei poteri molto versatili nella manipolazione della vita, come viene mostrato quando Whis anticipa la nascita di Bra mentre era ancora nel grembo di Bulma, o come quando riporta permanentemente in vita Freezer dopo che Uranai Baba lo aveva resuscitato temporaneamente. La forza degli Angeli \u00e8 dovuta soprattutto alla perfetta padronanza che hanno dell'abilit\u00e0 chiamata , che permette al loro corpo di reagire da solo al pericolo senza che la mente ne limiti le capacit\u00e0, sia al livello offensivo che difensivo; sia nel manga che nell'anime Whis afferma che persino gli Dei della distruzione non sono capaci di padroneggiare bene questa tecnica. Tutti i nomi degli angeli (a eccezione del Gran Sacerdote) fanno riferimento a delle bevande alcoliche.\nGli Angeli sono: il , del Primo Universo, del Secondo Universo, del Terzo Universo, del Quarto Universo, del Quinto Universo, del Sesto Universo, del Settimo Universo, dell'Ottavo Universo, del Nono Universo, del Decimo Universo, dell'Undicesimo Universo, e del Dodicesimo Universo.\nWhis.\n \u00e8 l'Angelo di Beerus e suo maestro di arti marziali, figlio del Gran sacerdote, fratello minore di Vados. Whis compare per la prima volta nel film \"Dragon Ball Z: La battaglia degli dei\" e successivamente in \"Dragon Ball Super\". Personaggio bislacco e molto ambiguo, ha una vera passione per il cibo e non disdegna mai di assaggiare nuove pietanze. Sia nel film che nella serie animata fa svegliare dopo 39 anni di sonno Beerus e lo accompagna alla ricerca del Super Saiyan God. Assiste allo scontro tra Beerus e Goku e una volta terminata la battaglia torna insieme a Beerus sul suo pianeta. Whis \u00e8 affascinato dalle pietanze della Terra e vi si reca ogni tanto ad assaggiare cibi accompagnato da Bulma. Dopo un certo tempo accetta di allenare Vegeta e Goku sul pianeta di Beerus. Dopo la resurrezione di Freezer, Whis si reca sulla Terra insieme a Beerus per assistere al combattimento tra il tiranno spaziale e Goku. Quando Freezer distrugge la Terra, Whis salva tutti i presenti e riavvolge il tempo di tre minuti per permettere a Goku di dare il colpo di grazia a Freezer e ucciderlo prima che distrugga la Terra. Questa tecnica \u00e8 ripetuta poi per salvare la vita a Gowasu dopo che quest'ultimo era stato ucciso da Zamasu. In occasione del Torneo del Potere, Whis con i suoi poteri fa partorire a Bulma la Secondogenita Bra per permettere a Vegeta di partecipare al torneo tranquillamente. Finito il torneo fa tornare in vita Freezer affermando che si tratta di un regalo da parte di Beerus come ringraziamento per l'impegno di Freezer nel torneo. Il nome di Whis fa riferimento ad una bevanda alcolica, il whisky. In giapponese \u00e8 doppiato da Masakazu Morita e in italiano da Alessandro Zurla nell'anime e Roberto Chevalier nel film \"\".\nVados.\n \u00e8 l'Angelo di Champa, oltre che sorella maggiore di Whis. \u00c8 sempre al fianco di Champa e lo aiuta ad organizzare il torneo di arti marziali tra il Sesto e il Settimo Universo. In diversi occasioni si diverte a prendere in giro Champa per la sua stazza dicendogli che deve dimagrire e molto spesso gli fa notare il suo carattere capriccioso come quello di un bambino. Durante il Torneo del Potere inoltre si diverte a far arrabbiare Champa facendo finta di sapere che il suo universo verr\u00e0 distrutto. \u00c8 stata lei ad allenare Whis e in virt\u00f9 di ci\u00f2 si ritiene che sia un po' pi\u00f9 forte di lui, bench\u00e9 Whis non sia della stessa opinione. Come per Champa, Beerus e Whis, il nome di Vados \u00e8 un gioco di parole che fa riferimento a una bevanda alcolica, il calvados. \u00c8 doppiata da Yuriko Yamaguchi in giapponese e da Debora Magnaghi (durante la saga del Torneo tra il Sesto e Settimo Universo) e Jolanda Granato (durante la saga del Torneo del Potere) in italiano.\nGran sacerdote.\nIl , chiamato anche Gran consigliere nel doppiaggio italiano dell'anime, \u00e8 il padre di tutti gli Angeli. \u00c8 l'Angelo servitore di Zeno e vive nel suo palazzo. \u00c8 sempre molto gentile e sorridente, tuttavia sa essere serio e tale cosa incute paura alle altre divinit\u00e0. Nel manga di \"Dragon Ball Super\" Whis racconta a Goku che il Gran sacerdote \u00e8 il guerriero pi\u00f9 forte di tutto il multiverso. Lo stesso Whis afferma di non essere minimamente paragonabile a lui in quanto a potenza. Quando Zeno organizza il Torneo del Potere, il Gran sacerdote informa tutti gli universi dell'evento e delle sue regole e fa da arbitro al torneo di dimostrazione per Zeno. Una volta completato il ring per il Torneo del Potere, vi teletrasporta tutte le squadre dei diversi universi. Funge poi da arbitro al torneo. In giapponese \u00e8 doppiato da Masaya Takatsuka e in italiano da Matteo Zanotti e Mattia Bressan.\nMerus.\n, chiamato semplicemente , \u00e8 il fratello di Whis, \u00e8 un angelo ancora inesperto, il Gran sacerdote lo invi\u00f2 nel Settimo Universo per rendere pi\u00f9 completa la sua formazione cos\u00ec che potesse conoscere meglio il mondo mortale. In quanto ad abilit\u00e0 di combattimento, pur essendo forte in qualit\u00e0 di angelo, non \u00e8 per\u00f2 al livello di Whis. Si unir\u00e0 alla Pattuglia Galattica diventandone il loro migliore elemento, infatti \u00e8 stato assegnato alla salvaguardia di ben 104 distretti nell'universo, avendo assicurato alla giustizia molti criminali. In qualit\u00e0 di angelo per\u00f2, non pu\u00f2 usare i suoi poteri per servire la Pattuglia Galattica, limitandosi solo a usare gli equipaggiamenti che gli vengono forniti. Ha sempre tenuto ben nascosta la sua identit\u00e0 di angelo. Quando Molo fuggir\u00e0 dalla Prigione Galattica, Merus prelever\u00e0 Majin Bu dalla Terra affinch\u00e9 il Grande Kaiohshin all'interno del suo corpo possa fermarlo, coinvolgendo anche Goku e Vegeta nella missione. Quando Merus capir\u00e0 che nemmeno il Grande Kaiohshin pu\u00f2 fermare Molo, allener\u00e0 Goku per consentirgli di padroneggiare meglio l'Ultra Istinto all'interno di una Stanza dello Spirito e del Tempo che si trova in un pianeta alieno, ma l'allenamento verr\u00e0 interrotto da Whis il quale riporter\u00e0 Merus nel mondo degli angeli ritenendo che suo fratello abbia sviluppato troppa parzialit\u00e0 nei confronti del bene e del male. Nonostante tutto, aiuter\u00e0 Goku nella battaglia contro Molo sulla Terra, dato che lo stregone aveva praticamente sconfitto tutti i suoi avversari, Merus decide di infrangere le leggi angeliche e di combattere contro Molo al massimo della sua forza, e il suo corpo si dissolve. Merus muore cos\u00ec senza rimpianti, dato che ormai aveva imparato a combattere in difesa della giustizia e quindi non condividendo pi\u00f9 i valori degli angeli sulla neutralit\u00e0, avendo maturato pure una sincera stima nei confronti di Goku come guerriero e persona. Il Grande Sacerdote, bench\u00e9 fosse deluso dalla condotta di Merus, mostrer\u00e0 clemenza con lui acconsentendo che possa tornare in vita, ma come mortale, e quindi Merus torner\u00e0 a prestare servizio nella Pattuglia Galattica. Il suo nome deriva dal latino \"merus\" termine che sta a indicare il vino puro e pregiato.\nKaiohshin.\nI Kaiohshin sono: del Primo Universo, del Secondo Universo, del Terzo Universo, del Quarto Universo, del Quinto Universo, del Sesto Universo, del Settimo Universo, dell'Ottavo Universo, del Nono Universo, del Decimo Universo, dell'Undicesimo Universo, e del Dodicesimo Universo.\nGowasu.\n \u00e8 il Kaiohshin del Decimo Universo, maestro di Zamasu e custode degli anelli del tempo del Decimo Universo. \u00c8 molto gentile e saggio, non tollera chi abusa della propria autorit\u00e0 sui pi\u00f9 deboli e crede nel grande valore del ruolo di Kaiohshin, ovvero quello di proteggere la vita, in particolare gli umanoidi questo per\u00f2 lo porta a essere un ingenuo e a non accorgersi del pericolo che possono rappresentare sia mortali come gli umanoidi nel futuro oppure Kaiohshin come Zamasu. Gowasu viene salvato da Beerus il quale elimina il suo allievo Zamasu, infatti Gowasu era all'oscuro dei perfidi piani del suo allievo, il quale prima avrebbe ucciso lui e tutti gli altri Kaiohshin, per poi sterminare tutti gli umanoidi. Nelle due linee temporali alternative apparse nella serie, invece, Gowasu \u00e8 stato definitivamente ucciso in entrambe le occasioni dal suo allievo. Successivamente al suo salvataggio da parte di Beerus, Gowasu si reca insieme al Kaiohshin dell'Est nella linea temporale di Trunks del futuro con un anello del tempo per cercare di redimere Black Goku, ma inutilmente inoltre Black lo accusa di essere negligente come il resto degli d\u00e8i verso i mortali e che solo colpa degli dei che non intervengono se i mortali compiono azioni malvagie. Prima che lo Zeno del futuro distrugga la Zamasu Fuso e tutto il multiverso di Trunks del futuro, Gowasu ritorna nella sua epoca con l'anello del tempo, e infine promette a Beerus di scegliere i suoi nuovi allievi con pi\u00f9 saggezza in futuro. In occasione del Torneo del Potere, non riuscendo a scegliere i guerrieri per il torneo, lascia il compito a Rumoosh. Durante il torneo la squadra del Decimo Universo viene sconfitta. Il nome Gowasu, insieme a quello di Zamasu, deriva dal verbo arcaico giapponese per \"essere\". In giapponese \u00e8 doppiato da Tetsuo Got\u014d e in italiano da Oliviero Corbetta.\nZeno.\n \u00e8 il Re dei dodici universi e dunque la divinit\u00e0 pi\u00f9 potente di tutto il mondo di \"Dragon Ball Super\". \u00c8 un essere minuscolo dalla personalit\u00e0 piuttosto infantile. Ha poteri sia di creazione che di distruzione. Nonostante non sia un combattente, tutte le altre divinit\u00e0 lo temono, in quanto ha il potere di distruggere qualunque cosa egli voglia nello stesso istante in cui egli desidera sia distrutta. Alla sua prima apparizione, alla fine del torneo tra il Sesto e il Settimo Universo, essendo rimasto molto colpito dagli scontri a cui ha assistito propone una sfida di maggiori proporzioni in cui richiamer\u00e0 tutti i migliori guerrieri dei dieci universi rimanenti per un torneo interuniversale, il Torneo del Potere. Whis e Beerus raccontano a Goku che Zeno non combatte, ma \u00e8 in grado di distruggere interi universi e che ne ha gi\u00e0 annientati 6, rivelando che gli universi un tempo erano 18. Dopo il loro primo incontro alla fine del torneo tra il Sesto e il Settimo Universo, Zeno simpatizza con Goku a un punto tale da volerlo come amico e gli regala un pulsante per permettere al Saiyan di convocarlo in qualsiasi momento. Durante lo scontro finale contro Zamasu, Goku utilizza il pulsante per convocare Zeno del futuro, lo Zeno della linea temporale di Trunks del futuro. Osservando la devastazione causata da Zamasu, Zeno ne rimane sconvolto. In quest'occasione, il Saiyan implora lo Zeno del futuro di sconfiggere Zamasu, ma il re dei dodici universi, non conoscendo Goku, capisce male la sua richiesta e distrugge l'intero multiverso del futuro. Recuperato da Goku e Trunks, Zeno del futuro viene portato nella linea temporale dei protagonisti e fa amicizia con la sua controparte del presente, per poi stabilirsi perennemente nella sua dimora. Qualche tempo dopo, i due Zeno organizzano il Torneo del Potere per distruggere i sette universi che perderanno durante la competizione. Durante il torneo elimineranno gli universi sconfitti, a eccezione del Settimo Universo, il vincitore, il cui unico guerriero in campo sar\u00e0 Numero 17 che come premio otterr\u00e0 le super sfere del drago esprimendo il desiderio di ricreare gli universi eliminati da Zeno. Nelle versioni giapponesi, Zeno (in entrambe le sue versioni) \u00e8 doppiato da Satomi K\u014drogi e in italiano da Sabrina Bonfitto.\nAntagonisti.\nImpero di Freezer.\nSorbet.\n \u00e8 un soldato al servizio di Freezer che compare per la prima volta nel film \"Dragon Ball Z: La resurrezione di 'F come antagonista secondario e successivamente in \"Dragon Ball Super\". Il suo nome deriva dal sorbetto. Dopo la morte del tiranno spaziale per mano di Trunks, ha preso il suo posto come leader del suo esercito. Indossa al dito un anello in grado di emettere colpi laser. Viene ucciso sulla Terra durante la battaglia tra Freezer e i Saiyan: Freezer crea una sfera di energia che, lanciata verso gli avversari, viene deviata da Vegeta e indirizzata proprio nella direzione dell'indifeso Sorbet. In giapponese \u00e8 doppiato da Shir\u014d Sait\u014d e in italiano da Marco Pagani nell'anime e Pasquale Anselmo nel film '.\nTagoma.\n \u00e8 il pi\u00f9 fedele sottoposto di Sorbet e sua guardia del corpo che compare per la prima volta nel film \"Dragon Ball Z: La resurrezione di 'F e successivamente in \"Dragon Ball Super\". Sorbet afferma che la sua forza \u00e8 paragonabile a quella di Zarbon. Il suo nome deriva dalla parola \"tamago\", cio\u00e8 \"uovo\" in giapponese. Insieme a Sorbet si reca sulla Terra per resuscitare Freezer con le sfere del drago. Una volta riportato in vita Freezer, Tagoma gli consiglia di dimenticare la vendetta sui Saiyan ed iniziare a ricostruire il suo impero. Freezer decide di non ascoltarlo e lo uccide scagliandolo nello spazio. Nella serie invece Tagoma non viene ucciso e aiuta Freezer nei suoi quattro mesi di allenamento. Si reca sulla Terra insieme a Freezer e Sorbet. Per aver supportato Freezer nell'allenamento \u00e8 diventato molto potente e mette in difficolt\u00e0 i Guerrieri Z, tuttavia viene colpito di sorpresa da Gotenks. Vicino a lui si reca Ginew, ancora ranocchio, e con uno stratagemma scambia i corpi trasferendo Tagoma nella rana e Ginew nel corpo di Tagoma. In giapponese \u00e8 doppiato da Kazuya Nakai e in italiano da Luca Bottale nell'anime e Massimiliano Virgilii nel film '.\nShisami.\n \u00e8 uno dei pi\u00f9 fedeli sottoposti di Sorbet. Compare per la prima volta nel film \"Dragon Ball Z: La resurrezione di 'F' \", dove affronta Piccolo e Son Gohan per poi essere ucciso da Freezer insieme al resto dell'esercito del tiranno galattico, e successivamente nell'anime \"Dragon Ball Super\", dove ha un ruolo pi\u00f9 importante e il suo carattere viene maggiormente ampliato. Disprezza profondamente Tagoma ed \u00e8 geloso delle attenzioni riservate a quest'ultimo da parte di Sorbet e Freezer. Durante la battaglia sulla Terra, mentre \u00e8 impegnato nella lotta contro Gohan, viene colpito a tradimento proprio dal suo rivale Tagoma che lo uccide, nel tentativo di colpire anche il Saiyan, perforandogli il petto con un colpo energetico. Il suo nome deriva dal piatto sashimi. In giapponese \u00e8 doppiato da Tetsu Inada e in italiano da Francesco Rizzi nell'anime e da Mario Bombardieri nel film \"\".\nCommeson.\n \u00e8 la preziosa acqua sovrumana che secondo la leggenda \u00e8 in grado di aumentare enormemente il potere di chi la beve. In realt\u00e0, come si scoprir\u00e0 successivamente, l'Essere Super Acqua non \u00e8 un semplice liquido ma un essere di nome creato dagli abitanti del pianeta Pot-au-feu per difendersi dagli attacchi esterni. Commeson, col tempo, divenne estremamente potente e malvagio e ci\u00f2 spinse tutti gli abitanti di Pot-au-feu a sacrificarsi per sigillarlo (tutti eccetto Potage che rimase a guardia del sigillo). Commeson \u00e8 un liquido di colore viola che ha la capacit\u00e0 di impossessarsi dei poteri e della personalit\u00e0 di coloro coi quali entra in contatto. Una volta fatto questo, l'essere sputa fuori la sua vittima (al quale restano pochi minuti di vita prima di scomparire) e ne crea una copia perfetta che ubbidisce ai suoi ordini. Dopo 100 anni di prigionia, Commeson viene liberato dal criminale Gryll, assorbendo sia quest'ultimo che la sua banda. Pi\u00f9 tardi assorbe anche Vegeta, creando cos\u00ec una perfetta copia del Saiyan. Sul posto arriva anche Goku che comincia a combattere con la copia di Vegeta. Quando la situazione sembra precipitare per Goku e compagni, Monaka calpesta involontariamente il nucleo di Commeson, indebolendo cos\u00ec l'essere malvagio che viene poi sconfitto definitivamente da Goku con una Kamehameha. Il suo nome deriva dalla parola francese \"consomm\u00e9\", ovvero un tipo di brodo. In giapponese \u00e8 doppiato da Ry\u014d Horikawa (ep. 44) e Masakazu Morita (ep. 45+). In italiano, essendo un liquido, non possiede un doppiatore ma, prendendo le sembianze prima di Gryll e poi di Vegeta, \u00e8 doppiato da Pietro Ubaldi e da Gianluca Iacono.\nZamasu.\n \u00e8 un apprendista Kaiohshin del Decimo Universo, allievo del Kaiohshin Gowasu ed ex-Re Kaioh del Nord del suo universo. Fisicamente ha una corporatura esile, pelle verde, capelli bianchi e indossa due orecchini Potara di colore arancione. Caratterialmente \u00e8 molto diverso dagli altri Kaiohshin apparsi nella serie: mostra infatti una natura avversa ai mortali, specialmente agli esseri umanoidi, secondo lui irrispettosi della vita e recidivi nei loro errori. Decide cos\u00ec di sterminare tutti gli umanoidi e di diventare la sola divinit\u00e0 suprema dell'universo, rimodellandolo secondo i suoi desideri.\nNella serie appaiono tre versioni di questo personaggio: il primo \u00e8 proveniente dalla linea temporale in cui \u00e8 ambientata la storia principale, che verr\u00e0 distrutto da Beerus con la tecnica della Distruzione; il secondo viene da una linea temporale alternativa generatasi quando Beerus uccide lo Zamasu del presente; in questa linea temporale Zamasu (del presente) non viene ucciso e usa le super sfere del drago per scambiare il suo corpo con quello del Goku della sua linea temporale, per poi ucciderlo, venendo poi conosciuto col nome di . Il terzo Zamasu \u00e8 che proviene da una terza linea temporale, quella di Trunks del futuro, e che usa le super sfere del drago per divenire immortale. Black Goku e Zamasu del futuro stringono poi un'alleanza quando Black Goku, conscio di avere bisogno di un alleato, si dirige nella linea temporale di Trunks del futuro con il suo anello del tempo. Qui, i due uccidono tutti gli altri Kaiohshin di tutti gli universi di questa linea temporale, per poi sterminare innumerevoli mortali su molti pianeti e infine ridurre la Terra di Trunks in uno stato di terrore. Minacciati da Goku e Vegeta, chiamati in aiuto da Trunks, Black Goku e Zamasu del futuro effettueranno successivamente la fusione con gli orecchini Potara per dar vita a , noto anche come Fusione Zamasu nell'anime e Zamasu (Fusione) nel manga, e di solito chiamato semplicemente Zamasu. Nell'anime, quest'ultimo verr\u00e0 sconfitto da Trunks del futuro con l'aiuto dell'energia di Goku, Vegeta e di tutti i terrestri: Trunks convoglia quest'energia nella sua spada con la quale distrugge il corpo fisico di Zamasu Fuso, non riuscendo per\u00f2 a bandire il suo spirito immortale, che uccide quasi tutti i terrestri della linea temporale di Trunks. Nel manga, Zamasu Fuso finisce per moltiplicarsi in un numero esponenziale di copie di se stesso in seguito agli attacchi di Trunks e Vegeta. Sia nel manga che nell'anime, Zamasu viene quindi definitivamente cancellato da Zeno del futuro (convocato da Goku), che, non conoscendo Goku e interpretando male la sua richiesta, cancella insieme a lui tutto il multiverso della linea temporale di Trunks del futuro.\nQuanto a capacit\u00e0, Black Goku, avendo il corpo di Goku \u00e8 in grado di utilizzare numerose tecniche del Saiyan, come ad esempio il Teletrasporto e la Kamehameha, e inoltre possiede una forma potenziata dello Zenkai che gli permette di aumentare il suo potere ogni volta che combatte (invece che ogni volta che rimane gravemente ferito). Nel manga \u00e8 in grado di trasformarsi in Super Saiyan con una potenza superiore al Super Saiyan 2 di Goku e Vegeta, e inoltre, sia nel manga che nell'anime, possiede una trasformazione a lui specifica, il Super Saiyan Ros\u00e9 (chiamata Super Saiyan rosa nell'adattamento italiano dell'anime). Zamasu del futuro essendo immortale pu\u00f2 subire ogni tipo di ferita, anche la pi\u00f9 mortale ma riesce sempre a rigenerarsi, quindi spesso fa da scudo a Black; pu\u00f2 inoltre usare la telecinesi e con la sua energia pu\u00f2 guarire anche le ferite altrui, e con questo potere ha aiutato Black nella lotta contro i Saiyan. Zamasu Fuso \u00e8 in assoluto la versione di Zamasu pi\u00f9 forte apparsa. Nel manga \u00e8 immortale e pu\u00f2 rigenerarsi all'infinito, oltre ad essere capace di creare il katchin e di utilizzare la tecnica dell'Illusione distruttiva, nell'anime invece l'immortalit\u00e0 di Zamasu del futuro non trova equilibrio con la mortalit\u00e0 di Black Goku e di conseguenza il corpo di Zamasu Fuso, dopo un potentissimo attacco di Goku, comincia a deteriorarsi assumendo una forma mostruosa, anche se il suo potere rimane inalterato. Tutte le versioni di Zamasu utilizzano una tecnica particolare, ovvero la Spada di energia, che consiste nel creare una spada fatta col proprio Ki.\nIn giapponese Zamasu (del presente e del futuro) \u00e8 doppiato da Shin'ichir\u014d Miki e in italiano da Maurizio Merluzzo. Black Goku \u00e8 doppiato da Masako Nozawa in giapponese e in italiano da Claudio Moneta, i doppiatori di Goku. Zamasu Fuso \u00e8 doppiato dal solo Shin'ichir\u014d Miki in giapponese e dal solo Maurizio Merluzzo in italiano, ma con un effetto a eco in quanto la fusione contiene due Zamasu.\nGuerrieri del Sesto Universo.\nHit.\n \u00e8 il pi\u00f9 forte guerriero del Sesto Universo, nonch\u00e9 uno dei cinque che sono stati selezionati da Champa per il torneo di arti marziali contro i combattenti del Settimo Universo, ed \u00e8 l'ultimo tra questi a salire sul ring; durante il Torneo del Potere, inoltre, rappresenta uno dei guerrieri pi\u00f9 forti di tutto il Torneo. \u00c8 soprannominato e . Calmo, taciturno e misterioso, Hit \u00e8 un famigerato sicario, vecchio di pi\u00f9 di 1000 anni, cui Vados ha promesso, in caso di vittoria nel torneo contro il Settimo Universo, il Cubo di Champa per spostarsi anche in altri universi. Hit \u00e8 un attento osservatore, ed \u00e8 capace di migliorare le sue abilit\u00e0 durante i combattimenti contro i propri avversari, ma la sua abilit\u00e0 pi\u00f9 caratteristica consiste nell'eseguire le sue tecniche sulla manipolazione temporale quali il Salto temporale e la Gabbia temporale. Durante il torneo contro il Settimo Universo riesce a sconfiggere con pochi colpi Vegeta per merito del suo Salto Temporale, prima di affrontare Goku, il quale trova il punto debole ai salti temporali. Nonostante le sue abilit\u00e0 si dimostrino quindi non sufficienti per sconfiggere Goku, il Saiyan si ritira dallo scontro con Hit in quanto consapevole del fatto che Hit, non potendo uccidere, non stava combattendo al massimo delle sue abilit\u00e0, e subito dopo Hit decide di perdere di proposito contro Monaka per pareggiare i favori con il Saiyan consegnando la vittoria del torneo alla squadra del Settimo Universo. Tempo dopo (solo nella serie anime) Hit si reca sulla Terra con l'ordine di assassinare Goku per conto di un misterioso mandante. Goku dopo un duro combattimento sconfigge Hit con una Kamehameha violentissima e ad incontro finito si scopre che a commissionare l'uccisione a Hit \u00e8 stato proprio Goku, che intendeva cos\u00ec scoprire le vere capacit\u00e0 dell'alieno. In occasione del Torneo del Potere, Hit viene reclutato da Champa come il leader della squadra del Sesto Universo, e durante il Torneo, solo nella serie animata, Hit sconfigge Narirama del Terzo Universo e Kunshi dell'Undicesimo Universo. Sia nel manga che nell'anime combatter\u00e0 contro Jiren dell'Undicesimo Universo provando inutilmente a sconfiggerlo con la Gabbia Temporale ma Jiren si dimostra superiore alla tecnica di Hit e lo sconfigge, eliminandolo dal Torneo del Potere. \"Hit\" in lingua inglese significa \"colpo\", ma \u00e8 da notare che, insieme alla parola \"man\" forma \"Hitman\", ovvero appunto \"sicario\". In giapponese \u00e8 doppiato da Kazuhiro Yamaji e in italiano da Diego Baldoin.\nCabba.\n \u00e8 uno dei cinque guerrieri del Sesto Universo selezionati da Champa per il torneo di arti marziali contro i combattenti del Settimo Universo, ed \u00e8 il quarto tra questi a salire sul ring. \u00c8 un giovane Saiyan dai capelli e dagli occhi neri, di costituzione bassa e mingherlino. Diversamente dai violenti e pericolosi Saiyan del Settimo Universo, Cabba e gli altri membri della sua specie sono pacifici e combattono solo ed esclusivamente per difendere l'universo dalla minaccia di pericolosi criminali. \u00c8 un ragazzo coraggioso pronto a tutto pur di aiutare i suoi compagni. Proprio come tutti i Saiyan del Sesto Universo, pure lui non ha la coda. Cabba prova molto rispetto per Vegeta riferendosi a lui col termine di \"maestro\". Al torneo contro il Settimo Universo, dopo la sconfitta di Magetta, Cabba affronta Vegeta, ma fin dall'inizio non si dimostra all'altezza del suo avversario, essendo incapace di trasformarsi in Super Saiyan, e per questo supplica il principe dei Saiyan di insegnargli la trasformazione. Grazie ad uno stratagemma, Vegeta fa arrabbiare Cabba, consentendogli di raggiungere il livello di Super Saiyan, per poi sconfiggerlo, nello stadio di Super Saiyan blu, con un violento colpo allo stomaco. Cabba viene scelto per partecipare al Torneo della Potenza indetto da Zeno, e Champa gli chiede di reclutare altri Saiyan nella squadra per il torneo. Cabba recluta le due Saiyan Caulifla e Kale e insegna loro come trasformarsi in Super Saiyan. Durante il Torneo del Potere Cabba, nell'anime, elimina facilmente Nigrisshi del Terzo Universo, Murisam del Decimo Universo e, trasformandosi in un Super Saiyan II, Monna del Quarto Universo, ma subito dopo Freezer lo sfider\u00e0 eliminandolo facilmente dal torneo, mentre nel manga Cabba sconfigge The Preecho del Terzo Universo ma poi si autoelimina dal Torneo del Potere per salvare Kale la quale stava avendo la peggio contro i Pride Troopers dell'Undicesimo Universo. Come per gli altri Saiyan apparsi nella serie, il suo nome \u00e8 un gioco di parole che fa riferimento a un ortaggio, in questo caso Cabba si riferisce al cavolo. In giapponese \u00e8 doppiato da Daisuke Kishio e in italiano da Simone Lupinacci.\nMagetta.\n \u00e8 uno dei guerrieri selezionati da Champa per il torneo di arti marziali contro i combattenti del Settimo Universo, e successivamente anche per il Torneo del Potere. Appartiene ai metalman, una razza di giganteschi robot capaci di aumentare la temperatura dell'ambiente circostante usando la lava presente nel loro corpo. Magetta non parla mai, emette solo il verso \"choo-po\", inoltre nel manga viene detto che pesa 1000 tonnellate. Nonostante sia un grosso robot, Magetta \u00e8 in grado di muoversi velocemente e il suo corpo di metallo \u00e8 in grado di resistere a numerosi attacchi. Ha dimostrato di essere molto forte riuscendo a tenere testa a Vegeta trasformato in Super Saiyan. Al torneo tra il Sesto e il Settimo Universo lui \u00e8 il terzo guerriero della sua squadra a salire sul ring, combattendo contro Vegeta i cui attacchi si rivelano inutili data la resistenza della sua corazza, quindi Vegeta lo sconfigge buttandolo fuori dal ring dopo averlo reso inerme con degli insulti, dato che i metalman sono particolarmente emotivi. Durante il Torneo del Potere, nell'anime, Magetta affronta Vegeta e Muten con l'aiuto di Frost, ma alla fine Vegeta lo elimina dal torneo buttandolo buori dal ring, mentre nel manga \u00e8 la sua compagna di squadra Kale, che dopo essersi trasformata in Super Saiyan leggendario lo solleva di peso buttandolo fuori dall'arena e eliminandolo dal torneo. Il suo nome \u00e8 la combinazione di quello di due famosi robot, Mazinger e Getter Robot. In giapponese \u00e8 doppiato da Naoki Tatsuta e in italiano da Andrea Oldani e Cesare Rasini.\nFrost.\n \u00e8 uno shimoni del Sesto Universo, fisicamente molto simile a Freezer ed \u00e8 uno dei cinque combattenti scelti da Champa per partecipare al torneo contro i combattenti del Settimo Universo; \u00e8 il secondo a salire sul ring di questo torneo. Dall'aspetto molto simile a quello della sua controparte del Settimo Universo, Freezer, Frost possiede tutte le facolt\u00e0 di quest'ultimo ma, all'apparenza, \u00e8 un individuo generoso e magnanimo, avendo preso parte al torneo solo per ottenere l'aiuto di Champa nel fermare le guerre del Sesto Universo. Nel corso del torneo, per\u00f2, si scoprir\u00e0 la sua vera natura malvagia: egli crea delle guerre per poi risolverle e passare come l'eroe di turno, acquistando successivamente i pianeti colpiti dalle guerre a costi molto bassi (nel manga queste sue azioni non vengono menzionate). Al torneo contro il Settimo Universo, dopo la sconfitta di Botamo, Frost affronta Goku e poi Piccolo, sconfiggendoli entrambi irregolarmente grazie a un ago stordente presente nel suo braccio destro. Scoperto il suo stratagemma, viene squalificato, ma Vegeta, desideroso di confrontarsi con lui, convince l'arbitro a reintegrarlo tra i partecipanti del torneo, per poi sconfiggerlo con estrema facilit\u00e0. Dopo il torneo, Cabba fa sapere a tutti gli abitanti del Sesto Universo della vera natura malvagia di Frost: il tiranno spaziale, dunque, diventa un criminale e si d\u00e0 alla fuga. Tempo dopo, per\u00f2, viene reclutato per partecipare al Torneo della Potenza indetto da Zeno. A pochi minuti dall'inizio del Torneo conosce Freezer, suo doppelg\u00e4nger del Settimo Universo, e i due si alleano per un piano diabolico, dove Frost aiuter\u00e0 Freezer a prevalere sugli altri avversari. Durante il Torneo del Potere, Frost sconfigge per primo Crilin, poi solo nel manga sconfigge anche Tenshinhan e i guerrieri del Nono Universo Comfrey, Hop, Sorrel, Chappil, Hyssop, Oregano e Roselle. Freezer per\u00f2 lo tradisce e approfittando di una sua distrazione lo butta fuori dal ring eliminandolo dal Torneo del Potere. Infuriato per il tradimento, Frost cerca di attaccare Freezer dagli spalti, venendo immediatamente cancellato dai due Zeno.\nCome Freezer, Frost possiede la capacit\u00e0 di trasformarsi per aumentare o ridurre la propria forza. Alla sua prima apparizione \u00e8 nella prima forma, ma successivamente raggiunge prima la terza e poi la quarta ed ultima (nonch\u00e9 vera) forma durante il combattimento con Goku. Come Freezer, Re Cold, Cooler e Chilled, il suo nome \u00e8 un riferimento al freddo: in inglese \"frost\" significa \"gelo\". In giapponese \u00e8 doppiato da Ry\u016bsei Nakao e in italiano da Federico Zanandrea, gli stessi doppiatori di Freezer.\nBotamo.\n \u00e8 uno dei cinque guerrieri selezionati da Champa per il torneo di arti marziali contro i combattenti del Settimo Universo ed \u00e8 il primo tra questi a salire sul ring. Ha l'aspetto di un orso dal pelo giallo, con indosso solo una canottiera, dei guantoni da box e degli stivali, tutti di colore rosso. La sua abilit\u00e0 speciale consiste nel deviare qualsiasi attacco ricevuto in un'altra dimensione, grazie alla quale \u00e8 stato in grado di resistere e mettere in difficolt\u00e0 Goku nella sua forma base. Nel manga dimostra di essere molto veloce nei movimenti e di avere un corpo estremamente elastico. Durante il torneo tra il Sesto e il Settimo Universo, Goku trova un modo semplice per sconfiggerlo, prendendolo per le gambe e lanciandolo fuori dal ring. In seguito Botamo viene scelto da Champa per il Torneo del Potere, dove nella serie animata combatte contro Gohan che approfittando della sua troppa sicurezza derivatagli dal fatto che \u00e8 immune da ogni danno fisico, lo colpisce ripetutamente allo stomaco, sollevandolo da terra per poi spingerlo fuori dal ring con un attacco energetico, mentre nel manga \u00e8 C-17 che lo elimina dal torneo spingendolo fuori dall'arena con un poderoso pugno allo stomaco. Il suo nome \u00e8 un gioco di parole che fa riferimento ad un dolce giapponese, il \"botamochi\". In giapponese \u00e8 doppiato da Yasuhiro Takato e in italiano da Giovanni Battezzato e Marcello Moronesi (ep 99+).\nCaulifla.\n \u00e8 una Saiyan del Sesto Universo e sorella minore di Renso (il quale appare unicamente dell'anime) oltre ad essere una dei guerrieri pi\u00f9 forti del suo universo nonch\u00e9 di tutto il Torneo del Potere. \u00c8 la prima donna Saiyan ad apparire in tutto il franchise di \"Dragon Ball\" dopo Seripa, oltre che la prima donna Saiyan a trasformarsi in Super Saiyan. Caulifla \u00e8 una giovane e magra Saiyan dagli occhi e capelli neri. A differenza dei Saiyan del Settimo Universo lei e la sua gente non possiedono la coda. Caulifla appare con i capelli slacciati, indossa un top lilla, un largo pantalone viola e dei bracciali argentati. Il suo carattere \u00e8 molto simile a quello dei Saiyan del Settimo Universo: arrogante, aggressiva e ansiosa di misurarsi con avversari sempre pi\u00f9 forti. Tuttavia sa riconoscere il valore di chi incontra ed \u00e8 affettuosa con Kale, la sua migliore amica. \u00c8 molto legata a Kale ed \u00e8 disposta a sacrificarsi pur di salvarla e cerca sempre di motivarla. Caulifla possiede un brillante senso del combattimento. La stessa Caulifla ritiene che su Sadala non esista un Saiyan che possa sconfiggerla. Nonostante la giovane et\u00e0, \u00e8 un prodigio della lotta e in brevissimo tempo ha imparato a padroneggiare la trasformazione in Super Saiyan, e nell'anime anche quella del suo terzo stadio, ed il Super Saiyan II. Inizialmente Caulifla \u00e8 a capo di un gruppo di Saiyan malavitosi ed \u00e8 temuta persino dalla Forza di Difesa di Sadala. In cambio delle informazioni necessarie per trasformarsi in Super Saiyan viene poi reclutata da Cabba per partecipare al Torneo del Potere, dove combatte non tanto per salvare il suo universo, ma per mettere alla prova la sua forza. Al Torneo del Potere, solo nell'anime, sconfigge Napapa del Decimo Universo e, con l'aiuto di Kale, Zoiray, Kettol e Kahseral dell'Undicesimo Universo. Lei e Kale, usando gli orecchini Potara di Fuwa, si fonderanno in ma verranno sconfitte ugualmente, nell'anime da Goku mentre nel manga da Gohan. Come per gli altri Saiyan, il suo nome \u00e8 un gioco di parole che fa riferimento a un ortaggio, in questo caso Caulifla si riferisce al cavolfiore. Il personaggio \u00e8 stato creato da Toriyama dopo aver ricevuto le bozze per Kale dallo staff della Toei Animation; in giapponese \u00e8 doppiata da Yuka Komatsu e in italiano da Chiara Francese.\nKale.\n \u00e8 una Saiyan del Sesto Universo, nonch\u00e9 protetta di Caulifla e sua migliore amica. \u00c8 uno dei guerrieri pi\u00f9 forti di tutto il Torneo del Potere oltre ad essere uno dei guerrieri pi\u00f9 forti del suo universo. Piccola e magra, tiene i lunghi capelli neri legati in una coda, e indossa un completo bordeaux con una cinta marrone, oltre ad orecchini e bracciali dorati. \u00c8 una ragazza molto timida, ansiosa e con poca autostima. \u00c8 molto legata a Caulifla al punto da chiamarla \"sorellona\", ed \u00e8 molto gelosa dell'amica. Nel manga \u00e8 eccezionalmente veloce ed \u00e8 un'ottima combattente, ma la sua forza principale (sia nel manga che nell'anime) risiede nel fatto che \u00e8 in grado di trasformarsi nel Super Saiyan Berserker, la prima volta in seguito a sentimenti di profonda frustrazione legati a Caulifla. Osservando questa trasformazione, Cabba si accorge che Kale \u00e8 il Saiyan leggendario che appare una volta ogni 1000 anni: un Saiyan diabolico che se si risveglia rischia di scatenare un potere strabiliante che per\u00f2, a furia di crescere, lo porter\u00e0 all'autodistruzione, a meno che non impari a controllare l'immensa rabbia tipica di questa forma, che rende inoltre il Saiyan in questione estremamente pericoloso anche per le persone a lui care, vista la perdita di raziocinio causata dalla trasformazione. Nell'anime, Kale elimina dal torneo Mechiorp del Decimo Universo e anche Vuon, Zoiray, Kettol e Kahseral dell'Undicesimo Universo, gli ultimi tre aiutata da Caulifla. Sempre nell'anime, durante il Torneo del Potere, impara a controllare la trasformazione in Super Saiyan leggendario grazie all'aiuto di Caulifla, mantenendo l'immenso potere senza farsi accecare dalla rabbia. Nel manga invece sconfigge Dercori, Ganos, Shosa e Shantsa del Quarto Universo, Maji Kayo, Nigrisshi e Anilaza del Terzo Universo, Zirloin, Rabanra e Zarbuto del Secondo Universo, Obuni del Decimo Universo, e in preda alla rabbia elimina pure i suoi compagni Magetta, Saonel e Pirina. Lei e Caulifla usando gli orecchini Potara di Fuwa si fonderanno in , ma verranno ugualmente eliminate dal torneo, nell'anime da Goku e nel manga da Gohan. Come per gli altri Saiyan, il suo nome \u00e8 un gioco di parole che fa riferimento a un ortaggio, in questo caso Kale si riferisce a un tipo di cavolo. Gli sceneggiatori della Toei Animation hanno rivelato in un'intervista di averla creata basandosi su Broly, visto che quest'ultimo \u00e8 un personaggio molto apprezzato dai fan. In giapponese \u00e8 doppiata da Yukana e in italiano da Giulia Bersani.\nKefla.\n \u00e8 la guerriera nata dalla fusione tra Kale e Caulifla tramite gli orecchini Potara. Kefla possiede i grandi occhi neri di Caulifla cos\u00ec come la maggior parte delle sue espressioni facciali, e quella di Caulifla sembra essere la personalit\u00e0 dominante della fusione. Kefla \u00e8 uno dei guerrieri pi\u00f9 forti di tutto il Torneo del Potere. Nel manga riesce da sola ad eliminare pi\u00f9 della met\u00e0 della squadra dell'Undicesimo Universo, mentre nell'anime, gi\u00e0 nel semplice stadio base \u00e8 in grado di superare la forza del Super Saiyan God, e trasformandosi in Super Saiyan \u00e8 capace di sconfiggere persino il Super Saiyan blu Kaiohken. Sempre nella serie animata, durante il combattimento contro Goku riesce ad aumentare il suo potere riuscendo a raggiungere la trasformazione in Super Saiyan II. Trasformandosi in Super Saiyan (1 o 2) la sua muscolatura aumenta leggermente e i suoi capelli assumono una colorazione verde, come accade a Kale quando diventa un Super Saiyan Berserker. Kale e Caulifla usano la fusione durante il Torneo del Potere, e Kefla riesce, nel manga, a sconfiggere Kunshi, Kettol, Zoiray, Tupper, Cocotte e Vuon dell'Undicesimo Universo, per poi essere battuta da Gohan ed eliminata dal torneo. Nell'anime invece combatte contro Goku e sebbene all'inizio sia in vantaggio contro di lui (anche a causa dell'estrema stanchezza dell'avversario), Goku poi la sconfigge facilmente grazie al potere del -Segno- dell'Ultra Istinto, buttandola fuori dal ring con una Kamehameha. \u00c8 doppiata simultaneamente da Yuka Komatsu e Yukana in giapponese, e in egual modo da Chiara Francese e Giulia Bersani in italiano.\nGuerrieri dell'Undicesimo Universo.\nJiren.\n \u00e8 un membro del team , una squadra di guerrieri dell'Undicesimo Universo che combattono per la libert\u00e0 e la giustizia. \u00c8 conosciuto come ed \u00e8 il guerriero pi\u00f9 forte dell'Undicesimo Universo nonch\u00e9 il guerriero pi\u00f9 forte in assoluto di tutto il Torneo del Potere. Jiren \u00e8 devoto alla giustizia e al benessere di tutti, che mette al di sopra di ogni altra cosa, e non agisce mai per ragioni egoistiche, infatti si rifiuta di uccidere anche i malvagi. Tuttavia, considera la forza come l'unico mezzo possibile e valido per poter ottenere giustizia, e inizialmente considera l'amicizia come niente di pi\u00f9 che una debolezza, anche se, dopo aver perso il Torneo del Potere, imparer\u00e0 a dare pi\u00f9 importanza al lavoro di squadra e ai legami di amicizia. Jiren \u00e8 un guerriero molto silenzioso nonch\u00e9 freddo di carattere, ed \u00e8 l'unico membro dei Pride Troopers a non effettuare pose artistiche prima di combattere. La grande fiducia che ha in s\u00e9 lo porta a volte a essere arrogante; ci\u00f2 \u00e8 dovuto alla sua convinzione di essere il pi\u00f9 forte, inoltre \u00e8 solito intervenire negli scontri solamente se la situazione diviene critica. Nonostante questo, Toppo lo considera come il suo migliore amico. La forza di Jiren supera quella di un Dio della distruzione, ed \u00e8 in grado di scagliare potenti pugni colpendo a distanza grazie agli spostamenti d'aria generati, \u00e8 estremamente veloce, vanta un'elevatissima resistenza fisica e riesce a prevedere e parare con facilit\u00e0 le mosse degli avversari potendo competere alla pari con l'Ultra Istinto. Il suo Ki \u00e8 talmente elevato da creare, con la sua sola presenza, delle barriere di energia impenetrabili attorno a lui. Nel manga, inoltre, usa un congegno che gli permette di rimpicciolire i suoi nemici, ed \u00e8 in grado di viaggiare da un pianeta all'altro con semplicit\u00e0 risultando pi\u00f9 veloce di un'astronave. Il maestro di Jiren, il grande guerriero Gicchin, che aveva introdotto Jiren ai Pride Troopers nella speranza che egli potesse apprendere il valore della cooperazione, \u00e8 stato ucciso da un criminale che secondo la serie animata aveva ucciso anche i genitori di Jiren, e Jiren prende parte al Torneo del Potere con l'unico scopo di vincere le super sfere del drago e far risorgere il suo maestro, bench\u00e9 non apprezzi l'idea che gli altri universi vengano distrutti nel processo. Durante il Torneo del Potere Jiren elimina Hit del Sesto Universo e Vegeta, inoltre nell'anime elimina anche Maji Kayo del Terzo Universo, e Muten nel manga. Combatter\u00e0 pi\u00f9 volte contro Goku, che riuscir\u00e0 a superarlo in potenza forte dell'Ultra Istinto, che il Saiyan scatener\u00e0 proprio durante lo scontro con Jiren, e alla fine Jiren durante lo scontro con Goku e Freezer viene battuto cadendo dal ring del Torneo insieme ai due avversari, facendo in modo che l'ultimo guerriero rimasto al Torneo del Potere fosse C-17. Il nome \"Jiren\" deriva dalla parola giapponese \"Renji\", che significa stufa. Il personaggio \u00e8 stato creato da Toriyama, in giapponese \u00e8 doppiato da Eiji Hanawa e Yukiko Morishita (da bambino), mentre in italiano da Massimiliano Lotti, Laura Cherubelli (da bambino) e Mos\u00e9 Singh (da ragazzo).\nToppo.\n \u00e8 il secondo pi\u00f9 forte dei guerrieri dell'Undicesimo Universo dopo Jiren, nonch\u00e9 uno dei combattenti pi\u00f9 forti di tutto il Torneo del Potere, infatti \u00e8 candidato a diventare il nuovo Dio della distruzione del suo universo, ed \u00e8 allenato a questo scopo da Belmod in persona (Jiren sarebbe stato pi\u00f9 adatto come Dio della distruzione ma non \u00e8 mai stato interessato alla carica). \u00c8 conosciuto con il soprannome di . Toppo \u00e8 un alieno umanoide dalla pelle marrone chiaro, calvo con le orecchie a punta, e possiede dei lunghi baffi bianchi che gli coprono la bocca. \u00c8 un individuo di grossa statura, con i piedi sproporzionatamente piccoli rispetto al resto del corpo, mentre le mani sono al contrario sproporzionatamente grandi. Indossa un'uniforme rossa e nera, con un paio di guanti e stivali bianchi. \u00c8 il leader della squadra rappresentante il suo universo, oltrech\u00e9 della squadra dei Pride Troopers, e considera Jiren come il suo migliore amico. Fiero di essere un guerriero che combatte per la giustizia, Secondo lui il male deve essere assolutamente annientato. \u00c8 molto rispettato nel suo universo e tutti gli altri membri dei Pride Troopers lo rispettano e lo ammirano. Prende le lotte molto seriamente, infatti durante le battaglie non mostra piet\u00e0 per i suoi avversari. Ogni suo attacco, solo nell'anime, inizia sempre con la parola \"justice\" che in inglese significa giustizia. \u00c8 in grado di usare il Ki delle divinit\u00e0, e nell'anime, grazie agli allenamenti di Vermoud, \u00e8 in grado di acquisire il Ki di un Dio della distruzione, e quando ci\u00f2 avviene egli diventa incredibilmente muscoloso, i suoi occhi diventano viola e pu\u00f2 inoltre ricoprirsi del suo nuovo Ki in modo da formare uno scudo che disintegra ogni tipo di attacco ad energia scagliatogli contro. Toppo assiste al torneo preliminare al Torneo del Potere e alla fine di questo piccolo torneo combatte contro Goku in un match che nell'anime viene interrotto dal Gran Sacerdote, mentre nel manga Toppo riesce a battere Goku. Durante il Torneo del Potere, Toppo maturer\u00e0 un rapporto di rivalit\u00e0 con Vegeta, i due infatti si affronteranno pi\u00f9 volte durante il torneo. Verso la conclusione del torneo, Toppo viene infine sconfitto da Vegeta nell'anime, e da Freezer nel manga, che lo butta fuori dal ring approfittando della sua stanchezza. Il nome di Toppo deriva dalla parola inglese \"pot\" che significa pentola. Toppo \u00e8 stato creato da Toriyama e in giapponese \u00e8 doppiato da Kenji Nomura, mentre in italiano \u00e8 doppiato da Pietro Ubaldi.\nDyspo.\n \u00e8 un membro del team Pride Troopers. \u00c8 conosciuto con il soprannome di per il suo stile di combattimento basato sulla velocit\u00e0, ed \u00e8 il terzo pi\u00f9 forte dei guerrieri dell'Undicesimo Universo, nonch\u00e9 uno dei guerrieri pi\u00f9 forti di tutto il Torneo del Potere. Bench\u00e9 umanoide, le fattezze di Dyspo ricordano quelle di una lepre, e assomiglia molto a Beerus. Dyspo indossa la classica uniforme della sua squadra (rossa e nera con guanti e stivali bianchi). \u00c8 in grado di muoversi in maniera estremamente veloce, tanto da riuscire a proiettare in pi\u00f9 punti immagini di lui sulla retina, molto similmente alla tecnica del Zanzoken, e inoltre possiede un udito molto sviluppato che gli permette di percepire persino le contrazioni muscolari dei nemici. Si autodefinisce come il guerriero pi\u00f9 veloce di tutti gli universi (anche se Jiren dimostra di essere pi\u00f9 veloce di lui) ed \u00e8 molto fiero delle sue abilit\u00e0, ed \u00e8 sempre pronto ad aiutare i suoi compagni; tende per\u00f2 a sottovalutare fatalmente i suoi avversari. Durante il Torneo del Potere, nelle fasi finali, lui, Toppo e Jiren saranno gli ultimi membri della loro squadra ancora in gara. Nell'anime Dyspo viene eliminato da Freezer mentre Gohan lo tiene fermo, facendosi eliminare insieme al Guerriero Sonico, mentre nel manga Dyspo viene eliminato da Freezer insieme a Toppo mentre cerca di aiutare quest'ultimo. Il nome di Dyspo deriva dalla parola \"disposal\", ovvero lo smaltimento rifiuti in inglese. Dyspo \u00e8 stato creato da Toriyama e in giapponese \u00e8 doppiato da Bin Shimada e in italiano da Giorgio Bonino.\nLegione di Molo.\nLa \u00e8 una banda criminale, \u00e8 composta da individui avidi e senza scrupoli, guidata dallo stregone Molo, formata dai prigionieri evasi dalla Prigione Galattica. Lo scopo principale della legione \u00e8 quello di invadere i vari pianeti dell'universo per far s\u00ec che Molo possa nutrirsi della loro forza, cos\u00ec da incrementare il suo potere: lo stregone inoltre usa la sua magia per potenziare la forza dei suoi mercenari, rendendoli dei guerrieri estremamente potenti. Si spostano per mezzo delle loro navicelle spaziali e il loro quartier generale \u00e8 la potente astronave di Saganbo, secondo in comando di Molo. Il grosso dei detenuti verr\u00e0 sconfitto e catturato nella battaglia della Terra dalla pattuglia galattica e dai guerrieri della Terra e i leader del gruppo moriranno nel conflitto.\nMolo.\n \u00e8 un potente stregone. Dieci milioni di anni prima della narrazione e ancora prima dell'avvento di Majin Bu, seminava il panico nel Settimo Universo, colpevole di aver causato l'estinzione di numerose razze su 320 pianeti e sul sistema solare di Iragi, ma quando affront\u00f2 il Kaiohshin del Sud e il Grande Kaiohshin, quest'ultimo lo priv\u00f2 della sua magia con la tecnica del Kai Kai Matoru, e venne consegnato alla Pattuglia Galattica che si limit\u00f2 a tenerlo in custodia data l'incapacit\u00e0 di ucciderlo. Ha l'aspetto di un ariete antropomorfo dalla carnagione blu. \u00c8 conosciuto col soprannome di , \u00e8 un individuo arrogante dalla bieca cattiveria, odia la pace e coloro che cercano di preservarla, ed \u00e8 capace di uccidere senza provare nessuna compassione: l'unica cosa che vuole \u00e8 diventare sempre pi\u00f9 potente continuando a nutrirsi dell'energia dei pianeti che prende di mira. \u00c8 un totale misantropo e vede gli altri o come nutrimento o come meri strumenti per i suoi scopi: \u00e8 da notare tuttavia che durante lo scontro contro Goku lascia intendere che ci\u00f2 sia dovuto al fatto che per vivere sia costretto a divorare l'energia altrui.\nDopo anni di prigionia, avendo vissuto per un tempo longevo anche grazie all'energia assorbita dalle sue vittime, ormai prossimo alla morte essendo alla fine del ciclo della sua vita, recupera un po' della sua magia, ed evade della Prigione Galattica insieme a Cranberry raggiungendo con lui Neo Namecc, sterminando quasi tutti i namecciani raccogliendo le sfere del drago. Molo affronter\u00e0 Goku, Vegeta e Majin Bu, nel cui corpo \u00e8 assimilato il Grande Kaiohshin, ma Cranberry evocher\u00e0 con le sfere Polunga, che restituisce a Molo il suo pieno potere magico, e far\u00e0 evadere i criminali che erano reclusi nella Prigione Galattica, che ormai gli hanno giurato devozione. Molo comunque uccider\u00e0 Cranberry non avendo pi\u00f9 bisogno di lui. Molo recuperer\u00e0 la sua giovinezza, assorbendo la forza vitale di Goku e Vegeta, oltre a quella prosciugata dei vari pianeti che lui e i suoi soldati hanno attaccato, come Neo Namecc e Zoon. Molo attaccher\u00e0 la Terra e uccider\u00e0 i suoi stessi servi, Shimorekka e Saganbo, combatter\u00e0 nuovamente contro Vegeta, che tramite la tecnica di fissione dello spirito riuscir\u00e0 a privarlo della forza vitale con cui aveva alimentato il suo potere, facendolo tornare vecchio e debole. Molo, per\u00f2, attraverso la bocca, assimiler\u00e0 il corpo di Seven-Three, ottenendo il suo potere di replicare forza e abilit\u00e0 altrui. Molo sconfigger\u00e0 Goku, Vegeta, Piccolo, Gohan, Numero 17 e Numero 18, ma poi interverr\u00e0 l'angelo Merus, che combatter\u00e0 contro di lui, sacrificando la sua vita. Goku, usando l'Ultra Istinto, affronter\u00e0 ancora una volta Molo, riuscendo a sconfiggerlo. Lo stregone, che aveva assimilato il potere di Merus, prima che quest'ultimo morisse, non riuscendo a contenere il potere angelico che ha assorbito, a causa dei limiti del suo corpo, decide di unirsi con il pianeta Terra: in questa nuova forma si rivela estremamente potente, ma lo porta a diventare completamente folle, tanto da arrivare ad un passo dall'autoesplosione. Nonostante ci\u00f2 Goku, per merito del potere di Ub che Vegeta gli ha concesso e grazie all'energia datagli dagli amici, distrugge il nucleo di Molo salvando la Terra e uccidendo lo stregone una volta per tutte.\nViene definito il mago pi\u00f9 potente di tutto il Settimo Universo: per sua stessa ammissione non si \u00e8 mai allenato, quindi \u00e8 ipotizzabile che la sua magia \u00e8 frutto di abilit\u00e0 innate. \u00c8 in grado di sopravvivere nello spazio, sa utilizzare la telecinesi, e pu\u00f2 scagliare fulmini contro i suoi avversari. Le sue abilit\u00e0 telepatiche gli consentono di comunicare con una persona con la sola forza della mente, oltre a poter vedere nei ricordi degli altri. \u00c8 capace di localizzare un pianeta solo percependo la presenza delle forme di vita che lo abitano, addirittura pu\u00f2 anche localizzare la sfere del drago solo captando la loro energia. Il suo potere sensoriale gli consente di avvertire la presenza di una persona se essa tenta di localizzare la sua energia, indipendentemente dalla distanza. Molo pu\u00f2 assorbire tutta la forza vitale di una creatura vivente o addirittura quella di un intero pianeta, privando cos\u00ec anche della vita, per alimentare la sua forza: per sua stessa ammissione ci\u00f2 non ha lo scopo di potenziare la sua forza, ma solo di placare la sua insaziabile fame di potere. Goku e Vegeta trovano spaventoso il suo Ki, percependo in esso l'agonia delle sue vittime. \u00c8 capace di donare ad altri individui la forza che lui ha assorbito per aumentare la loro potenza. Molo pu\u00f2 anche manipolare l'energia di un pianeta e usarla contro i suoi nemici. Lo stregone ha il potere di fondersi con un altro essere vivente, ottenendo le sue capacit\u00e0 e acquisendo alcuni dei suoi tratti fisici, questo potere non solo \u00e8 applicabile con una persona, ma anche con un intero pianeta. Inoltre \u00e8 un ottimo guerriero, anche se le sue abilit\u00e0 come combattente non sono mai state ben definite: come afferma Goku con disinvoltura, se Molo si fosse allenato affinando la sua tecnica di lotta, sarebbe diventato incommensurabilmente pi\u00f9 forte di quanto lo sia stato assorbendo l'energia vitale delle persone e dei pianeti con cui ha alimentato i suoi poteri. Una volta assorbito lo sgherro Seven-Three, egli ottiene la sua abilit\u00e0 di copia: inoltre a differenza dell'androide egli riesce a mantenere permanentemente i poteri rubati. Grazie a questa particolare abilit\u00e0 egli pu\u00f2 accedere a poteri incredibilmente utili come la Fissione forzata dello Spirito di Vegeta, la rigenerazione di Piccolo e l'Ultra Istinto di Merus. Una volta assimilata la Terra egli pu\u00f2 rubare l'energia a chiunque si trovi sul pianeta, manifestarsi come una gigantesca testa in grado di sparare raggi dalla bocca e materializzare innumerevoli mani gigantesche per attaccare l'avversario: a detta di Whis, se fatto esplodere in questo stadio potrebbe distruggere l'intera Galassia. Di contro, a causa dell'immondo potere a cui \u00e8 sottoposto la sua sanit\u00e0 mentale e il suo corpo cedono, riducendolo ad un contorto ammasso di carne completamente folle.\nSaganbo.\n \u00e8 il principale braccio destro di Molo nella sua devastazione della galassia: prima di unirsi a lui comandava una banda composta dai pi\u00f9 forti e spietati sgherri dello stregone. Muscoloso e simile ad uno squalo, \u00e8 ispirato nell'aspetto ai criminali degli anni cinquanta. Avido e senza scrupoli, non esita a sterminare popolazioni innocenti per arricchirsi: prova tuttavia un grande rispetto per i suoi sottoposti e una fedelt\u00e0 assoluta a Molo, a cui \u00e8 grato per avergli ridato la libert\u00e0. Il suo nome deriva da un taglio di carne giapponese ottenuto dalla carne dello spinarolo. Merus lo aveva arrestato insieme ai suoi sgherri nel palazzo di Zuno. Liberato dal desiderio di Molo raggiunge insieme agli altri detenuti il pianeta Neo Namecc: nella battaglia che segue lui e gli altri criminali costringono Goku e Vegeta alla fuga dato cha la loro forza era stata prosciugata dalla magia di Molo. Guida poi l'invasione del pianeta Zoon. Nella battaglia della Terra scende personalmente in campo dopo la sconfitta dei suoi sottoposti e, potenziato da Molo, affronta contemporaneamente Gohan, Piccolo, Numero 17, Numero 18, Jaco e Goku riuscendo a metterli in difficolt\u00e0 ma venendo potenziato fino all'eccesso da Molo: quando alla fine Goku sceglie di interrompere lo scontro, Saganbo muore collassando per la troppa energia, lasciando Molo completamente indifferente per la sua sorte.\nCranberry.\n \u00e8 un ex soldato dell'armata di Freezer. Fu uno dei soldati scelti per partecipare alla spedizione verso il pianeta Namecc, ma venne sconfitto dagli abitanti del pianeta: irritato, Zarbon lo fin\u00ec con un calcio. Quando il Dio della Terra fece tornare in vita tutte le vittime di Freezer e dei suoi sottoposti, anche Cranberry torn\u00f2 in vita e fugg\u00ec dal pianeta: egli \u00e8 quindi insieme a Freezer l'unico antagonista resuscitato con le sfere in tutta la serie. Appare come un soldato debole e vigliacco, completamente terrorizzato da Molo che non esita a tradire quando ne ha la possibilit\u00e0. Il suo nome deriva dal nome inglese del mirtillo rosso. Catturato dalla Pattuglia Galattica e rinchiuso in prigione, \u00e8 riuscito ad evadere insieme allo stregone. Il duo si reca quindi su Neo Namecc per ottenere le sfere: mentre Molo affronta Goku, Vegeta e Majin Bu, egli insegue e uccide Moori, anziano saggio del pianeta in possesso dell'ultima sfera del drago. Evocato Poolunga con l'aiuto involontario del namecciano Esca, Cranberry chiede che Molo possa riottenere il suo antico potere magico: si prepara poi a chiedere di farsi mandare in un pianeta lontano dalla pattuglia e dallo stregone, ma viene ucciso proprio da Molo, deciso a sbarazzarsi di un soldato ormai inutile e di tenere anche l'ultimo desiderio per s\u00e9.\nSeven-Three.\n, noto anche come , \u00e8 un androide OG di Goichi, che Sagambo per\u00f2 gli aveva rubato. Essendo una macchina appare come un essere privo di emozioni totalmente fedele ai compagni: solo verso di questi infatti sembra in grado di provare dei sentimenti, disperandosi per la morte di Shimorekka. Possiede i poteri replicanti degli OG e questo fa di lui indubbiamente l'elemento pi\u00f9 pericoloso della Legione, sebbene i suoi compagni lo considerino solo come uno strumento. Di tutti i mercenari della Legione, \u00e8 l'unico di cui Molo riconosce l'effettiva utilit\u00e0 e che tratta con un minimo di cura, ma solo perch\u00e9 lo vede come un mezzo per potenziare la sua forza in caso di necessit\u00e0. Dopo aver partecipato all'invasione del pianeta Zoon si reca insieme ai compagni Shimorekka e Yumba su un pianeta la cui civilt\u00e0 aliena ha il potere di creare die varchi spaziali: Sevent-Three replica il loro potere e crea un varco con cui lui, Yumba e Shimorekka raggiungono la Terra. L\u00ec i tre affrontano Gohan, Piccolo e Crilin sconfiggendoli. Su ordine di Molo si ritireranno preferendo attaccare la Terra in attesa del ritorno di Goku e Vegeta. Quando ritorna sulla Terra insieme al resto della Legione, viene sconfitto da Gohan, Piccolo e Numero 17, successivamente Molo lo ingoia per ottenere la sua forza e le sue abilit\u00e0, ma quando Goku distrugge lo stregone, Goichi fa recuperare il corpo (quasi distrutto) di Seven-Three. In seguito verr\u00e0 rubato da Granola per poi venderlo nella base degli Heeters che per mezzo dei dati raccolti da Seven-Three vengono a sapere dell'esistenza delle sfere del drago.\nShimorekka.\n \u00e8 uno dei due vice della banda di Saganbo. Notevolmente basso, \u00e8 dotato di una criniera appuntita: in battaglia utilizza la sua agilit\u00e0 e le sue unghie affilate per ferire mortalmente i suoi nemici. Come i compagni \u00e8 un individuo avido e senza scrupoli, divertendosi sadicamente ad uccidere le sue vittime: \u00e8 inoltre molto fedele al suo capo e pone fiducia totale nella potenza di Seven-Three. Il suo nome deriva dallo Shimotsukare (\u3057\u3082\u3064\u304b\u308c), un piatto tipico giapponese. Dopo aver partecipato all'invasione del pianeta Zoon si reca insieme ai compagni Seven-Three e Yumba sul pianeta Terra, con la missione di uccidere la gang Macareni, venendo ostacolati da Piccolo, Gohan e Crilin, riuscendo comunque a batterli. Prima di poter portare a termine la loro missione ricevono l'ordine di Molo di ritirarsi, dato che lo stregone vuole assorbire l'energia del pianeta solo quando saranno presenti anche Goku e Vegeta. Nella battaglia della Terra affronta Numero 18, venendo pesantemente sconfitto da quest'ultima: viene successivamente ucciso da Molo, appena sconfitto da Vegeta, che non voleva che interferisse nell'assorbimento di Seven-Three.\nYunba.\n \u00e8 uno dei detenuti facenti parte della banda di Saganbo. Ha l'aspetto di un enorme panda antropomorfo e probabilmente appartiene alla razza di Botamo. \u00c8 un criminale violento e crudele ma anche estremamente pigro e goloso, rispecchiando gli stereotipi sugli orsi.\n\u00c8 uno dei guerrieri pi\u00f9 forti della Legione, il suo stile di combattimento si basa principalmente sulla forza bruta, sebbene comunque sia notevolmente agile a dispetto della sua mole: inoltre, rotolando a grande velocit\u00e0, come se fosse una palla, colpisce i suoi avversari con grande forza d'impatto. Il suo nome fa riferimento allo yuba. Raggiunge la Terra insieme a Seven-Three e Shimorekka: qui affronta e sconfigge Crilin e successivamente annienta insieme a Shimorekka Gohan e Piccolo, ormai totalmente prosciugati della loro energia da Seven-Three. Prima di potergli dare il colpo di grazia riceve l'ordine di Molo di ritirarsi. Nella battaglia della Terra affronta nuovamente Crilin, con cui ha sviluppato un'accesa rivalit\u00e0: lo scontro \u00e8 arduo, ma alla fine il terrestre riesce a prevalere grazie al suo arsenale di tecniche. Yunba viene successivamente arrestato e condotto in prigione dalla Pattuglia Galattica.\nFratelli Macareni.\n, e sono una banda criminale conosciuta come i , individui avidi e malvagi. Pasta \u00e8 il leader del gruppo, e ha la capacit\u00e0 di far esplodere qualunque oggetto lui tocchi, Getti invece pu\u00f2 generare una frusta con la sua energia, mentre Penne (l'unica donna del gruppo) pu\u00f2 allungare le sue braccia. Tra i membri della legione, sono considerati dei buoni a nulla. Pi\u00f9 volte Merus li ha messi agli arresti, l'ultima volta sul pianeta Jung mentre tentavano di rubare il Blue Aurum. Quando Molo li aiuter\u00e0 a evadere dalla Priogione, riusciranno a rubare il Blue Aurum da Jung, poi faranno tappa sulla Terra, dove affronteranno Piccolo: pur affrontandolo in gruppo, non potranno nulla contro la superiorit\u00e0 del namecciano, che li sconfigger\u00e0 facilmente. Jaco infine li arresta.\nMiza, Kikaza e Iwaza.\n, e sono tre tra gli elementi pi\u00f9 forti della banda di Saganbo. I loro nomi rispettivamente fanno menzione al \"Mizaru\" (\u898b\u733f, ossia \"non vedere il male\"), \"Kikazaru\" (\u805e\u304b\u733f, \"non ascoltare il male\") e \"Iwazaru\" (\u8a00\u308f\u733f, \"non parlare del male\"), ovvero le tre scimmie sagge. Durante la battaglia della Terra affrontano il maestro Muten che riesce inizialmente a sopraffarle, ma le tre guerriere si fondono in un'enorme e potentissima guerriera, in grado di mettere in difficolt\u00e0 Crilin e Muten: in loro aiuto interviene Goku che sconfigge la triplice fusione con estrema facilit\u00e0. Le tre guerriere vengono successivamente arrestate e condotte in prigione dalla Pattuglia Galattica.\nQuoitur.\n \u00e8 un Metalman facente parte della banda di Saganbo. Pieno di cicatrici, \u00e8 un tipo taciturno che esplode facilmente dalla rabbia durante gli scontri. A differenza dei Metalmen del Sesto Universo egli \u00e8 in grado di parlare il linguaggio comune: invece mantiene in comune la caratteristica di essere estremamente sensibile agli insulti. Partecipa alla battaglia della Terra e affronta Tenshinan e Jiaozi, quest'ultimo con una raffica di insulti piccanti, riesce a sconfiggere il Metalmen, che cade a Terra e per via della sua depressione perde completamente la voglia di combattere. Quoitur viene successivamente arrestato e condotto in prigione dalla Pattuglia Galattica.\nZauyogi.\n \u00e8 il braccio destro di Saganbo insieme a Shimorekka. Alieno dall'aspetto di una lucertola antropomorfa, \u00e8 estremamente orgoglioso del suo status nella banda e si considera superiore agli altri detenuti. Sembra facilmente impressionabile, rimanendo sconvolto ogni volta che vede Molo assorbire l'energia di un intero pianeta. In battaglia utilizza anche un lanciafiamme. Partecipa alla battaglia della Terra combattendo con Yamcha: in soccorso del terrestre arrivano anche Tenshinan e Jiaozi, ma da soli non riescono ad impensierire il potente criminale. Fortunatamente Goku interrompe lo scontro sconfiggendo Zauyogi senza la minima difficolt\u00e0. Zauyogi viene successivamente arrestato e condotto in prigione dalla Pattuglia Galattica.\nYuzun.\n \u00e8 un alieno facente parte della banda di Saganbo. Appartiene alla stessa razza di Zarbon. Viene considerato uno degli uomini pi\u00f9 forti della Legione e per questo \u00e8 estremamente arrogante e vanitoso in battaglia. Tende a irritarsi facilmente. Oltre alla trasformazione tipica della sua razza, \u00e8 in grado di infondere energia negli oggetti per indurirli e scagliarli contro i nemici. Il suo nome \u00e8 un riferimento allo citrus junos. Attacca insieme a due sottoposti il pianeta Yardrat, venendo sconfitto da Vegeta, non potendo lontanamente competere con la sua forza. Yuzun tenta la fuga con i suoi sottoposti, ma la loro navetta esplode uccidendoli istantaneamente per colpa di un edificio scagliato in aria dallo stesso criminale.\nAltri personaggi.\nZuno.\n \u00e8 un essere onnisciente che conosce tutto sull'universo, le persone si rivolgono a lui in cerca di risposte, ma \u00e8 possibile chiedere il suo aiuto una sola volta. Zuno, in cambio delle sue risposte chiede al suo interlocutore un bacio sulla guancia, offre la risposta a una sola domanda ma a pi\u00f9 di una se il bacio gli \u00e8 stato dato da una donna. Il suo aspetto ricorda molto i kabuki, \u00e8 un essere dalla stazza imponente, con labbra rosse e una carnagione rosa chiaro con orecchie sproporzionatamente pi\u00f9 grandi rispetto alla testa. Nel corso della serie prima Bulma e Jaco e poi Zamasu si recano da lui per conoscere informazioni sulle super sfere del drago. In giapponese \u00e8 doppiato da Keiichi Sonobe e in italiano da Luca Sandri.\nRe della Galassia.\nIl \u00e8 a capo della Pattuglia Galattica, \u00e8 una creatura aliena simile a un polpo dalla carnagione verde, sulla testa porta una corona gialla con il marchio della Pattuglia Galattica. Non lo si \u00e8 mai visto in azione, infatti nelle sue apparizioni ha sempre rivestito un ruolo marginale. Appare come spettatore nel torneo tra i guerrieri del Sesto e del Settimo Universo, invece durante la saga di Molo coordina le operazioni della pattuglia. In giapponese \u00e8 doppiato da Ken Uo mentre in italiano da Cesare Rasini.\nEsca.\n \u00e8 un bambino namecciano, appartenente alla casta degli stregoni, viene salvato da Goku e Vegeta quando Molo attaccher\u00e0 Neo Namecc. Moori, prima di morire, dar\u00e0 al piccolo Esca il titolo di Capo Anziano. Molo e Crunberry manipoleranno Esca per mezzo di un'apparecchiatura elettronica facendo s\u00ec che lui esprima i desideri al drago Polunga per loro. Esca sar\u00e0 l'unico namecciano a sopravvivere allo sterminio del suo pianeta a opera di Molo. Quando scapper\u00e0 da Neo Namecc per un po' di tempo sar\u00e0 ospite della Pattuglia Galattica. Far\u00e0 ritorno su Neo Namecc quando Polunga riporter\u00e0 in vita i namecciani. Il suo nome fa riferimento all'escargot."}
{"id": "5889946", "revid": "834", "url": "https://it.wikipedia.org/wiki?curid=5889946", "title": "Three Wise Girls", "text": ""}
{"id": "5889950", "revid": "1745361", "url": "https://it.wikipedia.org/wiki?curid=5889950", "title": "Public history", "text": "La public history (\"storia pubblica o,\" meglio \"storia per il pubblico\" in lingua italiana) \u00e8 costituita da una vasta gamma di attivit\u00e0 svolte da persone, con una formazione nella disciplina della storia, che operano generalmente al di fuori di ambienti accademici specializzati. La pratica della \"public history\" \u00e8 profondamente radicata nei settori della conservazione storica, dell'archivistica, della storia orale, della curatela museale e altri campi correlati. Il settore \u00e8 diventato sempre pi\u00f9 professionalizzato negli Stati Uniti e in Canada sul finire degli anni settanta. Alcune delle istituzioni pi\u00f9 comuni per la pratica della \"public history\" sono i musei, le dimore e i siti storici, parchi, campi di battaglia, archivi, societ\u00e0 cinematografiche e televisive, e tutti i livelli di amministrazione pubblica.\nDefinizione.\nPerch\u00e9 incorpora una vasta gamma di pratiche e si svolge in molti contesti diversi, la \"public history\" dimostra una certa resistenza ad essere definita con precisione. Quattro sono gli elementi chiave che spesso emergono dal discorso di coloro che si identificano come storici pubblici: \nQuesti elementi furono espressi, nel 1989, nel programma del National Council on Public History: \"To promote the utility of history in social through professional practice.\" (Per promuovere l'utilit\u00e0 della storia nel sociale, attraverso la pratica professionale.) Erano anche presenti in una definizione redatta dal consiglio NCPH nel 2007, nella quale si affermava, \"la \"public history\" \u00e8 un movimento, metodologia e approccio che promuove lo studio e la pratica della storia della collaborazione; i suoi praticanti abbracciano la missione di rendere le loro intuizioni accessibili e utili al pubblico.\" Tuttavia, questa definizione di progetto pose alcune sfide, che ha sollevato dubbi sul fatto che la \"public history\" sia solo un tentativo realizzato da storici professionisti o addestrati, o se la \"condivisione dell'autorit\u00e0 storica\" dovrebbe essere un elemento chiave del settore. Altri hanno sottolineato che l'esistenza di molti \"pubblici\" per la \"public history\" complica il compito di definizione. Ad esempio, lo storico Peter Novick ha messo in dubbio che gran parte di quella che viene definita \"public history\" dovrebbe in realt\u00e0 essere chiamata \"privata\" (ad esempio, la creazione di storie aziendali o archivi) o \"divulgativa\" (per esempio, ricerca o esposizioni condotte al di fuori delle norme della disciplina storica). Cathy Stanton ha identificato anche un elemento pi\u00f9 radicale nella \"public history\" del Nord America, ma ha chiesto: \"Quanto spazio c'\u00e8 per la componente progressiva del movimento sulla \"public history\"?\" Hilda Kean e Paul Ashton hanno discusso delle differenze nella \"public history\" in Regno Unito, Australia, Nuova Zelanda e Stati Uniti, argomentando contro \"una rigida demarcazione tra gli \"storici\" e \"le loro opinioni sulla \"public history\"\". Un sondaggio del 2008, condotto su quasi 4.000 professionisti prevalentemente negli Stati Uniti, ha dimostrato che una parte consistente (quasi un quarto degli intervistati) ha espresso alcune riserve circa il termine, se applicato al proprio lavoro.\nIn generale, coloro che abbracciano il termine \"public history\" accettano che i confini del campo siano flessibili. La sua definizione rimane un \"work in progress\", soggetto a continue rivalutazioni dei rapporti dei praticanti con diversi tipi di pubblico, con gli obiettivi, politici, economici e culturali.\nSettori collegati.\nCome suggerisce la sua definizione, la \"public history\" \u00e8 un termine generico che pu\u00f2 riferirsi ad una vasta gamma di settori professionali e accademici. Alcuni di questi includono: \nInoltre, si \u00e8 sviluppato, negli ultimi decenni, un sub settore che si concentra sulla storia e la teoria della memoria collettiva. Questo settore (caratterizzato da vincitori del Premio del Consiglio Nazionale sulla \"public history\"), pu\u00f2 anche essere considerato \"public history\".\nStoria.\nLa \"public history\" ha molti precedenti che sono la museologia, l'archivistica (pubblica e privata), le associazioni per la preservazione dei contenuti storici, i progetti culturali pubblici e privati e le ricostruzioni cinematografiche (ad esempio i film storici). Ludmilla Jordanova ha osservato che \"lo Stato ... \u00e8 al centro della \"public history\"\" collegando la \"public history\" alla crescita dello Stato-nazione (Il teologo inglese William Paley dichiar\u00f2 nel 1794 che la \"public history\" era un \"registro dei successi e delle delusioni ... e delle liti di coloro che si impegnano in contese [per] il potere'\".) Nel tardo XIX secolo e agli inizi del XX si and\u00f2 formando una disciplina storica nelle universit\u00e0 dell'Ovest, e questo ha avuto l'effetto di separare gradualmente gli studiosi storici professionisti da coloro che praticavano la storia a livello amatoriale. Mentre veniva continuato l'addestramento degli storici che lavoravano in ambiti pubblici, vi fu una ritirata generale dal coinvolgimento del pubblico tra gli storici professionali nei decenni centrali del XX secolo.\nNel corso degli anni settanta, una serie di sviluppi politici, economici, sociali, e storiografici operarono per invertire questa tendenza, convergendo nel produrre un nuovo campo che esplicitamente si identificasse come \"public history\". I movimenti per la giustizia sociale degli anni 1960 e 1970 avevano suscitato un interesse per le storie di persone e gruppi \"non dominanti\", ad esempio, le donne, le persone della classe operaia, i gruppi etnici e le minoranze razziali, piuttosto che la teoria del grande uomo che era tradizionalmente stata al centro di molte narrazioni storiche. In Gran Bretagna, questo \u00e8 emerso attraverso l\"'History Workshop Movement\". Molti storici hanno abbracciato storia sociale come soggetto, e alcuni erano ansiosi di essere coinvolti in progetti pubblici. Negli Stati Uniti, una grave carenza di posti di lavoro accademici per gli storici ha portato molti a prendere in considerazione una carriera al di fuori dell'accademia. Allo stesso tempo, sforzi di finanziamento pubblico erano in corso in molti paesi occidentali, che andavano dalle celebrazioni nazionali come il bicentenario della fondazione degli Stati Uniti d'America a progetti di multiculturalismo in Australia e in Canada, di pari passo con l'interesse pubblico diffuso sulla genealogia, il tracciamento del folk e delle radici di famiglia e altre attivit\u00e0 legate alla storia. Sulla scia della deindustrializzazione in molti luoghi industriali, i governi supportarono anche progetti di rinnovamento urbano che comprendevano sempre pi\u00f9 l'uso della storia e della cultura locale come attrazione o come base per il \"re-branding\" di una zona depressa. Per necessit\u00e0, inclinazione, o per entrambe le cose, un numero crescente di laureati in storia trov\u00f2 occupazione in questi tipi di impieghi non accademici. Decisioni di politica pubblica, come il passaggio negli Stati Uniti del National Historic Preservation Act del 1966 e l'aggiunta, del governo canadese, della figura del \"ricercatore storico\" come categoria di servizio civile negli anni settanta 1970, insieme all'aumento del turismo culturale e la crescente professionalizzazione dei numerosi musei e societ\u00e0 storiche, hanno stimolato la crescita del settore. \nNegli Stati Uniti, la nascita della \"public history\" si avvia dall'Universit\u00e0 della California, Santa Barbara, dove Robert Kelley, un professore della facolt\u00e0 di storia, ottenne un finanziamento dalla Rockefeller Foundation, nel 1976, per creare un corso post laurea per giovani storici destinati ad una carriera sia nel pubblico che nel privato. Kelley utilizz\u00f2 la sua vasta esperienza di consulente e testimone legale nei casi di contenzioso sulle acque per concepire l'idea di \"public history\" come un campo a s\u00e9 stante. Alcune conferenze a Scottsdale, in Arizona nel 1978 e Montecito, California nel 1979, aiutarono a catalizzare il nuovo settore. Il lancio di una rivista professionale, \"The Public Historian\", nel 1978, e la fondazione del \"National Council on Public History\" nel 1979 servirono a dare agli storici accademici un senso del \"pubblico\" e ai professionisti esterni un senso che port\u00f2 a condividere una serie di missioni, esperienze e metodi. \nLa \"public history\" in Canada segu\u00ec un percorso simile in molti settori, tra cui l'esperienza di un'accademica \"crisi occupazionale\" negli anni settanta e l'importanza del governo come fonte di occupazione per gli storici pubblici. Nel 1983, L'Universit\u00e0 di Waterloo cre\u00f2 un Masters \"public history\" (ora eliminato), seguita dalla \"The University of Western Ontario\" nel 1986, e dalla \"Carleton University\" nel 2002. Cos\u00ec come negli Stati Uniti, il finanziamento pubblico canadese per i progetti di storia e del patrimonio culturale si \u00e8 ridotto negli ultimi due decenni, con gli storici pubblici sempre pi\u00f9 responsabili, nei confronti dei finanziatori, dell'efficacia del loro lavoro. Public history also exists as an identifiable field in Australia e in misura minore in Europa ed altri paesi. In America Latina, la \"public history\" trova la sua massima espressione in Brasile, dove viene strettamente connessa alla storia sociale e alla storia orale. La \"Rete storica pubblica brasiliana\", creata nel 2012, \u00e8 stata istituita per la pubblicazione e la sponsorizzazione di eventi di portata nazionale e internazionale volti a promuovere un dialogo creativo e cosmopolita. Cos\u00ec come negli Stati Uniti e in Canada, vi sono molti progetti pubblici che coinvolgono gli storici e l'interpretazione della storia che non necessariamente fanno diretto riferimento all'etichetta di \"public history\". La \"International Federation for Public History\",(IFPH-FIHP) venne costituita nel 2010 e divenne un'associazione internazionale con un comitato eletto nel gennaio del 2012. IFPH \u00e8 anche una Commissione internazionale di storici (ICHS-CISH). Lo IFPH cerca di ampliare gli scambi internazionali sulla pratica e l'insegnamento della \"public history\". \nLa \"public history\" continua a sviluppare e definire se stessa. Ci sono attualmente molti programmi di \"public history\" per laureati e laureandi negli Stati Uniti, Canada e altri paesi. Il settore ha una naturale sinergia con la storia digitale, con la sua enfasi sull'accesso e l'ampia partecipazione alla creazione della conoscenza storica. Negli ultimi anni c'\u00e8 stato un crescente sviluppo della ricerca storica pubblica, comprese le opere riconosciute dall'annuale \"NCPH Book Award\". In molti paesi, sono stati condotti studi per capire come le persone si confrontano con il passato, per approfondire il senso di come il lavoro degli storici pu\u00f2 meglio connettersi con quello delle persone."}
{"id": "5889963", "revid": "1705595", "url": "https://it.wikipedia.org/wiki?curid=5889963", "title": "Red Star Ferries", "text": "La Red Star Ferries \u00e8 il nome commerciale della agenzia \"Seamed Trading Shipping\". Tale agenzia, con sede nella citt\u00e0 di Brindisi, opera nel Mar Adriatico e Mar Ionio con collegamenti verso Albania e Grecia."}
{"id": "5889969", "revid": "1494169", "url": "https://it.wikipedia.org/wiki?curid=5889969", "title": "Comune rurale (disambigua)", "text": ""}
{"id": "5889994", "revid": "767487", "url": "https://it.wikipedia.org/wiki?curid=5889994", "title": "Associazione Calcio Treviso 1985-1986", "text": "Questa pagina raccoglie le informazioni riguardanti l'Associazione Calcio Treviso nelle competizioni ufficiali della stagione 1985-1986."}
{"id": "5889997", "revid": "181699", "url": "https://it.wikipedia.org/wiki?curid=5889997", "title": "Flowers 2", "text": "Flowers 2 \u00e8 un album discografico del pianista compositore Arturo Stalteri, pubblicato nel 2012 dalla Felmay\nIl disco.\n\u00c8 il secondo volume del progetto discografico \"Flowers\". \u00c8 dedicato alla pianista Vera Gobbi Belcredi, con cui Arturo St\u00e0lteri si \u00e8 perfezionato nello studio del pianoforte dopo averne conseguito il diploma.\nInterpreta autori classici e contemporanei. Contiene una nuova versione di \"Scarlett\". \"The Consciousness of Tao\" \u00e8 nata durante la trasmissione \"Bitte, keine R\u00e9clame\" di Franco Battiato. L'ultima traccia \u00e8 un omaggio ai Rolling Stones. La \"Fantasia Cromatica in Re minore BWV 903\" di Johann Sebastian Bach, l\"'Improvviso in La b maggiore Op. 142 n\u00b02 D 935\" di Franz Schubert e il \"Notturno in Mi minore Op. 72 n\u00b0 1\" di Fryderyk Chopin sono stati inseriti da Carlo Verdone nella colonna sonora del film \"Grande, grosso e... Verdone\" (2008)."}
{"id": "5890003", "revid": "62004", "url": "https://it.wikipedia.org/wiki?curid=5890003", "title": "Tour of Thailand", "text": "Il Tour of Thailand (\u0e01\u0e32\u0e23\u0e41\u0e02\u0e48\u0e07\u0e02\u0e31\u0e19\u0e08\u0e31\u0e01\u0e23\u0e22\u0e32\u0e19\u0e17\u0e32\u0e07\u0e44\u0e01\u0e25\u0e19\u0e32\u0e19\u0e32\u0e0a\u0e32\u0e15\u0e34 \u0e17\u0e31\u0e27\u0e23\u0e4c \u0e2d\u0e2d\u0e1f \u0e44\u0e17\u0e22\u0e41\u0e25\u0e19\u0e14\u0e4c), noto ufficialmente come \"Princess Maha Chakri Sirindhon's Cup Tour of Thailand\", \u00e8 una corsa a tappe maschile di ciclismo su strada che si svolge ogni anno in aprile in Thailandia. \u00c8 inserito nel calendario dell'UCI Asia Tour come gara di classe 2.1 (2.2. fino al 2016).\nAlbo d'oro.\n\"Aggiornato all'edizione 2020.\""}
{"id": "5890005", "revid": "767487", "url": "https://it.wikipedia.org/wiki?curid=5890005", "title": "Il governo dei cavalli", "text": "Il governo dei cavalli \u00e8 un dipinto di Anselmo Bucci. Eseguito nel 1916, appartiene alle collezioni d'arte della Fondazione Cariplo.\nDescrizione.\nIl dipinto rispecchia la predilezione di Bucci per i luoghi animati e gremiti di gente; coniuga la fedelt\u00e0 dell'autore alla figurazione del reale a una certa originalit\u00e0 d'insieme, data dai gesti plateali delle figure in primo piano e da quella sorta di ritmo compositivo generato dalla sequenza lineare di quelle stesse figure e dei cavalli in piena controluce.\nStoria.\nL'opera venne acquistata dalla Fondazione Cariplo nel 1968. Nella seconda met\u00e0 degli anni novanta fu esposta in due mostre allestite a Milano: la collettiva \"Tesori d'arte delle banche lombarde\" (1995) e la personale su Bucci del 1999, curata da Elena Pontiggia."}
{"id": "5890012", "revid": "116917241", "url": "https://it.wikipedia.org/wiki?curid=5890012", "title": "Andrea Galaverna", "text": "Carriera.\nClub.\nLa carriera di Andrea Galaverna inizia nelle giovanili del , ottenendo anche qualche convocazione in prima squadra durante la Champions League 2011-12.\nEsordisce nella pallavolo professionistica nella stagione 2013-14 con il , in Serie A2, mentre nella stagione successiva, dopo essere stato acquistato dalla , viene ceduto in prestito al , disputando la Serie B1.\nNella stagione 2015-16 gioca per la Powervolley Milano, in Superlega, anche se poche giornate dopo l'inizio del campionato viene ceduto ancora in prestito, questa volta alla di Castellana Grotte, nella serie cadetta: torna nuovamente al club di Milano per la stagione 2016-17.\nNell'annata 2017-18 si accasa al , in Serie B: milita nella squadra piemontese anche nella stagione 2018-19 in Serie A2, in quella 2019-20 in Serie A3 e in quella 2020-21, nuovamente nella serie cadetta.\nNazionale.\nNel 2011 viene convocato nella nazionale italiana Under-19, mentre nel 2012 in quella Under-20."}
{"id": "5890030", "revid": "767487", "url": "https://it.wikipedia.org/wiki?curid=5890030", "title": "Big Time (Peter Gabriel)", "text": "Big Time \u00e8 un singolo del musicista britannico Peter Gabriel pubblicato nel 1986 ed estratto dall'album \"So\".\nIl brano.\nDal punto di vista musicale, \"Big Time\" alterna la tonalit\u00e0 di La minore nel ritornello a quella di La maggiore nelle strofe, e viene suonata su un tempo di 166bpm.\nLa parte di basso \u00e8 suonata in un modo unico dal bassista Tony Levin e dal batterista Jerry Marotta: mentre Levin schiaccia le corde del basso fretless, Marotta le colpisce con le bacchette della batteria, ottenendo cos\u00ec un suono estremamente percussivo della parte di basso (sulla scia di quest'esperienza, Levin in seguito ha inventato i \"funk fingers\", in pratica piccole punte di bacchetta che si possono attaccare alle dita per ottenere un suono percussivo del basso anche dal vivo). La parte di batteria del brano \u00e8 invece suonata dal batterista dei Police Stewart Copeland.\nDopo il successo di \"Sledgehammer\", per \"Big Time\" Peter Gabriel ha realizzato un altro videoclip di grosso impatto visivo, utilizzando di nuovo animazioni di creazioni in plastilina di David Daniels filmati a passo uno. Il video \u00e8 stato girato nei Peter Wallach Studios, diretto da Stephen R. Johnson e prodotto da Prudence Fenton, con un contributo del Grafico Wayne White.\nUtilizzi del brano nei media.\n\"Big Time\" \u00e8 presente nei seguenti film:\nIl brano \u00e8 stato inoltre utilizzato nel videogioco Wii \"Imagine Fashion Party\", come tema dell'NBA nel 2012, e come uno dei temi musicali ufficiali di WrestleMania 22, ventiduesima edizione dell'annuale pay-per-view di wrestling svoltosi il 2 aprile 2006 a Rosemont, nell'Illinois."}
{"id": "5890033", "revid": "767487", "url": "https://it.wikipedia.org/wiki?curid=5890033", "title": "Monza (Bucci)", "text": "Monza \u00e8 un dipinto di Anselmo Bucci. Eseguito nel 1951, appartiene alle collezioni d'arte della Fondazione Cariplo.\nDescrizione.\nIn questa veduta Bucci raffigura Monza, la sua citt\u00e0 adottiva, con notevole aderenza al vero, ponendo in primo piano la parte sommitale del monumento ai Caduti di Luigi Panzeri, con dietro la piazza Trento e Trieste, il Duomo e la chiesa di Santa Maria in Strada sulla destra. Il dipinto costituisce anche un'interessante testimonianza dell'antico assetto urbano della piazza, all'epoca non ancora alterato dall'edificio risalente agli anni sessanta e attualmente occupato dalla Upim; al contempo \u00e8 anche permeato da un'atmosfera surreale, data dalla carta ingiallita e dalla biacca usata a creare l'illusione di potenti squarci di luce."}
{"id": "5890037", "revid": "834", "url": "https://it.wikipedia.org/wiki?curid=5890037", "title": "Flying Down to Rio", "text": ""}
{"id": "5890038", "revid": "834", "url": "https://it.wikipedia.org/wiki?curid=5890038", "title": "Footlight Parade", "text": ""}
{"id": "5890044", "revid": "834", "url": "https://it.wikipedia.org/wiki?curid=5890044", "title": "Roman Scandals", "text": ""}
{"id": "5890048", "revid": "834", "url": "https://it.wikipedia.org/wiki?curid=5890048", "title": "Tarzan the Fearless", "text": ""}
{"id": "5890049", "revid": "767487", "url": "https://it.wikipedia.org/wiki?curid=5890049", "title": "Sorelle brianzole", "text": "Sorelle brianzole \u00e8 un dipinto di Anselmo Bucci. Eseguito nel 1932, appartiene alle collezioni d'arte della Fondazione Cariplo.\nDescrizione.\nIl dipinto gioca sul contrasto tra la figurazione precisa del volto e delle mani della figura rivolta verso l'osservatore e la fantasiosit\u00e0 della raffigurazione delle vesti, riccamente decorate e colorate, occasione per creare dei veri e propri arabeschi ai limiti dell'astrazione. Originale \u00e8 anche la composizione complessiva, un doppio ritratto in cui uno dei soggetti \u00e8 raffigurato di spalle."}
{"id": "5890050", "revid": "767487", "url": "https://it.wikipedia.org/wiki?curid=5890050", "title": "Cimorelli", "text": "Le Cimorelli sono una band statunitense di El Dorado Hills, California inizialmente hanno guadagnato popolarit\u00e0 su YouTube cantando cover di canzoni popolari. Successivamente hanno firmato un contratto con l'etichetta Universal Music Island. Ora compongono e scrivono le proprie canzoni, mantenendo attivo il loro originale canale YouTube, continuando con la pubblicazione di cover e video ufficiali.\nLa band \u00e8 composta da cinque sorelle: Christina, Katherine, Lisa, Amy e Lauren. Nel 2010 si aggiunse un'altra sorella, Danielle, che il 4 gennaio 2020 annuncia la sua uscita dalla band, per continuare la sua carriera nel mondo del graphic design.\nNascono come un gruppo vocale a cappella e introducono successivamente nel loro genere strumenti musicali.\nA partire da gennaio 2017, il gruppo ha pubblicato cinque EP, un mixtape chiamato Hearts on Fire e tre album completi intitolati Up At Night, Alive, e Sad Girls Club.\nBiografia.\nLe sorelle Cimorelli nascono in una famiglia numerosa, la madre Lynne conosce il padre Michael mentre stava completando la laurea in pianoforte presso la California State University, Sacramento. Si sposano in una piccola parrocchia a Stockton, in California, e due anni dopo nasce il primo figlio.\nDopo la nascita del primogenito Michael Jr., nascono gli altri 10 figli, Christina, Katherine, Lisa, Amy, Alex, Lauren, Danielle, Christian, Nick e Joey.\nLa famiglia ha origini irlandesi da parte della madre e origini italiane da parte del padre (molisane), ma hanno anche origini tedesche, norvegesi, inglesi e irlandesi scozzesi.\nData l'influenza della madre, Christina incomincia a prendere lezioni di piano a 3 anni, mentre Katherine, Lisa, Amy, Lauren e Danielle all'et\u00e0 di 4.\nTutti i fratelli Cimorelli sanno suonare uno o pi\u00f9 strumenti e sanno cantare, influenzati dalla musica fin da piccoli.\nCarriera.\n2007-2008.\nNel 2007, le cinque ragazze pi\u00f9 anziane e il fratello pi\u00f9 anziano, Mike Cimorelli Jr., lanciano l'omonimo gruppo vocale.Iniziano cos\u00ec registrando cover di canzoni e caricandole su YouTube ogni settimana.\nNel 2008 le ragazze rilasciano il loro primo EP, autoprodotto, chiamato Hello There. Ogni canzone \u00e8 stata scritta da Christina e Lauren con le armonie vocali arrangiate da Lisa. L\u2019EP non viene per\u00f2 rilasciato ufficialmente sotto un'etichetta discografica.\n2009-2011.\nNel 2009 le Cimorelli assumono come manager Sarah Stennett, gi\u00e0 manager delle Sugababes. Nel 2011, la sorella pi\u00f9 giovane, Dani, si \u00e8 unisce alla band. L'intera famiglia di 11 figli si trasferisce a sud della California in modo che le ragazze possano proseguire la loro carriera musicale.Firmano con la Universal, e pubblicano l'EP CimFam su iTunes il 6 dicembre 2011. L'EP dispone di una canzone originale e cinque cover.\n2012.\nNel maggio 2012, le Cimorelli vincono \"La Bieber-Off\", un concorso di Ryan Seacrest, dove hanno eseguito la cover \"Boyfriend\" di Justin Bieber. Nel mese di luglio, vengono nominate per \"Star Web Choice\" al 2012 Teen Choice Awards.\nAll'inizio di giugno, le Cimorelli vengono messe in primo piano nel trailer Just Dance 4 con Flo Rida. Intorno al mese di agosto, collaborano con AT &amp; T per la campagna \"Do not Text and Drive\". Il 3 dicembre,annunciano l'uscita di un EP. L'11 dicembre, Cimorelli pubblicano l'EP, Believe It, su iTunes e Amazon e il video musicale ufficiale del brano sul loro nuovo canale VEVO di YouTube.\n2013-2014.\nIl 18 giugno 2013 le Cimorelli rilasciano il loro quarto EP chiamato \"Made in America\". Composto da quattro canzoni tutte originali, una delle quali \u00e8 versione in studio della loro canzone \"Wings\"\nDopo aver perso l'anno precedente, vincono il Teen Choice Award per Star Web Choice.\nIl 4 maggio 2014, le Cimorelli si esibiscono al DigiFest di Londra. Il 7 giugno 2014, al DigiFest di New York e, il 14 giugno 2014, al DigiFest di Toronto. Nel mese di giugno 2014, lanciano una serie web intitolata \"Summer with Cimorelli\", sponsorizzata dal ristorante in franchising Subway. Le Cimorelli cominciano a rilasciare nuova musica il 5 giugno 2014, con il primo singolo del loro prossimo disco \"What I Do\". Il secondo singolo, \"Everything You Have\", presente anche nella serie web delle ragazze, \u00e8 stato pubblicato il 9 giugno 2014. Il 25 agosto 2014, pubblicano il loro terzo singolo, \"Come Over\".\nLe Cimorelli pubblicano il loro quinto EP, \"Renegade\", il 27 ottobre 2014.\n2015-2016.\nIl 28 febbraio 2015 inizia il primo tour europeo (Renegade Tour). Il 10 marzo viene rilasciata una traccia bonus dell'EP Renegade, \"All My Friends Say\", il video musicale esce successivamente il 19 marzo.\nIl 22 maggio, Cimorelli pubblicano il loro primo mixtape Hearts On Fire, che comprende 9 canzoni originali.\nIl 27 settembre Cimorelli iniziano il loro secondo tour Hearts On Fire Tour.\nIl 18 maggio 2016 esce il loro album di debutto \"Up at Night\" che comprende 14 canzoni, tutte scritte dalle ragazze. \"Hearts on Fire\" e \"Fall Back\" sono state le prime ad essere rivelate come canzoni dell'album.\nNell'agosto 2016 pubblicano il singolo \"Good Enough\".\nIl 20 dicembre 2016 esce il loro secondo album \"Alive\", che contiene le canzoni \"One More Night\" e \"Never Let Me Fall\" (cantate nel tour europeo di novembre 2016).\n2017 - 2019.\nIl 27 ottobre 2017 esce il loro terzo album Sad Girls Club.\nIl 3 febbraio 2018 esce la canzone Single On Valentine's Day, scritta da Lisa Cimorelli, il successivo 15 aprile viene pubblicato un altro singolo, Thirst For Life, scritto probabilmente da Dani e Lauren, che sono a L'Havana, Cuba, per il progetto Living Waters For The World, fondando il Cimorelli Clean Water Fund.\nIl 1\u00ba agosto 2018 esce l'EP I Love You Or Whatever, mentre il 22 ottobre 2018, per celebrare il matrimonio di Christina Cimorelli e Nick Reali, avvenuto il 6 ottobre 2018 a Sacramento, viene rilasciato Here's To Us : Wedding Songs, un EP con delle cover di canzoni sull'amore e delle canzoni originali scritte da Christina per suo marito.\nIl 23 novembre 2018 esce l'EP Christmas Lights, con due canzoni originali e due cover di canzoni natalaizie famose.\nIl 25 ottobre 2019 esce la canzone Believe in You, accompagnata da un tour il The Believe in You Tour, negli Stati Uniti.\n2020 - Dani lascia il gruppo.\nIl 4 gennaio 2020 Dani comunica che lascer\u00e0 il gruppo per proseguire la sua carriera nel mondo del design attraverso un video su YouTube dove con le sorelle spiega le sue ragioni.\nL'11 gennaio esce il video ufficiale della canzone Believe in You, che vede anche la presenza di Dani, sebbene abbia gi\u00e0 lasciato il gruppo.\nKatherine, in onore del suo matrimonio il 30 maggio 2020 rilascia un singolo All the days of my life.\nIl 24 luglio 2020 il gruppo pubblica I Am Enough, una nuova canzone, il giorno dopop su YouTube ne rilasciano il Lyrics video sul loro canale YouTube.\nDiscografia.\nAlbum discografici.\n2016 - Up At Night\n2016 - Alive\n2017 - Sad Girls Club\n2018 - I Love You Or Whatever EP\n2018 - Here's To Us - Wedding Songs EP\n2018 - Christmas Lights EP\nRiconoscimenti.\n2012: Nomination Teen Choice Awards Choice Web Star\n2013: Vinto Teen Choice Award for Choice Web Star\n2014: Nomination Teen Choice Award for Choice Web Star: Music\n2015: Nomination Teen Choice Award for Choice Music Group: Female\n2016: Nomination TeenChoice Award Miglior Artista Musicale del Web\n2017: Nomination Teen Choice Awards Miglior Star Musicale del Web"}
{"id": "5890055", "revid": "767487", "url": "https://it.wikipedia.org/wiki?curid=5890055", "title": "Associazione Sportiva Casale 1986-1987", "text": "Questa voce raccoglie le informazioni riguardanti l'Associazione Sportiva Casale nelle competizioni ufficiali della stagione 1986-1987."}
{"id": "5890056", "revid": "47767", "url": "https://it.wikipedia.org/wiki?curid=5890056", "title": "Cosma il Melode", "text": ""}
{"id": "5890076", "revid": "834", "url": "https://it.wikipedia.org/wiki?curid=5890076", "title": "Dames", "text": ""}
{"id": "5890077", "revid": "767487", "url": "https://it.wikipedia.org/wiki?curid=5890077", "title": "Philip Catherine", "text": "Biografia.\nNato a Londra da madre inglese e padre belga, si \u00e8 inserito nella scena jazz europea negli anni '60 suonando con Dexter Gordon, Niels-Henning \u00d8rsted Pedersen, Richard Galliano, Charles Mingus, Charlie Mariano, St\u00e9phane Grappelli, Toots Thielemans, Robert Wyatt, Jean-Luc Ponty, Larry Coryell, Carla Bley e altri.\nSempre negli anni '60 \u00e8 diventato membro dello Jean-Luc Ponty Quintet. Ha anche collaborato con John Scofield, Joachim K\u00fchn, Ran Blake e George Benson.\nNel 1976 ha sostituito Jan Akkerman nella formazione del gruppo rock Focus, in cui \u00e8 rimasto per circa due anni contribuendo alle registrazioni dell'album \"Focus con Proby\".\nNegli anni '80 ha spesso lavorato al fianco di Chet Baker."}
{"id": "5890081", "revid": "1305772", "url": "https://it.wikipedia.org/wiki?curid=5890081", "title": "Our Daily Bread", "text": ""}
{"id": "5890085", "revid": "6923", "url": "https://it.wikipedia.org/wiki?curid=5890085", "title": "Ciak, si canta", "text": "Ciak, si canta (\"Fan Girl\") \u00e8 un film per la televisione indipendente presentato in anteprima al Los Angeles Film Festival il 16 giugno 2015. Si tratta di una commedia per ragazzi. \u00c8 stato trasmesso su ABC Family il 3 ottobre 2015. Ha per protagonisti Kiernan Shipka nel ruolo di Telulah Farrow, Meg Ryan nel ruolo della mamma Mary Farrow, e i componenti del gruppo musicale pop punk All Time Low a interpretare loro stessi.\nTrama.\nUna quindicenne con una passione per il cinema ha intenzione di fare un film riguardo alla sua band preferita, gli All Time Low, e di gareggiare nella competizione cinematografica della scuola."}
{"id": "5890086", "revid": "287204", "url": "https://it.wikipedia.org/wiki?curid=5890086", "title": "The Silver Streak", "text": ""}
{"id": "5890090", "revid": "767487", "url": "https://it.wikipedia.org/wiki?curid=5890090", "title": "Charlie Mariano", "text": "Biografia.\nNato a Boston da genitori italiani, originari di Fallo, ha vissuto negli Stati Uniti fino al 1971, anno in cui si \u00e8 trasferito in Germania.\nHa collaborato con Chet Baker, Bud Shank, Charles Mingus, Chico Hamilton, Maynard Ferguson, Shelly Manne e Embryo 1973/80"}
{"id": "5890093", "revid": "729019", "url": "https://it.wikipedia.org/wiki?curid=5890093", "title": "Ave Maria... la mia preghiera per Napoli", "text": "Ave Maria... la mia preghiera per Napoli \u00e8 un album di Enzo di Domenico, pubblicato nel 1990."}
{"id": "5890099", "revid": "1317780", "url": "https://it.wikipedia.org/wiki?curid=5890099", "title": "Episodi de L'albero delle mele (quinta stagione)", "text": "La quinta stagione della sitcom L'albero delle mele \u00e8 stata trasmessa negli Stati Uniti dal 21 settembre 1983 al 9 maggio 1984. Pamela Segall appare su base ricorrente e viene inserita nella sigla iniziale quando \u00e8 presente. La sigla iniziale della stagione precedente, rinnovata con nuove clip di Charlotte Rae e Lisa Whelchel, viene utilizzata soltanto per i primi tre episodi. \nLe Delizie di Edna: Parte 1.\nTrama.\nBlair e Jo si trasferiscono al Langley College mentre la signora Garrett, Tootie e Natalie rimangono a Eastland. Dopo una visita a sorpresa di suo figlio Raymond, la signora Garrett, stanca di essere sfruttata dal signor Parker, accarezza l'idea di lasciare la scuola e aprire un negozio di alimentari.\nLe Delizie di Edna: Parte 2.\nTrama.\nLa signora Garrett decide di proseguire con l'apertura del negozio di alimentari e si licenzia da Eastland. Nel frattempo, Jo viene cacciata dagli alloggi di Langley e la signora Garrett decide di ospitarla nella sua nuova casa insieme a Tootie e Natalie, purch\u00e9 tutte e tre lavorino nel negozio. Blair preferisce restare ai dormitori universitari per il momento.\nIl catering.\nTrama.\nBlair, ansiosa di unirsi alla confraternita pi\u00f9 popolare di Langley, incarica la signora Garrett di occuparsi del catering. Quest'ultima decide di cucinare cibo messicano ma la ragazza, la quale voleva invece cibo cinese, si infuria.\nJo e il ricco.\nTrama.\nJo viene a sapere che il ragazzo che sta frequentando proviene da una ricca famiglia e i suoi sentimenti cominciano a vacillare.\nIl fidanzato di Tootie.\nTrama.\nTootie scopre che Jeff, il suo nuovo fidanzato, non sa leggere.\nHalloween.\nTrama.\nLe ragazze scoprono da uno strano uomo che anni fa si \u00e8 verificata una carneficina nel negozio. L'uomo successivamente scompare e le ragazze credono sia stato ucciso dalla signora Garrett, secondo loro posseduta.\nIl corso.\nTrama.\nNatalie ottiene l'opportunit\u00e0 di frequentare un corso a Langley ma il suo comportamento rischia di rovinare i suoi voti a scuola, il lavoro presso la signora Garrett e l'amicizia con le ragazze. \nIl club degli spogliarellisti.\nTrama.\nBlair e Jo regalano alla signora Garrett uno spettacolo in uno strip club maschile e scoprono che Cliff, il nuovo ragazzo di Blair, lavora l\u00ec.\nPiccola e pericolosa.\nTrama.\nLa signora Garrett e le ragazze scoprono che il negozio \u00e8 stato vandalizzato e che la responsabile \u00e8 Kelly.\nGuerra tra negozi.\nTrama.\nTootie e Natalie scoprono che un certo Pete Dawson, proprietario di un negozio di alimentari nel quartiere, ha rubato le ricette della signora Garrett. \nCome una vera famiglia.\nTrama.\nJo spera che i suoi genitori tornino di nuovo insieme ma viene a sapere che suo padre ha intenzione di sposare un'altra donna.\nLa vigilia di Natale.\nTrama.\nLe ragazze preparano le loro cose per tornare a casa a Natale ma Jo \u00e8 impossibilitata e rimane a Peekskill con la signora Garrett.\nL'ispezione sanitaria.\nTrama.\nLa signora Garrett riceve la notizia che presto ci sar\u00e0 un'ispezione sanitaria nel suo negozio a causa del costante abbandono da parte delle ragazze. Queste vengono licenziate ma vogliono dimostrare alla signora Garrett di poter essere pi\u00f9 responsabili.\nIl bambino della porta accanto.\nTrama.\nTootie fa amicizia con un bambino che abita nelle vicinanze del negozio, costretto a rimanere chiuso in casa tutto il giorno per via del lavoro della madre. Quando viene rilevata una fuga di gas, spetta a lei e alla signora Garrett farlo uscire dall'abitazione.\nIl cugino di Tootie.\nTrama.\nNatalie frequenta Michael, il cugino di Tootie. La ragazza non vuole correre e decide di non accettare un altro appuntamento, portando Tootie a credere che questo arresto improvviso sia dovuto al colore della loro pelle. \nTutto o niente.\nTrama.\nJo \u00e8 stata eletta rappresentante di Langley e vorrebbe fare grandi cose, soprattutto cercare di ottenere pi\u00f9 fondi per le borse di studio.\nLutto in famiglia.\nTrama.\nNatalie riceve una chiamata e apprende che suo padre \u00e8 morto. La signora Garrett e le altre ragazze sono scosse e cercano di fare il possibile per alleviare il dolore dell'amica. \nLa pi\u00f9 popolare.\nTrama.\nBlair si rende conto che Jo ha preso il suo posto come ragazza pi\u00f9 popolare del college. Nel frattempo, Tootie cerca di risollevare Natalie, ancora scossa dalla morte del padre, e chiede aiuto alla signora Garrett.\nUna star a Langley.\nTrama.\nBlair incoraggia Cliff ad avere un rapporto pi\u00f9 aperto e meno impegnativo con lei ma cambier\u00e0 subito idea quando si trover\u00e0 in competizione con Heather Hunt, una famosa stella del cinema arrivata a Langley.\nIl sogno.\nTrama.\nBlair riceve una proposta di matrimonio da Cliff e sogna come sar\u00e0 la sua vita, quella della signora Garrett e delle altre ragazze nel 2000.\nMadre e figlia.\nTrama.\nLa madre di Tootie arriva a Peekskill e avverte che tra lei e sua figlia c'\u00e8 un distacco enorme. \nL'asta di beneficenza.\nTrama.\nGeri sta preparando un'asta di beneficenza e ha chiesto a Blair di farle da assistente. La ragazza inizia a fare di testa sua senza consultare la cugina e per questo motivo viene licenziata.\nCome ai vecchi tempi.\nTrama.\nLa signora Garrett e le ragazze ricevono la visita di Eddie, l'ex fidanzato di Jo. Il ragazzo nasconde un terribile segreto e l'unica a venirne a conoscenza \u00e8 Tootie.\nCustodia condivisa.\nTrama.\nRaymond Garrett e sua moglie Doris arrivano a Peekskill. I due sono vicini alla rottura e la signora Garrett e le ragazze sono preoccupate per il futuro del negozio.\nCome eravamo: Parte 1.\nTrama.\nMentre si preparano a lasciare casa della signora Garrett, le ragazze ricordano gli ultimi anni trascorsi insieme (tramite flashbacks di episodi precedenti).\nCome eravamo: Parte 2.\nTrama.\nLe ragazze continuano a ricordare il tempo passato (tramite flashbacks di episodi precedenti). "}
{"id": "5890100", "revid": "301156", "url": "https://it.wikipedia.org/wiki?curid=5890100", "title": "Associazione Calcio Entella Bacezza 1986-1987", "text": "Questa voce raccoglie le informazioni riguardanti l'Associazione Calcio Entella Bacezza nelle competizioni ufficiali della stagione 1986-1987.\nMaglie e sponsor.\nLo sponsor ufficiale per la stagione 1986-1987 \u00e8 Citt\u00e0 di Chiavari."}
{"id": "5890117", "revid": "827882", "url": "https://it.wikipedia.org/wiki?curid=5890117", "title": "Edge of the Sun", "text": "Edge of the Sun \u00e8 l'ottavo album in studio del gruppo rock statunitense Calexico, pubblicato nel 2015."}
{"id": "5890119", "revid": "709565", "url": "https://it.wikipedia.org/wiki?curid=5890119", "title": "Fuoco amico TF45 - Eroe per amore", "text": "Fuoco amico TF45 - Eroe per amore \u00e8 una serie televisiva italiana, diretta da Beniamino Catena e trasmessa dal 30 marzo 2016 su Canale 5.\nTrama.\nIl Capitano Enea De Santis \u00e8 il capo della Task Force 45, distaccamento incursori del 9\u00ba Reggimento d'Assalto Paracadutisti \u201cCol Moschin\u201d dell'Esercito Italiano, in missione speciale nella Valle del Gulistan (Provincia di Farah, Afghanistan Occidentale). Nella misteriosa ricerca della verit\u00e0 sulla morte del padre Romeo, medico fondatore dell'organizzazione no-profit Recovery che sarebbe stato ucciso dai talebani tre anni prima e che si scopre essere stato ucciso per aver fatto fuggire dalla struttura il trafficante e terrorista Gemini, Enea viene ostacolato da un gruppo eversivo di occidentali facente capo a Dorrico e anche dai suoi superiori dell'Amis (Agenzia Militare Informazione e Sicurezza): il generale Guidi, la dottoressa Borghi e l'agente Rebecchi. Dopo una lunga indagine condotta dal capitano e dalla sua squadra, si scopre che la strage di Farah e la morte di Romeo De Santis sono collegate fra loro. Un industriale senza scrupoli Dorrico, conduce esperimenti illegali sulla popolazione uccidendo tutte le cavie quando inutili, tutto il suo lavoro viene coperto da un agente dell'Amis corrotto, nome in codice Cagliostro. Soltanto dopo si scoprir\u00e0 che Cagliostro non \u00e8 altro che Emma Borghi, anche se essa continua ad affermare che coprendo le stragi ha eseguito soltanto gli ordini superiori. Anche il colonnello Montani, superiore di Enea in Afghanistan, \u00e8 coinvolto nella situazione, proprio lui infatti ordina la morte del generale Guidi per proteggere l'identit\u00e0 di Cagliostro. Il colonnello viene ucciso da Rebecchi, che arresta la Borghi. Dopo che la latitanza di Enea \u00e8 giunta al termine la Borghi torna al suo posto dentro l'Amis con l'intento di trovare il virus con cui Dorrico fa gli esperimenti sugli umani, una mutazione di ebola Legacy. Dorrico si rifugia a Malta dove tenta di rubare ad un'asta il virus e il vaccino. Qui Enea si allea con Samira ( la figlia di Gemini, che ha gi\u00e0 una relazione tortuosa con il Capitano) la squadra cos\u00ec riesce a trovare i bambini usati come cavie, tra questi c'\u00e8 Fedora la figlia di Samira. La prima serie finisce vedendo Romeo de Santis avvertire Giulia (la sorella di Enea) che il Capitano si trova in pericolo, e si vede un cecchino puntare su Enea, Samira e Fedora.\nProduzione.\nLe riprese si sono svolte da aprile a settembre 2015 tra Roma, Marrakesh (Marocco), Malta e Sardegna precisamente a Montevecchio, Riu Mannu, nelle dune di Piscinas e nella grotta di San Giovanni (provincia di Cagliari), nel poligono militare dell'Esercito Italiano di Teulada (provincia di Cagliari) e nel parco suburbano Valle del Treja."}
{"id": "5890122", "revid": "599013", "url": "https://it.wikipedia.org/wiki?curid=5890122", "title": "Americo Albonico", "text": "Carriera.\nHa giocato in Italia a Como dal 1912 al 1915. Il 12 ottobre 1913 la squadra comasca fece il suo esordio in Prima Categoria, all'epoca il massimo livello del calcio italiano, venendo sconfitta sul campo di casa dall' per 5-1: Albonico segn\u00f2 il gol della bandiera. Al termine della stagione Albonico fu il primo realizzatore della sua squadra con 7 reti, che tuttavia non bastarono ad evitarle la retrocessione."}
{"id": "5890126", "revid": "1543377", "url": "https://it.wikipedia.org/wiki?curid=5890126", "title": "Storia orale", "text": "Per storia orale si intende la raccolta e lo studio delle informazioni storiche raccolte dal racconto di individui e famiglie su eventi importanti, o della vita quotidiana, utilizzando nastri magnetici, videocassette, o trascrizioni di interviste. Queste interviste sono condotte con le persone che hanno partecipato o osservato eventi passati e la cui memoria e percezione di questi sono da conservare come una registrazione sonora per le generazioni future. La storia orale si sforza di ottenere informazioni, da diversi punti di vista, la cui maggior parte non pu\u00f2 essere trovata in fonti scritte. Si riferisce anche alle informazioni raccolte in questo modo e ad un lavoro scritto (pubblicato o non) sulla base di tali dati, spesso conservati in archivi e grandi biblioteche.\nIl termine \u00e8 talvolta usato in un senso pi\u00f9 generale per riferirsi a tutte le informazioni su eventi passati che le persone che vi hanno assistito raccontano agli altri, ma che gli storici professionisti definiscono normalmente come tradizione orale. Comunque, la Columbia Encyclopedia scrive: \nIn tempi moderni.\nLa storia orale \u00e8 diventato un movimento internazionale nella ricerca storica. Gli storici orali in diversi paesi hanno affrontato la raccolta, l'analisi e la diffusione di storie orali in diverse modalit\u00e0. Tuttavia, va anche notato che ci sono molti modi di creare storie orali e condurre lo studio della storia orale anche all'interno dei singoli contesti nazionali. \nDalla \"Columbia Encyclopedia\": \nGran Bretagna e Irlanda.\nIl Bureau of Military History ha condotto pi\u00f9 di 1700 interviste tra i veterani della prima guerra mondiale ed episodi collegati in Irlanda. La documentazione \u00e8 stata pubblicata, a scopo di ricerca, nel 2003.\nFin dai primi anni 1970, la storia orale in Gran Bretagna \u00e8 passata da essere un metodo per gli studi folcloristici (si veda ad esempio il lavoro della Scuola di studi scozzesi nel 1950) per diventare una componente chiave nelle storie della comunit\u00e0. La storia orale continua ad essere un importante mezzo attraverso il quale i non accademici possono partecipare attivamente alla raccolta e allo studio della storia. Tuttavia, i praticanti in una vasta gamma di discipline accademiche hanno sviluppato il metodo in un modo da registrare, comprendere, e archiviare i ricordi narrati. Fra queste la storia delle donne e del lavoro. \nIn Gran Bretagna la \"Oral History Society\" ha giocato un ruolo chiave nel facilitare e sviluppare la storia orale. Un resoconto pi\u00f9 completo della storia orale in Gran Bretagna e Irlanda del Nord pu\u00f2 essere trovato in \"Making Oral History\" sul sito web dell\"'Institute of Historical Research\".\nNel corso del 1998 e del 1999, quaranta stazioni radio locali della BBC hanno registrato storie orali personali, da un ampio spaccato della popolazione, per la serie \"The Century Speaks\". Il risultato \u00e8 stato la realizzazione di 640 documentari radio di mezz'ora ciascuno nelle ultime settimane del millennio, e una delle pi\u00f9 grandi collezioni di singole storie orali in Europa, la \"Banca della memoria del Millennio\" (MMB). Le registrazioni delle interviste sono conservate dalla \"British Library Sound Archive\" nella collezione di storia orale.\nIn uno dei pi\u00f9 grandi progetti di memoria di ogni tempo, la BBC nel 2003-2006 ha invitato il suo pubblico ad inviare ricordi del fronte domestico nella seconda guerra mondiale ed ha poi messo 47.000 ricordi on-line, insieme a 15.000 fotografie.\nNegli Stati Uniti.\nStudi d'\u00e9lite.\nNel 1948, lo storico Allan Nevins della Columbia University fond\u00f2 il \"Columbia Oral History Research Office\", ora noto come \"Columbia Center for Oral History\", con lo scopo di registrare, trascrivere e archiviare interviste di storia orale. Il \"Regional Oral History Office\" venne fondato nel 1954 come una delle divisioni della University of California, Berkeley, la Bancroft Library. Nel 1967, l'American oral historians fond\u00f2 la \"Oral History Association\" e la \"British oral historians\" la \"Oral History Society\" nel 1969. Ora esistono numerose organizzazioni nazionali e la \"International Oral History Association\", che tengono workshop e conferenze e pubblicano newsletter e riviste dedicate alla teoria della storia orale e sue pratiche.\nLa storia orale ebbe inizio focalizzandosi sui politici pi\u00f9 rappresentativi degli Stati Uniti, ma venne poi ampliata includendo gruppi rappresentativi dell'intera popolazione. In Gran Bretagna, l'influenza della \"storia dal basso\" e l'intervista a persone che erano state \"nascoste dalla storia\" ebbe grande influenza. Tuttavia, in entrambi i paesi la storia orale riguardante le \u00e9lite emerse come un elemento importante. Gli scienziati, per esempio, sono stati oggetto di numerosi progetti di storia orale. Doel (2003) mise in discussione l'uso di interviste orali fatte da studiosi come fonti primarie. Egli elenca i maggiori progetti di storia orale nell'ambito della scienza iniziati dopo il 1950. Le storie orali, conclude, sono in grado di incrementare le biografie di scienziati e di aiutare a comprendere come le loro origini sociali influenzarono la loro ricerca. Doel riconosce le preoccupazioni comuni che gli storici hanno per quanto riguarda la validit\u00e0 dei racconti di storia orale. Egli identifica gli studi che hanno utilizzato con successo storie orali per fornire una visione critica e unica in soggetti altrimenti oscuri, come ad esempio il ruolo degli scienziati nella definizione della politica dopo la seconda guerra mondiale negli Stati Uniti. Le interviste, inoltre, furono in grado di fornire informazioni per la ricerca di archivi, e poterono anche servire come risorsa importante quando i documenti scritti erano andati perduti o distrutti. Roger D. Launius (2003) mostra la dimensione enorme e la complessit\u00e0 del programma di storia orale della National Aeronautics and Space Administration (NASA) a partire dal 1959. La NASA ha documentato sistematicamente le sue operazioni attraverso testimonianze orali. Esse possono aiutare ad esplorare questioni pi\u00f9 ampie per quanto riguarda l'evoluzione di una grande agenzia federale. La collezione si compone principalmente di storie orali condotte da studiosi che lavorano sui libri dell'agenzia. Dal 1996, tuttavia, la collezione ha incluso anche storie orali di amministratori senior della NASA e funzionari, degli astronauti e responsabili di progetto, parte di un pi\u00f9 ampio progetto per documentare la vita degli individui chiave dell'agenzia. Launius sottolinea gli sforzi per includere tali gruppi, meno noti all'interno dell'agenzia, come il Programma di astrobiologia, e per raccogliere i racconti orali delle donne della NASA.\nFolklore e radici del popolo comune.\nLa storia orale contemporanea comporta la registrazione o trascrizione dei racconti dei testimoni oculari di eventi storici. Alcuni antropologi hanno iniziato la raccolta di registrazioni (in un primo momento soprattutto dei nativi americani) su cilindri fonografici nel tardo XIX secolo. Nel 1930, il \"Federal Writers' Project\" - parte della \"Works Progress Administration\" (WPA) -avvi\u00f2 interviste per raccogliere i racconti di vari gruppi, tra cui i testimoni superstiti della guerra civile, della schiavit\u00f9 e altri grandi eventi storici. La Library of Congress inizi\u00f2 anche la registrazione di musica tradizionale americana e del folklore su dischi di acetato. Con lo sviluppo delle registrazioni audio, dopo la seconda guerra mondiale, il compito degli storici orali divenne pi\u00f9 facile. \nNel 1946, David P. Boder, un professore di psicologia all'Illinois Institute of Technology di Chicago, si rec\u00f2 in Europa per raccogliere lunghe interviste con \"sfollati\" \u2014 molti dei quali sopravvissuti all'Olocausto. Usando il primo apparecchio capace di registrare ore di audio \u2014 il registratore a nastro \u2014 Boder ritorn\u00f2 con le prime registrazioni di testimoni diretti dell'Olocausto e nello stesso tempo delle prime registrazioni di storia orale di significativa lunghezza.\nMolti stati americani e locali societ\u00e0 storiche hanno dei programmi di storia orale. Sinclair Kopp (2002) scrive sul programma della \"Oregon Historical Society\". Esso ha inizio nel 1976 con l'ascolto di Charles Digregorio, che aveva studiato alla Columbia con Nevins. Migliaia di registrazioni sonore, nastri magnetici, trascrizioni e trasmissioni radio lo hanno reso una delle pi\u00f9 grandi collezioni di storia orale sulla costa del Pacifico. Oltre a personaggi politici e uomini d'affari di primo piano, l'Oregon Historical Society ha fatto interviste alle minoranze, alle donne, agli agricoltori e agli altri comuni cittadini che hanno contribuito a storie straordinarie che riflettono il patrimonio culturale e sociale dello Stato. Hill (2004) promuove progetti di storia orale in corsi di scuola superiore. Si dimostra un piano di lezioni che incoraggiano lo studio della storia della comunit\u00e0 locale attraverso interviste. Studiando attivismo di base e le esperienze vissute dai suoi partecipanti, i suoi studenti delle scuole superiori riuscirono ad apprezzare come gli afro-americani avevano lavorato per porre fine alle leggi di Jim Crow negli anni cinquanta.\nNaison (2005) descrisse il \"Bronx African I AM BLACK MAN American History Project\", un progetto di storia orale della comunit\u00e0 sviluppato dalla \"Bronx County Historical Society\". Lo scopo era quello di documentare il lavoro dei neri e della classe media residenti nei dintorni del South Bronx e Morrisania a New York City a partire dagli anni quaranta.\nPost dittature.\nStoria orale della Bielorussia.\nFino al 2015, dal momento che la storiografia gestita dal governo nella moderna Bielorussia escludeva quasi completamente la repressione durante l'epoca in cui la Bielorussia faceva parte dell'Unione Sovietica, solo iniziative private coprivano questi aspetti. Gruppi di cittadini in Bielorussia utilizzavano i metodi della storia orale per registrare interviste narrative in video: il Museo virtuale della repressione sovietica in Bielorussia presenta un intero museo virtuale con l'uso intenso della storia orale. Il Progetto di archiviazione della storia orale della Bielorussia fornisce anche materiale costituito da registrazioni di storia orale. \nStoria orale della Cechia.\nLa storia orale ceca (allo stesso modo della storia orale applicata in altri cosiddetti paesi post comunisti) non ha avuto uno sviluppo negli anni 1960 e 1970, e in parte agli inizi degli anni 1980, periodo in cui nel mondo si parlava di movimento sociale pi\u00f9 che di un metodo. Con la conoscenza delle cose che possono essere raccontate, questo sviluppo \u00e8 stato agli inizi probabilmente necessario e ben fondato. Comprensibilmente (agli inizi) vi era anche un po' di attivismo politico. Negli anni 1970 e 1980 in Repubblica Ceca (in modo simile agli altri paesi del cosiddetto blocco socialista) la storia orale era assolutamente sconosciuta. La storia e gli storici non sapevano nulla su di essa. Tentativi isolati di invitare alcuni testimoni a partecipare al progetto scientifico si conclusero senza alcun risultato (operazione ideologica, errore di metodo, tecnica imperfetta...). Ipoteticamente, se la storia orale fosse stata scoperta in precedenza dagli storici cechi, essa avrebbe potuto avere un ruolo attivo positivo e sicuramente combattivo (come A. Freund. P. Thomson e molti altri scrivono) come in altri regimi autoritari. Poteva essere finalizzata all'emergere di gruppi di dissenso. Per la ricerca affine o qualunque altra allusione sui gruppi appena citati - il cittadino \u00e8 stato, fino al 1989, totalmente ignorato dalla storiografia comunista. La storia orale \u00e8 stata per la prima volta utilizzata nella met\u00e0 degli anni 1990, ma si pu\u00f2 parlare di una sorta di progresso negli ultimi sei anni, come scrive Sean Campo, quando si \u00e8 trasformata da disprezzo e critica a possibile rispetto. Nei primi anni del XXI secolo si pu\u00f2 anche parlare di boom della storia orale nella Repubblica Ceca. Nel 2000 venne fondato \"The Oral History Center\" (COH) all\"'Institute of Contemporary History, Academy of Sciences, Czech Republic\" (AV \u010cR). L'anno seguente, nel 2001, venne poi creata l'associazione \"Post Bellum\".\nProgetti.\n\"Students in the Period of the Fall of Communism - Life Stories\", pubblicato in forma di libro \"One Hundred Student Revolutions\" di M. Van\u011bk eM. Ot\u00e1hal (1999), venne fondato dalla \"Grant Agency\" AV \u010cR. Il progetto \"Political Elites and Dissidents during the Period of So-called Normalization - Historical Interviews\" venne fondato da GA \u010cR e costituito da due pubblicazioni: \"Victors? Vanquished\" (2005), due volumi contenenti 50 interviste e una raccolta di saggi interpretativi originali dal titolo \"The Powerful?! or Helpless?!\" Queste pubblicazioni dimostrano che la storia orale pu\u00f2 contribuire molto alla nostra comprensione di molti settori interessanti delle vite umane e della storia stessa, come ad esempio le motivazioni dei dissidenti, la formazione di gruppi di opposizione, la comunicazione tra i dissidenti e i rappresentanti dello Stato e l'emergere di ex \u00e9lite comuniste e dei loro processi decisionali. \"An Investigation into Czech Society during the 'Normalization' Era: Biographic Narratives of Workers and the Intelligentsia\" venne finanziato da una sovvenzione dell'Agenzia AV Cr. Tutte le storie orali incentrate nella Repubblica Ceca sottolineano attivit\u00e0 di formazione (seminari, conferenze), archiviazione e gestione di raccolte di interviste e forniscono consulenze a coloro che sono interessati al metodo.\n\"Post Bellum\" \u00e8 una organizzazione no-profit fondata nel 2001 da un gruppo di storici e giornalisti interessati ad espandere la conoscenza di eventi occorsi nel XX secolo in Repubblica Ceca e nei paesi confinanti. Ha raccolto migliaia di testimonianze da interviste con persone che hanno vissuto periodi significativi della storia. Il loro progetto di documentazione creato nel 2008, \"Memory of Nation\", \u00e8 il pi\u00f9 grande progetto di storia orale nella Repubblica Ceca. Essi operano in collaborazione con la Radio ceca e \"Institute for the Study of Totalitarian Regimes\".\nIn Italia.\nAlessandro Portelli \u00e8 uno storico orale italiano. Egli \u00e8 conosciuto per il suo lavoro che ha messo a confrontato le esperienze dei lavoratori della contea di Harlan in Kentucky e quelli di Terni, in Italia. Altri storici orali hanno scritto sulla base delle analisi di Portelli sulla memoria, l'identit\u00e0, e la costruzione della storia. \nIn Spagna.\nA causa della repressione durante la dittatura di Francisco Franco (1939\u201375), lo sviluppo della storia orale in Spagna fu molto limitato fino a tutti gli anni settanta. Si svilupp\u00f2 agli inizi degli anni ottanta focalizzandosi sugli avvenimenti della guerra civile spagnola (1936\u201339), specialmente riguardanti gli sconfitti, che erano stati regolarmente soppressi. Il centro di questo movimento fu l'Universit\u00e0 di Barcellona. La professoressa Mercedes Vilanova fu l'esponente principale, occupandosi di quantificazione e storia sociale. Il gruppo di Barcellona ha cercato di integrare le fonti orali con le fonti scritte tradizionali per creare principali, non ghettizzate, interpretazioni storiche. Hanno cercato di dare voce pubblica a gruppi trascurati, come le donne, gli analfabeti, i politici di sinistra, e le minoranze etniche.\nMetodi.\nStorici, antropologi, sociologi, giornalisti, linguisti, e molti altri professionisti utilizzano una qualche forma di intervista nella loro ricerca. Anche se si tratta di questione multi-disciplinari, gli storici orali hanno promosso l'etica e gli standard della pratica comune, soprattutto per il raggiungimento del \"consenso informato\" di coloro che vengono intervistati. Di solito questo si ottiene attraverso un atto di donazione, che stabilisce anche la propriet\u00e0 del copyright che \u00e8 fondamentale per la pubblicazione e la conservazione archivistica. \nGli storici orali in genere preferiscono porre domande aperte per evitare che la domanda porti e incoraggi le persone a dire quello che pensano l'intervistatore voglia che dicano. Alcune interviste sono \"opinioni di vita\", condotte con la gente, alla fine della loro carriera. Altre interviste si concentrano su un periodo specifico o su un evento specifico della vita delle persone, come ad esempio nel caso di veterani di guerra o superstiti di un uragano.\nFeldstein (2004) considera la storia orale simile al giornalismo, in quanto entrambi sono impegnati a scoprire le verit\u00e0 e alla compilazione di racconti su persone, luoghi ed eventi. Felstein dice che l'uno potrebbe beneficiare dell'adozione di tecniche dell'altro. Il giornalismo potrebbe beneficiare emulando le metodologie di ricerca esaustive e le sfumature utilizzate dagli storici orali. La pratica degli storici orali potrebbe essere migliorata utilizzando le tecniche di intervista pi\u00f9 sofisticate impiegate dai giornalisti, in particolare, l'uso di incontri in contraddittorio come tattica per ottenere informazioni da un intervistato.\nI primi archivi di storia orale erano concentrati su interviste con politici di primo piano, diplomatici, ufficiali militari e dirigenti d'azienda. Dagli anni 1960, sotto l'influenza della crescita della nuova storia sociale, inizi\u00f2 ad essere impiegata la \"storia dal basso\". Qualunque sia il campo o messa a fuoco di un progetto, gli storici orali tentano di registrare i ricordi di molte persone diverse nella ricerca di un determinato evento. Intervistare una sola persona fornisce un unico punto di vista. Gli individui possono ricordare male gli eventi o distorcere il loro racconto per motivi personali. Intervistando pi\u00f9 persone, gli storici orali cercano punti di accordo tra le molte fonti ascoltate, anche per registrare la complessit\u00e0 delle questioni. La natura della memoria - individuale e della comunit\u00e0 - \u00e8 tanto una parte della pratica della storia orale come lo sono le storie raccolte.\nInterpretazione giuridica e rapporto con la verit\u00e0 storica.\nNel 1997 la Corte Suprema del Canada, nella causa tra \"Delgamuukw contro British Columbia\", sentenzi\u00f2 che le storie orali erano una importante testimonianza scritta. Delle storie orali, essa disse \"che esse sono tangenti al fine ultimo del processo di accertamento dei fatti - la determinazione della verit\u00e0 storica.\"\nGli scrittori che usano la storia orale hanno spesso discusso il suo rapporto con la verit\u00e0 storica. Gilda O'Neill scrive in \"Lost Voices\", una storia orale raccontata da un raccoglitore di luppolo dell'East End di Londra: \"Ho cominciato a preoccuparmi. Erano vere le memorie delle donne, e le mie o erano solo storie? Mi sono reso conto che non avevo fonti \"innocenti\" di prova - fatti. Avevo, invece, le storie e le ragioni di chi le raccontava per ricordarle a modo loro\" Duncan Barrett, uno dei co-autori di \"The Sugar Girls\" descrive alcuni dei pericoli nel fare affidamento sui racconti di storia orale: \"In due occasioni, \u00e8 apparso chiaro che un soggetto stava cercando di ingannarci su quello che era successo - raccontare una storia autoironica in una intervista, e poi presentarne una diversa, e pi\u00f9 lusinghiera, versione dei fatti, quando abbiamo cercato di seguirla. [...] spesso i nostri intervistati erano desiderosi di persuaderci di una certa interpretazione del passato, sostenendo ampi e radicali commenti inserendo storie specifiche della loro vita.\" Alessandro Portelli sostiene che la storia orale \u00e8 preziosa, tuttavia: \"ci dice meno su eventi come ad esempio sul loro significato [...] l'elemento unico e prezioso che le fonti orali impongono allo storico [...] \u00e8 la soggettivit\u00e0 di chi parla.\"\nIn merito all'accuratezza della storia orale, Jean-Loup Gassend conclude, nel libro \"Autopsy of a Battle\":\"Ho scoperto che ogni testimonianza pu\u00f2 essere suddivisa in due parti: 1) descrizione di eventi a cui il testimone ha partecipato direttamente, e 2) descrizioni di eventi a cui il testimone non ha effettivamente partecipato, ma che ha sentito dire da altre fonti. La distinzione tra queste due parti di un racconto di un testimone \u00e8 della massima importanza. Ho notato che riguardo agli eventi ai quali i testimoni avevano partecipato, le informazioni fornite erano sorprendentemente affidabili, come \u00e8 stato confermato dal confronto con altre fonti. Le imprecisioni o errori di solito riguardano numeri, piazzamenti e date, e i primi due tendono a diventare gonfiati con il tempo. Per quanto riguarda gli eventi ai quali il testimone non aveva partecipato personalmente, le informazioni erano affidabili a seconda di quanto lo era la fonte di informazione da cui lo avevano appreso (voci varie); vale a dire, erano spesso molto inaffidabili e di solito scarto tali informazioni.\"\nOrganizzazioni.\nOrganizzazioni nazionali e internazionali promuovono borse di studio nel settore. La \"Oral History Review\" \u00e8 una rivista accademica fondata nel 1974. L\"'Oral History Journal\" in Gran bretagna venne fondato due anni prima del \"Review\". H-ORALHIST \u00e8 un H-Net Discussion Network fondato nel 1996, basato su un precedente, OHA-L, sviluppato da Terry Birdwhistell dell'Universit\u00e0 del Kentucky. Funziona via e-mail e opera su una rete internazionale di ricercatori interessati a creare e utilizzare la storia orale. La sua e-mail tutti i giorni raggiunge 3400 abbonati con discussioni di progetti in corso, metodi di insegnamento, e stato della storiografia sul campo. H-ORALHIST \u00e8 particolarmente interessato a metodi di insegnamento di storia orale a laureati e studenti universitari in ambienti diversi. H-ORALHIST pubblica dispense, bibliografie, indici di riviste, guide per tesine, annunci di nuove fonti, cataloghi di biblioteche e archivi, e relazioni su un nuovo software, set di dati, e altri materiali. H-ORALHIST annuncia convegni, bandi di borse di studio, e posti di lavoro. Da inoltre informazioni sull'uscita di nuovi libri e recensioni."}
{"id": "5890132", "revid": "968255", "url": "https://it.wikipedia.org/wiki?curid=5890132", "title": "Incidente aereo del monte Velino", "text": "L'incidente aereo del monte Velino \u00e8 un disastro dell'aviazione civile italiana avvenuto l'8 marzo 1962.\nIl volo.\nPoco prima delle ore 23 dell'8 marzo 1962 un aereo di linea Douglas DC-6B costruito una decina di anni prima e appartenente alla compagnia aerea italiana Societ\u00e0 aerea mediterranea-SAM, immatricolato I-DIMO, si schiant\u00f2 contro le pendici del monte Velino ad un'altitudine di circa a circa 125 metri dalla vetta. Il luogo del disastro \u00e8 raggiungibile attraverso un sentiero che parte dalla sottostante localit\u00e0 di Valle Porclaneta nei pressi di Rosciolo dei Marsi, frazione di Magliano de' Marsi (AQ), in Abruzzo.\nL'aereo dopo l'impatto, che fu udito nei centri prossimi al teatro della disgrazia, and\u00f2 completamente distrutto. Le operazioni di ricerca e recupero delle salme furono portate avanti dai vigili del fuoco, dalle forze dell'ordine e da squadre di salvataggio, composte da molti volontari, giunte nel luogo del disastro dai vicini comuni di Avezzano, Borgorose, Massa d'Albe e Tagliacozzo. Le condizioni meteorologiche, rese difficili dalla presenza della neve sulla montagna, crearono non poche difficolt\u00e0 nel recuperare i corpi delle vittime, i cui funerali si celebrarono presso la chiesa di Santa Lucia a Magliano de' Marsi e nella basilica di San Lorenzo fuori le mura a Roma. Ai feretri coperti dal tricolore furono tributati gli onori militari.\nIl DC-6B privo di passeggeri aveva a bordo 4 membri dell'equipaggio e il comandante, Salvatore Di Gaetano. Nella sciagura persero la vita tutti gli occupanti del velivolo.\nInchiesta.\nA causare l'incidente aereo sarebbe stato, secondo la commissione d'inchiesta composta da membri dell'Aeronautica Militare, dell'aviazione civile e della direzione degli aeroporti civili italiani, un guasto dell'altimetro aeronautico. Di certo l'aereo smarr\u00ec la rotta prima di schiantarsi contro un costone roccioso del monte Velino.\nLe vittime.\nNel disastro aereo perirono i seguenti membri dell'equipaggio: "}
{"id": "5890135", "revid": "33689", "url": "https://it.wikipedia.org/wiki?curid=5890135", "title": "Captain Blood", "text": ""}
{"id": "5890136", "revid": "767487", "url": "https://it.wikipedia.org/wiki?curid=5890136", "title": "Zinie", "text": "Zinie \u00e8 un dipinto di Guido Cadorin. Eseguito nel 1959, appartiene alle collezioni d'arte della Fondazione Cariplo.\nDescrizione.\nQuesta natura morta, dalla gamma cromatica particolarmente vivace, rientra in un filone praticato da Cadorin fin dagli anni trenta. Il gusto prettamente decorativo \u00e8 da imputare all'attivit\u00e0 di affreschista dell'autore.\nStoria.\nIl dipinto, realizzato nel 1959, entr\u00f2 nel 1965 a far parte del patrimonio dell'Istituto Bancario Italiano, dal quale conflu\u00ec in quello della Fondazione Cariplo nel 1991."}
{"id": "5890137", "revid": "1543377", "url": "https://it.wikipedia.org/wiki?curid=5890137", "title": "Omotaurina", "text": "L'omotaurina (acido 3-ammino-1-propansolfonico (3-APS) o tramiprosato (INN)) \u00e8 un composto organico solforato sintetico. Esso \u00e8 analogo alla taurina, ma ha un carbonio supplementare nella sua struttura chimica. Chimicamente possiede 3 gruppi NH capaci di creare un legame ad idrogeno ciascuno.\nPossiede una documentata attivit\u00e0 antiepilettica di tipo GABA-ergica, somigliando chimicamente al GABA ed essendo un suo agonista. In realt\u00e0 \u00e8 un agonista del GABAA ed un antagonista del GABAB.\nStoria.\nIl nome \u00e8 stato scelto per la somiglianza strutturale con la taurina.\nIdentificata per la prima volta in differenti specie di alghe rosse marine: \"Acrosorium uncinatum\", \"Cladophora densa\", \"Chondrus ocellatus\", \"Gratelupia livida\" e \"Rhodymenia palmata\" specie che usano l'omotaurina come unica fonte di azoto per la crescita. Successivamente \u00e8 stata ottenuta per via sintetica.\nFarmacodinamica.\nLa presenza di un atomo di zolfo nella molecola suggerisce un ruolo protettivo nei confronti dello stress ossidativo a carico del DNA causato da radicali liberi prodotti dall\u2019ossidazione delle catecolammine.\nAgisce prevalentemente sulle cellule del Purkinje e sulle cellule corticali cerebrali.\nIn studi preclinici si \u00e8 visto che la molecola si lega alla \u03b2-amiloide inibendo la formazione di aggregati fibrillari neurotossici.\nL'omotaurina ha anche mostrato di possedere attivit\u00e0 anticonvulsivanti per un'azione inibente l'attivit\u00e0 del'acido glutammico.\nInoltre, \u00e8 capace di ridurre il tono muscolare scheletrico incrementando la conduttanza allo ione cloro; ed infine, possiede anche attivit\u00e0 di tipo ipotermizanti.\nNel ratto mostra un'interessante attivit\u00e0 anti assunzione di alcool, ed anche in altri modelli animali.\nRicerche cliniche.\nRicercatori italiani hanno visto come l'omotaurina sia in grado di garantire una neuroprotezione sulle cellule gangliari della retina nell'animale;\ned ancora, l'omotaurina nell'uomo, insieme ad altri composti in associazione, \u00e8 in grado di migliorare la pressione intraoculare e l'elettro-retinogramma in soggetti con glaucoma ad angolo aperto.\nRicercatori italiani dell'University College di Londra hanno visto in uno studio clinico su uomini affetti da malattia di Parkinson che l'omotaurina \u00e8 in grado di migliorare una scala di valutazione delle disabilit\u00e0 e la sonnolenza diurna dei soggetti trattati con 100\u00a0mg al giorno, senza acver avuto effetti collaterali; suggerendo un ruolo nel controllo del ritmo sonno veglia dei soggetti con Parkinson.\nStudio ALPHASE.\nIn trial clinico di fase III policentrico del 2011 coordinato dalla University of California La Jolla di San Diego, per 78 settimane 2.000 pazienti sono stati arruolati in EU e negli USA, con un dosaggio di 100\u2013150\u00a0mg bis in die di omotaurina al fine di verificare in soggetti con malattia di Alzheimer la capacit\u00e0 dell'omotaurina di ridurre la perdita di memoria. Inoltre lo studio ha strumentalmente verificato che l'omotaurina \u00e8 in grado di ridurre in maniera significativa la perdita del volume dell'ippocampo."}
{"id": "5890149", "revid": "1941276", "url": "https://it.wikipedia.org/wiki?curid=5890149", "title": "Festival Est\u00e9reo Picnic", "text": "Il Festival Est\u00e9reo Picnic \u00e8 un festival musicale che si svolge annualmente a Bogot\u00e0, in Colombia, dal 2010.\nOspita artisti di fama internazionale nell'ambito della scena elettronica, pop e rock."}
{"id": "5890151", "revid": "709565", "url": "https://it.wikipedia.org/wiki?curid=5890151", "title": "Zbohom, Slovensko!", "text": "Zbohom, Slovensko! \u00e8 un programma televisivo slovacco, andato in onda su TV JOJ nel 2013 e 2014.\nCiascuna puntata ha come protagonista un personaggio che racconta la sua storia, in particolare la decisione di trasferirsi fuori dalla Slovacchia, da qui il titolo \"Zbohom, Slovensko!\" (traduzione in italiano \"Addio, Slovacchia!\"). Andrea Lehotsk\u00e1 \u00e8 stata protagonista sia in \"Zbohom, Slovensko! 1\" nel 2013, che in \"Zbohom, Slovensko! 2\" nel 2014."}
{"id": "5890152", "revid": "767487", "url": "https://it.wikipedia.org/wiki?curid=5890152", "title": "Saint-Constant-Fournoul\u00e8s", "text": "Saint-Constant-Fournoul\u00e8s \u00e8 un comune francese del dipartimento del Cantal della regione dell'Alvernia-Rodano-Alpi.\n\u00c8 stato creato il 1\u00ba gennaio 2016 dalla fusione dei preesistenti comuni di Saint-Constant e Fournoul\u00e8s.\nIl capoluogo \u00e8 la localit\u00e0 di Saint-Constant."}
{"id": "5890165", "revid": "834", "url": "https://it.wikipedia.org/wiki?curid=5890165", "title": "Baby Face Harrington", "text": ""}
{"id": "5890167", "revid": "834", "url": "https://it.wikipedia.org/wiki?curid=5890167", "title": "The Crusades", "text": ""}
{"id": "5890168", "revid": "767487", "url": "https://it.wikipedia.org/wiki?curid=5890168", "title": "Fiori (Caligiani)", "text": "Fiori \u00e8 un dipinto di Alberto Caligiani. Eseguito nel 1939, appartiene alle collezioni d'arte della Fondazione Cariplo.\nDescrizione.\nSi tratta di una natura morta in cui si condensano le caratteristiche pi\u00f9 peculiari della pittura di Caligiani: il soggetto \u00e8 appartato e quotidiano, mentre lo stile realizzativo \u00e8 semplice e luminoso, con prevalenza dei toni chiari e madreperlacei.\nStoria.\nIl dipinto venne esposto nel 1939 alla I mostra Lomellina a Mortara e alla II Mostra d'arte dell'Associazione Artisti Mutilati e Invalidi, allestita nel Palazzo della Permanente a Milano. In quell'occasione venne acquistato dalla Fondazione Cariplo."}
{"id": "5890173", "revid": "547034", "url": "https://it.wikipedia.org/wiki?curid=5890173", "title": "That Ole Devil Called Love", "text": "That Ole Devil Called Love \u00e8 un brano musicale jazz composto da Allan Roberts, Doris Fisher nel 1944, la prima versione \u00e8 quella di Billie Holiday che la incise lo stesso anno ma fu pubblicata l'anno successivo, come Lato B del 78 giri Lover Man (Oh, Where Can You Be?)/That Ole Devil Called Love per la Decca."}
{"id": "5890174", "revid": "287204", "url": "https://it.wikipedia.org/wiki?curid=5890174", "title": "Cimitero acattolico di Siracusa", "text": "Il cimitero acattolico di Siracusa si trova a Siracusa, nel parco di Villa Landolina che fa oggi parte del Museo archeologico Paolo Orsi.\nDal momento che le norme della Chiesa cattolica vietavano di seppellire in terra consacrata i non cattolici \u2014 tra cui i protestanti, gli ebrei e gli ortodossi \u2014 nonch\u00e9 i suicidi, questi, dopo morte, erano \"espulsi\" dalla comunit\u00e0 cristiana cittadina e inumati fuori dalle mura (o al margine estremo delle stesse).\nLa famiglia Landolina diede la disponibilit\u00e0 alla realizzazione del \"cimitero degli acattolici\" nel proprio parco. Il cimitero \u00e8 di piccole dimensioni e comprende dodici sepolture realizzate nel corso dell'Ottocento per alcuni stranieri di fede non cattolica morti a Siracusa.\nVi sono sepolti il poeta tedesco August von Platen ed alcuni marinai americani che parteciparono alla prima guerra barbaresca (1801-1805), la prima guerra combattuta dagli Stati Uniti d'America al di fuori del territorio americano. Essi sono Joseph Maxwell, Seth Cartee (Carter), William Tyler, James Deblois e George S. Hackey.\nI monumenti funebri sono stati restaurati tra il 2012 e il 2015."}
{"id": "5890175", "revid": "1305772", "url": "https://it.wikipedia.org/wiki?curid=5890175", "title": "The Littlest Rebel", "text": ""}
{"id": "5890177", "revid": "57342", "url": "https://it.wikipedia.org/wiki?curid=5890177", "title": "Fabio Friggeri", "text": "\u00c8 stato direttore generale delle Distillerie di Avezzano e dello Zuccherificio di Avezzano nonch\u00e9 direttore della Banca del Fucino.\n\u00c8 stato presidente di Confindustria dal 1944 al 1945."}
{"id": "5890178", "revid": "767487", "url": "https://it.wikipedia.org/wiki?curid=5890178", "title": "Le ginestre (Verso il mare)", "text": "Le ginestre (Verso il mare) \u00e8 un dipinto di Gianfranco Campestrini. Eseguito nel 1968, appartiene alle collezioni d'arte della Fondazione Cariplo.\nDescrizione.\nIn questo paesaggio, dai modi impressionisti ed emblematico della pittura pi\u00f9 matura di Campestrini, lo sguardo dell'osservatore \u00e8 portato a seguire l'andamento del sentiero e dell'ambiente naturale circostante, dalle ginestre in primo piano, alla baia sullo sfondo."}
{"id": "5890181", "revid": "767487", "url": "https://it.wikipedia.org/wiki?curid=5890181", "title": "Le Rouget-Pers", "text": "Le Rouget-Pers \u00e8 un comune francese del dipartimento del Cantal della regione dell'Alvernia-Rodano-Alpi.\n\u00c8 stato creato il 1\u00ba gennaio 2016 dalla fusione dei preesistenti comuni di Le Rouget e Pers.\nIl capoluogo \u00e8 la localit\u00e0 di Le Rouget."}
{"id": "5890191", "revid": "729019", "url": "https://it.wikipedia.org/wiki?curid=5890191", "title": "Castello di Berkeley", "text": "Il castello di Berkeley sorge nel Gloucestershire presso la citt\u00e0 di Berkeley; le origini del castello sono databili all'XI secolo e l'English Heritage lo ha classificato come monumento di I livello. Il castello \u00e8 di propriet\u00e0 della famiglia Berkeley fin dal XII secolo se si eccettua un periodo in cui appartenne ai Tudor per un breve periodo.\nLe origini.\nLa struttura originale del castello \u00e8 del 1067 quando fu costruito come un motta castrale da William FitzOsbern, I conte di Hereford poco dopo che Guglielmo I d'Inghilterra aveva preso il paese. Il castello pass\u00f2 quindi nelle mani della famiglia Berkeley e per tre generazioni un diverso Roger Berkeley ne fu il proprietario ed entro la prima met\u00e0 del XII secolo il castello venne interamente ricostruito. L'ultimo Roger Berkeley perse il castello nel 1152, questi durante il periodo dell'anarchia aveva voltato le spalle alla nascente casa dei Plantageneti e il castello and\u00f2 al fedele Robert Fitzharding un ricco esponente della citt\u00e0 di Bristol. Da uno dei suoi figli, che spos\u00f2 una delle figlie dell'espropriato Roger, discendono i Berkeley che detengono il castello ancora oggi.\nPoco dopo Robert ricevette da Enrico II d'Inghilterra il permesso di ricostruire il castello con lo scopo di difendere la strada che collegava Bristol a Gloucester, l'estuario del Severn e i confini con il Galles. Entro il 1156 venne costruita la prima cinta muraria costruita probabilmente dove era sorte la prima fortificazione della motta. La costruzione della cortina muraria vera e propria fu pi\u00f9 lunga e venne completata nel trentennio 1160-1190 da lui e poi dal figlio Maurice.\nAltri ingenti lavori vennero fatti da Thomas Berkeley, III barone Berkeley nel XIV secolo, fra cui la torre di Thorpe, a nord del torrione, il corpo di guardia interno, posto a sud del torrione oltre ad altri edifici posti nei cortili interni.\nEdoardo II.\nIl castello nel 1326 fu saccheggiato per mano di Ugo Despenser il Giovane, favorito di Edoardo II, quando l'anno dopo il re venne deposto da Isabella di Francia e dal suo amante Ruggero Mortimer, I conte di March Edoardo venne portato al castello di Berkeley perch\u00e9 fosse tenuto sotto sorveglianza da Thomas e da suo cognato John Maltravers, I barone Maltravers. Edoardo rimase al castello per cinque mesi, da aprile a settembre, in questo lasso di tempo una banda di lealisti irruppero nel castello e liberarono Edoardo, ma questi venne prontamente ricatturato. Una volta recuperato il re deposto \u00e8 possibile che i due uomini abbiano fatto il giro di diversi altri manieri per rendere pi\u00f9 difficoltoso un eventuale altro tentativo di salvataggio ed Edoardo torn\u00f2 a Berkeley in settembre. Mentre alcuni storici, pochi, ritengono che Edoardo sia riuscito a scappare e che un altro sia morto al suo posto, molti altri ritengono che sia morto il 21 settembre 1327 a Berkeley anche se per secoli si vocifer\u00f2 del fatto che Edoardo fosse fuggito. La cella dove si crede sia stato assassinato pu\u00f2 essere ancora visitata insieme al sotterraneo nel quale le leggende vogliono che ogni anno rieccheggino i rumori del suo assassinio.\nIl resoconto coevo fornito al Parlamento parl\u00f2 semplicemente di un incidente che caus\u00f2 la morte di Edoardo, il corpo venne imbalsamato e rimase presso il castello per un intero mese nella cappella dedicata a san Giovanni prima che Thomas lo scortasse all'abbazia di Gloucester dove venne sepolto. Thomas venne accusato di essere dietro alla morte di Edoardo, ma egli si difese asserendo che questa era stata perpetrata dagli agenti di Mortimer mentre lui era assente e venne quindi assolto da ogni accusa nel 1337.\nFino ai giorni nostri.\nNel XIV secolo alla Great Hall venne dato un nuovo tetto e da una delle balconate cadde il menestrello Dickie Pearce che venne sepolto nel cortile della vicina chiesa di St.Mary adiacente al castello. Contigua alla Great Hall \u00e8 una delle due cappelle originali con le volte in legno dipinte in modo da rappresentare passaggi della Bibbia e scritte in Lingua normanna. Qui \u00e8 anche conservato un vellum con musiche per canto piano usato dalla famiglia per i riti cattolici prima che si convertissero al protestantesimo nel XVI secolo.\nDurante la guerra civile inglese il castello venne ritenuto abbastanza importante da essere preso nel 1645 dal colonnello Thomas Rainsborough per i Roundhead e dopo un breve assedio i realisti dovettero arrendersi. Come era d'uso venne lasciata la breccia nelle mura, ma alla famiglia venne permesso di continuare a detenere la propriet\u00e0 se non avessero mai fatto riparare i danni al torrione, un accordo in essere ancora oggi.\nBerkeley \u00e8 il castello che, dopo la Torre di Londra e il castello di Windsor, \u00e8 stato pi\u00f9 continuativamente occupato e rimasto in propriet\u00e0 alla stessa famiglia, i Berkeley lo occupano ancora oggi dividendosi fra le loro altre dimore.\nDal 1997 la maggior parte del castello \u00e8 aperta al pubblico e la parte privata \u00e8 davvero piccola rispetto alla totalit\u00e0 della costruzione. \nGli esterni sono stati usati per girare alcune scene per la serie tv \"Galavant\"."}
{"id": "5890195", "revid": "486946", "url": "https://it.wikipedia.org/wiki?curid=5890195", "title": "Astana-Acca Due O", "text": ""}
{"id": "5890196", "revid": "339392", "url": "https://it.wikipedia.org/wiki?curid=5890196", "title": "BePink-LaClassica", "text": ""}
{"id": "5890197", "revid": "62004", "url": "https://it.wikipedia.org/wiki?curid=5890197", "title": "Velocio-SRAM", "text": ""}
{"id": "5890200", "revid": "62004", "url": "https://it.wikipedia.org/wiki?curid=5890200", "title": "Wiggle-Honda", "text": ""}
{"id": "5890209", "revid": "124123", "url": "https://it.wikipedia.org/wiki?curid=5890209", "title": "Gianfranco Campestrini", "text": "Biografia.\nSi form\u00f2 all'Accademia di Brera, dove ebbe per insegnanti Cesare Tallone, Ambrogio Alciati e il padre, Alcide Davide Campestrini. Espose soprattutto in ambito milanese e fu insegnante alla Scuola degli Artefici di Brera e al Liceo Artistico delle Orsoline di San Carlo. I suoi resti si trovano tumulati al Cimitero Maggiore di Milano.\nCome pittore, si distinse prevalentemente nel paesaggio e nel ritratto, ma si dedic\u00f2 anche alla pittura sacra. Sue opere figurano nella Quadreria dei benefattori dell'Ospedale Maggiore e nelle collezioni d'arte della Fondazione Cariplo."}
{"id": "5890220", "revid": "1337443", "url": "https://it.wikipedia.org/wiki?curid=5890220", "title": "Trasmettitore Allouis", "text": ""}
{"id": "5890222", "revid": "834", "url": "https://it.wikipedia.org/wiki?curid=5890222", "title": "After the Thin Man", "text": ""}
{"id": "5890224", "revid": "834", "url": "https://it.wikipedia.org/wiki?curid=5890224", "title": "Dancing Pirate", "text": ""}
{"id": "5890225", "revid": "834", "url": "https://it.wikipedia.org/wiki?curid=5890225", "title": "The Devil-Doll", "text": ""}
{"id": "5890229", "revid": "599013", "url": "https://it.wikipedia.org/wiki?curid=5890229", "title": "Oliver Burke", "text": "Carriera.\nClub.\nNottingham Forest.\nBurke ha firmato il suo primo contratto professionistico con il Nottingham Forest il 19 settembre 2014, pochi giorni prima di debuttare nel calcio professionistico subentrando all'87\u00ba nel match valido per la League Cup disputato contro il Tottenham Hotspur, partita giocata il 24 settembre 2014 e persa per 3-1 dal Forest.\nIl 14 febbraio 2015 Burke esordisce ufficialmente in campionato, subentrando al 64\u00ba al posto del compagno Matty Fryatt nel match pareggiato per 4-4 contro il Blackpool. Il 24 dello stesso mese Burke viene mandato in prestito per un mese al Bradford City, club militante nella League One.\nIl 29 dicembre 2015 Burke segna il suo primo gol con la maglia dei Reds grazie ad un tiro a giro di destro contro il Cardiff City, aprendo le marcature al 9\u00ba nella partita giocata al Cardiff City Stadium e terminata con un pareggio.\nLipsia.\nIl 28 agosto 2016, dopo essere stato seguito da squadre quali Manchester United, Arsenal, Barcellona e Bayern Monaco, viene acquistato per 15.200.000 euro (che con bonus potrebbero arrivare a 17,5 milioni) dal RB Lipsia, con cui firma un contratto di cinque anni. Oliver diventa cos\u00ec il giocatore scozzese pi\u00f9 costoso della storia. Realizza il suo primo goal in campionato contro il Colonia (1-1).\nNazionale.\nIl 10 marzo 2016 Burke ha ricevuto la sua prima convocazione dalla nazionale maggiore scozzese per l'amichevole contro la nazionale danese. Burke debutta con la maglia scozzese il 29 marzo 2016 subentrando all'82\u00ba al posto di Matt Ritchie, nella partita conclusasi con la vittoria scozzese sulla Danimarca per 1-0.\nStatistiche.\n\"Aggiornate al 12 settembre 2016.\""}
{"id": "5890230", "revid": "834", "url": "https://it.wikipedia.org/wiki?curid=5890230", "title": "The Ex-Mrs. Bradford", "text": ""}
{"id": "5890231", "revid": "834", "url": "https://it.wikipedia.org/wiki?curid=5890231", "title": "Follow the Fleet", "text": ""}
{"id": "5890232", "revid": "64921", "url": "https://it.wikipedia.org/wiki?curid=5890232", "title": "Raiffeisen Landesbank", "text": ""}
{"id": "5890234", "revid": "834", "url": "https://it.wikipedia.org/wiki?curid=5890234", "title": "The Gorgeous Hussy", "text": ""}
{"id": "5890236", "revid": "834", "url": "https://it.wikipedia.org/wiki?curid=5890236", "title": "The Green Pastures", "text": ""}
{"id": "5890238", "revid": "71433", "url": "https://it.wikipedia.org/wiki?curid=5890238", "title": "Bobby Morley", "text": ""}
{"id": "5890239", "revid": "1305772", "url": "https://it.wikipedia.org/wiki?curid=5890239", "title": "The Invisible Ray", "text": ""}
{"id": "5890240", "revid": "1048993", "url": "https://it.wikipedia.org/wiki?curid=5890240", "title": "Stefano Malatesta", "text": "Biografia.\nLaureato in Scienze politiche, svolse la professione di giornalista di cronaca nera, documentarista e inviato di guerra, seguendo anche il golpe di Pinochet in Cile per Panorama e la guerra tra Iran e Iraq per \"La Repubblica\"."}
{"id": "5890247", "revid": "767487", "url": "https://it.wikipedia.org/wiki?curid=5890247", "title": "Haut-Bocage", "text": "Haut-Bocage \u00e8 un comune francese del dipartimento dell'Allier della regione dell'Alvernia-Rodano-Alpi.\n\u00c8 stato creato il 1\u00ba gennaio 2016 dalla fusione dei preesistenti comuni di Maillet, Givarlais e Louroux-Hodement.\nIl capoluogo \u00e8 la localit\u00e0 di Maillet."}
{"id": "5890248", "revid": "599013", "url": "https://it.wikipedia.org/wiki?curid=5890248", "title": "Pako Ayestar\u00e1n", "text": "Carriera.\nDurante la sua adolescenza, Ayestar\u00e1n faceva parte delle giovanili del Real Sociedad, ma non \u00e8 mai stato in grado di mostrare le sue doti. In seguito si \u00e8 laureato con una laurea in Scienze delle Attivit\u00e0 fisiche e sportive, e ha anche guadagnato il Master in High Performance Sport da parte del Comitato Olimpico Spagnolo.\nHa iniziato la sua carriera come assistente allenatore e preparatore atletico di Rafa Benitez al CA Osasuna in seconda divisione spagnola nella stagione 1996-1997, poi con l'Extremadura, con il quale ha ottenuto una promozione nella stagione 1997-1998 e una retrocessione durante la stagione 1998-99. Nella stagione 2000-01 \u00e8 stato con il Tenerife, con il quale ottiene una promozione, e poi col Valencia dal 2001 al 2004 dove ha vinto due campionati e una Coppa UEFA. Nel 2004 va al Liverpool e vince l'UEFA Champions League, la Supercoppa UEFA, FA Cup e Community Shield.\nNell'estate del 2007, mentre era ancora vice di Rafa Benitez al Liverpool, Javier Gonzalez, candidato alla presidenza della Athletic Bilbao, ha annunciato che se lui avesse vinto le elezioni, Ayestar\u00e1n sarebbe diventato il direttore sportivo del club, cosa che non \u00e8 mai successa perch\u00e9 Fernando Garc\u00eda Macua vince le elezioni.\nNel mese di settembre, Ayestar\u00e1n si dimette da vice allenatore del Liverpool, per disaccordi con Benitez, dopo undici anni di rapporto lavorativo. Benitez chiama traditore Ayestar\u00e1n, accusandolo di avere contatti con altre squadre, dichiarazione smentita da Ayestar\u00e1n, che ha detto che ha lasciato il suo posto perch\u00e9 Benitez ha dimenticato i suoi principi. Dopo aver lasciato il Liverpool \u00e8 stato invitato da Avram Grant per unirsi nello staff tecnico al Chelsea, ma Ayestar\u00e1n rifiuta l'offerta.\nNel gennaio 2008 \u00e8 stato direttore sportivo del Real Sociedad, ma ha lasciato la carica dopo un paio di settimane a causa di un conflitto con il presidente Inaki Badiola.\nNella stagione 2008-09, il tecnico Quique Sanchez Flores lo chiama al Benfica come preparatore atletico, dove ha vinto la Coppa di Lega in Portogallo.\nLa stagione seguente \u00e8 tornato al Valencia come preparatore atletico del tecnico Unai Emery. Dopo aver terminato la stagione Ayestar\u00e1n ha deciso di non rinnovare il contratto.\nDopo un anno di riposo, \u00e8 tornato a lavorare con Quique Sanchez Flores, questa volta nell'Al-Ahli della UAE durante la stagione 2011-12. Con la squadra di Dubai ha vinto il campionato e l'Etisalat Emirates Cup.\nNel mese di agosto 2013 ha iniziato la sua carriera come tecnico solo dell'. Il 4 maggio 2014, ha vinto il suo primo titolo come allenatore quando la sua squadra ha sconfitto ai rigori contro il Correcaminos SVS nella finale della Clausura. L'Estudiantes Tecos ha giocato i play-off contro il Club Universidad de Guadalajara, ma ha perso con un 4-3 complessivo e non \u00e8 riuscito a conquistare la promozione in Prima Divisione messicana. In seguito, dopo che il franchise \u00e8 stato trasferito a Zacatecas e la squadra ha cambiato nome in , ha deciso di non rimanere con il team spiegando che non intendeva rimanere in Liga de Ascenso.\nIl 26 agosto del 2014, Ayestar\u00e1n \u00e8 stato nominato nuovo allenatore del Maccabi Tel Aviv a seguito delle dimissioni di Oscar Garcia Junyent, due giorni dopo essere stati eliminati ai play-off di Europa League. Garc\u00eda si \u00e8 dimesso dall'incarico a causa della guerra di Gaza. Ha vinto il suo primo titolo con la squadra sconfiggendo il Maccabi Haifa in Coppa Toto. Il 17 maggio 2015 vince il campionato, e tre giorni dopo ha vinto, sconfiggendo l'Hapoel Be'er Sheva, la Coppa di Israele. Pur avendo tre anni di contratto, Pako ha deciso di lasciare il club. Dopo aver lasciato il Maccabi, \u00e8 stato contattato dal Liverpool, come assistente di Brendan Rodgers, ma Pako ha detto che era interessato come tecnico.\nIl 19 agosto \u00e8 stato annunciato come il nuovo allenatore del Santos Laguna in sostituzione di Pedro Caixinha, dimessosi giorni prima. Tuttavia, il 21 novembre \u00e8 stato annunciato che per il Clausura 2016 lascer\u00e0 il club a causa di scarso rendimento.\nIl 13 febbraio 2016 ritorna per la terza volta al Valencia come vice di Gary Neville.\nIl 30 marzo viene nominato nuovo allenatore del club spagnolo. Esordisce con una sconfitta contro il Las Palmas, successivamente inizia una striscia di vittorie contro Siviglia, Barcellona ed Eibar nel mese di aprile che hanno segnato la permanenza della squadra dei \"Che\". Il 24 maggio 2016, ha rinnovato con il Valencia fino al 2018.\nDopo quattro sconfitte in quattro partite il 20 settembre 2016, Ayest\u00e9ran viene esonerato con la squadra all'ultimo posto in classifica con 0 punti.\nIl 27 settembre 2017 assume la guida tecnica del Las Palmas. Il 30 novembre 2017 viene esonerato dopo la sconfitta interna per 2-3 contro il Deportivo La Coru\u00f1a in Copa del Rey.\nIl 10 agosto 2020 diventa il nuovo allenatore del ."}
{"id": "5890250", "revid": "834", "url": "https://it.wikipedia.org/wiki?curid=5890250", "title": "Green Light (film)", "text": ""}
{"id": "5890256", "revid": "81564242", "url": "https://it.wikipedia.org/wiki?curid=5890256", "title": "RTI S.p.A.", "text": ""}
{"id": "5890258", "revid": "2210657", "url": "https://it.wikipedia.org/wiki?curid=5890258", "title": "Altiplano Cundiboyacense", "text": "L'Altiplano Cundiboyacense \u00e8 un altopiano situato nella Cordigliera Orientale delle Ande, nei dipartimenti di Cundinamarca e Boyac\u00e1, in Colombia. Corrisponde in gran parte al territorio occupato anticamente dai Muisca.\nL'Altiplano Cundiboyacense comprende tre regioni distinte: la Savana di Bogot\u00e1, le valli di Ubat\u00e9, Chiquinquir\u00e1 e le valli di Tunja, Duitama e Sogamoso. L'altitudine media dell'altipiano \u00e8 2600 metri sul livello del mare.\nAlcuni importanti comuni situati in questa regione, oltre alle citt\u00e0 di Bogot\u00e1 e Tunja, sono i comuni di Ch\u00eda, Zipaquir\u00e1, Tocancip\u00e1, R\u00e1quira e Villa de Leyva .\nQuesta zona del paese ha terreni molto fertili per l'agricoltura, in particolare per la semina di prodotti come mais, piselli, patate, fagioli, tra gli altri."}
{"id": "5890273", "revid": "33751", "url": "https://it.wikipedia.org/wiki?curid=5890273", "title": "Altopiano Cundiboyacense", "text": ""}
{"id": "5890276", "revid": "33751", "url": "https://it.wikipedia.org/wiki?curid=5890276", "title": "Cordigliera Orientale", "text": ""}
{"id": "5890279", "revid": "834", "url": "https://it.wikipedia.org/wiki?curid=5890279", "title": "The Bride Wore Red", "text": ""}
{"id": "5890284", "revid": "1305772", "url": "https://it.wikipedia.org/wiki?curid=5890284", "title": "The Good Earth", "text": ""}
{"id": "5890285", "revid": "1543377", "url": "https://it.wikipedia.org/wiki?curid=5890285", "title": "Porta Santa Croce (Parma)", "text": "La Porta Santa Croce \u00e8 una porta cittadina rinascimentale superstite della distrutta cinta muraria di Parma; sorge a lato del piazzale omonimo, al termine di strada Massimo D'Azeglio nel quartiere Oltretorrente.\nStoria.\nSu iniziativa del Comune di Parma nel 1212 il perimetro delle mura cittadine fu ampliato verso ovest, fino ad abbracciare la romanica chiesa di Santa Croce, eretta negli stessi anni a fianco della via Emilia; accanto al tempio, molto frequentato dai pellegrini che percorrevano la via Francigena diretti dal nord alla citt\u00e0 di Roma, fu edificata in legno l'originaria porta, che prese il nome dal luogo di culto.\nNel 1259 la struttura, considerata di importanza strategica in quanto orientata verso Piacenza e Milano, fu completamente ricostruita in mattoni e pietre. Nel 1347 Luchino Visconti, signore di Milano, fece innalzare a difesa della porta una fortezza, munita di torri e fossato, oggi scomparsa.\nIn seguito alla conquista della citt\u00e0 da parte dello Stato della Chiesa, nel 1526 il papa Clemente VII incaric\u00f2 l'architetto Antonio da Sangallo il Giovane della progettazione di nuove mura, adeguate alle esigenze militari dell'epoca. I lavori furono per\u00f2 avviati soltanto verso la met\u00e0 del XVI secolo, in occasione della fondazione del ducato di Parma e Piacenza da parte del papa Paolo III, che nel 1545 confer\u00ec probabilmente all'architetto Benedetto Zaccagni detto \"Torchiarino\", figlio del pi\u00f9 noto Bernardino, l'incarico di edificare una nuova Porta Santa Croce in stile rinascimentale; la struttura fu realizzata molto pi\u00f9 alta della precedente in quanto destinata ad ospitare nei piani superiori vari ambienti adibiti a residenza estiva dei futuri duchi. Nel 1585 le sei camere nobili interne furono decorate con affreschi.\nNella prima met\u00e0 del XIX secolo fu edificata accanto alla porta una nuova barriera daziaria in asse con la via Emilia, abbattuta agli inizi del XX insieme alla cinta muraria cittadina per volere dell'amministrazione comunale; fu risparmiata soltanto la struttura cinquecentesca, chiusa da lungo tempo.\nIl grande piazzale fu risistemato intorno al 1960, con la realizzazione di un'ampia aiuola ovale al centro, decorata con sei fontane e numerose piante ad alto fusto; gli specchi d'acqua sopravvissero per meno di vent'anni, fino al loro definitivo interramento. Tra il 1993 e il 1994 l'area fu completamente riqualificata e fu collocato nel mezzo dello spartitraffico centrale il marmoreo monumento alla via Emilia, in seguito rinominato all'imprenditore Pietro Barilla, che nel 1987 lo aveva commissionato allo scultore Pietro Cascella e donato alla citt\u00e0.\nNel 1990 l'antica Porta Santa Croce fu concessa in uso al circolo sportivo-culturale \"Giovane Italia\", che la adib\u00ec a propria sede.\nDescrizione.\nIl corpo cinquecentesco principale della Porta Santa Croce si sviluppa su una pianta rettangolare, che si innalza su quattro livelli fuori terra tra il grande piazzale omonimo e il Parco Ducale.\nLa simmetrica facciata esterna, interamente intonacata, nei due primi piani \u00e8 suddivisa verticalmente in tre parti in perfetta proporzione aritmetica. Il livello terreno \u00e8 caratterizzato dal rivestimento a strisce in rilievo, che copre anche le quattro lesene coronate da capitelli tuscanici che si alternano agli ingressi oggi murati; al centro \u00e8 presente il grande arco a tutto sesto che un tempo costituiva l'accesso principale, mentre ai lati sono ancora visibili i piccoli portali laterali, sovrastati da grandi stemmi scolpiti. L'architrave superiore \u00e8 decorato con l'epigrafe, in parte cancellata, \"Paulo III Romano Farnesorium Familia Pont. Max.\" e, a capo, \"Sancte Crucis\". Il primo piano \u00e8 caratterizzato dalla presenza delle alte fessure che in origine ospitavano i bolzoni del ponte levatoio; esse suddividono la fronte in tre grandi rettangoli delimitati da cornici a strisce in rilievo, al centro delle quali si aprono altrettante alte finestre. Il livello superiore, pi\u00f9 arretrato, \u00e8 preceduto da un terrazzino con ringhiera, mentre ancora pi\u00f9 all'interno si innalza la torretta del quarto piano.\nIl prospetto interno, regolare ma privo di decorazioni, \u00e8 ancora caratterizzato dall'ampio arco centrale a tutto sesto che inquadra l'ingresso.\nA sud si innalza sul lato esterno un breve segmento delle antiche mura cinquecentesche in mattoni, oggi coperto da un terrazzo panoramico, su cui si apre il primo piano dell'edificio; in adiacenza, in corrispondenza dello spigolo sud-ovest della porta si eleva su due livelli un ulteriore corpo di fabbrica, affiancato dalla scala che conduce direttamente al belvedere."}
{"id": "5890286", "revid": "768068", "url": "https://it.wikipedia.org/wiki?curid=5890286", "title": "Tex-Mex music", "text": ""}
{"id": "5890287", "revid": "86599", "url": "https://it.wikipedia.org/wiki?curid=5890287", "title": "C/1975 X1 Sato", "text": "C/1975 X1 (Sato) \u00e8 una cometa non periodica scoperta il 5 dicembre 1975 dall'astrofilo giapponese Yasuo Sato. In effetti la cometa sarebbe stata scoperta il 30 novembre 1975 da un altro astrofilo giapponese, Syogo Utsunomiya che per\u00f2 non pot\u00e9 confermare la sua scoperta. \nUniche caratteristiche di rilievo di questa cometa sono di avere una MOID col pianeta Terra di sole 0,028 UA, pari a circa 4,2 milioni di km e un'orbita retrograda quasi perpendicolare a quelle dei pianeti."}
{"id": "5890288", "revid": "827882", "url": "https://it.wikipedia.org/wiki?curid=5890288", "title": "Solex (disambigua)", "text": ""}
{"id": "5890289", "revid": "33751", "url": "https://it.wikipedia.org/wiki?curid=5890289", "title": "Savana di Bogot\u00e1", "text": "La Savana di Bogot\u00e1 (in spagnolo \"Sabana de Bogot\u00e1\") \u00e8 una subregione della Colombia situata nella Cordillera Oriental, nella zona meridionale dell'Altiplano Cundiboyacense, l'altopiano pi\u00f9 esteso delle Ande colombiane, con una altitudine media di 2.600 metri sul livello del mare. Circonda la citt\u00e0 di Bogot\u00e0.\nStoria.\nPrima dell'arrivo dei \"conquistadores\" spagnoli la regione era abitata dal popolo dei Muisca, che vivevano in centinaia di villaggi che disseminavano la regione. Ogni villaggio era retto da un cacicco, ciascuno dei quali rendeva omaggio allo Zipa, appellativo con cui era designato il re. Dopo la conquista spagnola i villaggi indigeni furono rimpiazzati da edifici di stile ispanico per costringere i locali ad adattarsi al modo di vivere spagnolo. La maggior parte di questi villaggi hanno mantenuto il loro nome originario, ma alcuni villaggi sono stati rinominati: Suacha divenne Soacha, Hyntiba divenne Fontib\u00f3n e Bacat\u00e1 divenne Bogot\u00e1."}
{"id": "5890290", "revid": "1543377", "url": "https://it.wikipedia.org/wiki?curid=5890290", "title": "Princeton University Press", "text": "La Princeton University Press \u00e8 una casa editrice statunitense indipendente con forti legami con la Universit\u00e0 di Princeton. Il suo scopo \u00e8 diffondere la conoscenza nel mondo accademico e nella societ\u00e0.\nFu fondata da Whitney Darrow con il sostegno finanziario di Charles Scribner come tipografia al servizio della comunit\u00e0 di Princeton nel 1905. La sua caratteristica sede fu eretta nel 1911 sulla William Street di Princeton. Il suo primo libro fu una nuova edizione del 1912 di \"Lectures on Moral Philosophy\" di John Witherspoon.\nPremio Pulitzer e altri riconoscimenti.\nSei libri, editi dalla \"Princeton University Press\" hanno vinto il Premio Pulitzer:\nLibri editi dalla Princeton University Press hanno anche ricevuto i riconoscimenti del Premio Bancroft, del Nautilus Book Award e del National Book Award.\n\"Papers projects\".\nProgetti di documenti storici in pi\u00f9 volumi sono stati intrapresi dalla casa editrice, tra i quali:\n\"I documenti di Woodrow Wilson\" sono stati definiti \u00ab\u2026uno dei grandi risultati dell'editoria in tutta la storia.\u00bb\"\nSerie Bollingen.\nLe serie Bollingen della Princeton University Press hanno avuto inizio nella Fondazione Bollingen, un progetto del 1943 del vecchiio ambito della Fondazione Paul Mellon. Dal 1945 la fondazione ha avuto un suo \"status\" indipendente, pubblicando e fornendo assistenza e borse di studio in molte discipline quali archeologia, poesia e psicologia. Le Serie Bollingen passarono all'Universit\u00e0 nel 1969."}
{"id": "5890291", "revid": "33751", "url": "https://it.wikipedia.org/wiki?curid=5890291", "title": "Sabana de Bogot\u00e1", "text": ""}
{"id": "5890292", "revid": "1305772", "url": "https://it.wikipedia.org/wiki?curid=5890292", "title": "The Last of Mrs. Cheyney", "text": ""}
{"id": "5890297", "revid": "1305772", "url": "https://it.wikipedia.org/wiki?curid=5890297", "title": "Lost Horizon", "text": ""}
{"id": "5890299", "revid": "47767", "url": "https://it.wikipedia.org/wiki?curid=5890299", "title": "Gian Pietro", "text": ""}
{"id": "5890330", "revid": "1776051", "url": "https://it.wikipedia.org/wiki?curid=5890330", "title": "Vent (album)", "text": "Vent \u00e8 il secondo album in studio del gruppo metalcore tedesco Caliban, pubblicato nel 2001."}
{"id": "5890332", "revid": "287204", "url": "https://it.wikipedia.org/wiki?curid=5890332", "title": "Katowice Open 2016", "text": "Il Katowice Open 2016 \u00e8 stato un torneo di tennis giocato sulla cemento indoor. \u00c8 stata la 4\u00aa edizione del torneo, che fa parte della categoria International nell'ambito del WTA Tour 2016. Si \u00e8 giocato a Katowice in Polonia dal 4 al 10 aprile 2016.\nPartecipanti.\nAltre partecipanti.\nLe seguenti giocatrici hanno ricevuto una Wild card per il tabellone principale:\nLa seguente giocatrice \u00e8 entrata nel tabellone principale come Special Exempt:\nLe seguenti giocatrici sono passate dalle qualificazioni:\nLe seguenti giocatrici sono entrate nel tabellone principale come Lucky Loser:\nCampionesse.\nSingolare.\n Dominika Cibulkov\u00e1 ha sconfitto in finale Camila Giorgi col punteggio di 6-4, 6-0.\nDoppio.\n Eri Hozumi / Miyu Kat\u014d hanno sconfitto in finale Valentina Ivachnenko / Marina Mel'nikova col punteggio di 3-6, 7-5, [10-8]."}
{"id": "5890335", "revid": "1776051", "url": "https://it.wikipedia.org/wiki?curid=5890335", "title": "A Small Boy and a Grey Heaven", "text": "A Small Boy and a Grey Heaven \u00e8 il primo album in studio del gruppo metalcore tedesco Caliban, pubblicato nel 1999."}
{"id": "5890339", "revid": "46291", "url": "https://it.wikipedia.org/wiki?curid=5890339", "title": "Veronica persica", "text": "Veronica comune (nome scientifico Veronica persica ) \u00e8 una pianta erbacea annua appartenente alla famiglia delle Plantaginaceae.\nEtimologia.\nIl nome generico (\"Veronica\") deriva dal personaggio biblico Santa Veronica, la donna che ha dato a Ges\u00f9 un panno per asciugare il suo volto mentre \u00e8 sulla via del Calvario. Alcune macchie e segni sui petali della corolla di questo fiore sembrano assomigliare a quelli del sacro fazzoletto di Veronica. Per questo nome di pianta sono indicate altre etimologie come l'arabo \"viru-niku\", o altre derivate dal latino come \"vera-icona\" (immagine vera). L'epiteto specifico (\"persica\") \u00e8 in riferimento alla Persia, oggi Iran, da cui provenivano i campioni su cui venne istituita la specie.\nIl nome scientifico della specie \u00e8 stato definito dal botanico ed esploratore francese Jean Louis Marie Poiret (San Quintino, 11 giugno 1755 \u2013 Parigi, 7 aprile 1834) nella pubblicazione \"Encyclopedie Methodique. Botanique. Paris\" (Encycl. 8: 542. 1808) del 1808.\nTra i nomi comuni questa pianta \u00e8 anche chiamata \"occhio della Madonna\", dovuto ai piccoli fiorellini azzurri chiaro che produce numerosi.\nDescrizione.\nL'altezza di queste piante varia tra 5 e 50\u00a0cm. La forma biologica \u00e8 terofita scaposa (T scap), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie. In certi casi la forma biologica pu\u00f2 essere anche emicriptofita scaposa (H scap), ossia piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e sono dotate di un asse fiorale eretto e spesso privo di foglie.\nRadici.\nLe radici sono secondarie (fascicolate) da rizoma.\nFusto.\nLa parte aerea del fusto \u00e8 prostrata-radicante e generalmente ramosa e densamente pubescente per peli pluricellulari (a volte si individuano due linee longitudinali distinte di peli). Ha steli deboli prostrati al suolo che formano spesso una copertura intensa nei prati incolti.\nFoglie.\nLe foglie sono disposte in modo opposto (2 - 5 coppie) e sono brevemente picciolate. La forma della lamina varia da largamente ovale o ovato-lanceolata a subrotonda (suborbicolare); quelle superiori sono bruscamente pi\u00f9 ridotte. I bordi sono pi\u00f9 o meno profondamente crenato-seghettati (3 - 6 denti per lato), ma non revoluti. La superficie \u00e8 uniformemente scarsamente pelosa (su entrambi i lati). Il colore delle foglie \u00e8 verde-scuro; quando si seccano si anneriscono. Dimensione delle foglie: larghezza 9 \u2013 18\u00a0mm; lunghezza 10 \u2013 20\u00a0mm. Lunghezza del picciolo: 1 \u2013 8\u00a0mm.\nInfiorescenza.\nLe infiorescenze sono dei racemi terminali e lunghissimi (lassi) con 10 - 30 fiori al massimo. I racemi non sono chiaramente separati dalla parte fogliare (tipo B - vedi figura). Nell'infiorescenza sono presenti delle brattee simili alle foglie e pi\u00f9 corte dei peduncoli. I fiori sono posizionati all'ascella di una brattea. Le brattee sono disposte in modo alterno (a volte sono opposte). Lunghezza dei peduncoli (alla fruttificazione): 15 \u2013 22\u00a0mm.\nFiore.\nI fiori sono ermafroditi e tetraciclici (composti da 4 verticilli: calice \u2013 corolla \u2013 androceo \u2013 gineceo), pentameri (calice e corolla divisi in cinque parti).\nFrutti.\nIl frutto \u00e8 del tipo a capsula divisa fino a met\u00e0 in due lobi e bordi smarginati e facce con peli sia semplici che ghiandolari e nervature evidenti. La forma della capsula \u00e8 obcordata, liscia, compressa e carenata. La deiscenza \u00e8 loculicida. I semi, incavati a conchiglia con superficie rugosa e colorati di giallo-pallido, sono numerosi (20 - 30). Dimensione della capsula: 7 - 9 x 4 \u2013 6\u00a0mm.\nFitosociologia.\nAreale alpino.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nAreale italiano.\nPer l'areale completo italiano la specie di questa voce appartiene alla seguente comunit\u00e0 vegetale:\nDescrizione. L'alleanza \"Veronico agrestis-Euphorbion peplus\" \u00e8 relativa alle comunit\u00e0 infestanti, terofitiche, su suoli molto fertili (limosi o argillosi), ricchi in sostanza organica, generalmente nelle colture orticole, vigneti e frutteti in generale. La distribuzione di questa cenosi \u00e8 eurosiberiana. In Italia questa alleanza \u00e8 presente in Veneto in due diverse serie di vegetazione (quella dell\u2019alta Pianura Padana orientale e quella prealpina orientale collinare). Il livello di conservazione di queste cenosi \u00e8 fortemente variabile e relativa all'adattamento ai continui disturbi e rimaneggiamenti dei suoli, per effetto delle operazioni agricole, del calpest\u00eco, ecc. In caso di agricoltura non di tipo tradizionale (fertilizzazioni di sintesi, diffusione di erbicidi) tali comunit\u00e0 sono suscettibili di scomparsa.\nSpecie presenti nell'associazione: \"Allium vineale\", \"Calendula arvensis\", \"Euphorbia peplus\", \"Fumaria officinalis\", \"Heliotropium europaeum\", \"Geranium rotundifolium\", \"Mercurialis annua\", \"Muscari racemosus\", \"Amaranthus retroflexus\", \"Chenopodium album\", \"Chenopodium hybridum\", \"Echinochloa crus-galli\", \"Euphorbia helioscopia\", \"Solanum nigrum\", \"Sonchus arvensis\", \"Sonchus asper\", \"Thlaspi arvense\", \"Tripleurospermum inodorum\", \"Sonchus oleraceus\", \"Fallopia convolvulus\", \"Anagallis arvensis\", \"Veronica agrestis\", \"Stellaria media\", \"Capsella bursa-pastoris\", \"Amaranthus powellii\", \"Galinsoga parviflora\", \"Lamium purpureum\" e \"Sinapis arvensis\".\nAltre alleanze per questa specie sono:\nTassonomia.\nLa famiglia di appartenenza (Plantaginaceae) \u00e8 relativamente numerosa con un centinaio di generi. La classificazione tassonomica di questa specie \u00e8 in via di definizione in quanto fino a poco tempo fa il suo genere apparteneva alla famiglia delle Scrophulariaceae (secondo la classificazione ormai classica di Cronquist), mentre ora con i nuovi sistemi di classificazione filogenetica (classificazione APG) \u00e8 stata assegnata alla famiglia delle Plantaginaceae; anche i livelli superiori sono cambiati (vedi il box tassonomico iniziale). Questa pianta appartiene alla sottotrib\u00f9 Veroniciinae (trib\u00f9 Veroniceae e sottofamiglia Digitalidoideae). Il genere \"Veronica\" \u00e8 molto numeroso con oltre 250 specie a distribuzione cosmopolita.\nFilogenesi.\nLa specie \"V. persica\" appartiene alla sezione \"Pocilla\" . Questo gruppo \u00e8 caratterizzato da un ciclo biologico annuo, dalle infiorescenze formate da racemi terminali con brattee ben distinte dalle foglie oppure i fiori sono isolati all'ascella di foglie normali (quindi le brattee non si distinguono dalle foglie), dal calice a 4 lobi e dai semi piani o incavati.\nInoltre la specie di questa voce fa parte del Gruppo di V. agrestis insieme (relativamente all'areale italiano) alla specie \"Veronica polita\" , \"Veronica agrestis\" e \"Veronica opaca\" . I caratteri principali di questo gruppo sono:\nIl numero cromosomico di \"V. persica\" \u00e8: 2n = 28. Questa pianta \u00e8 un allopoliploide derivato dalla specie \"Veronica polita\" con numero cromosomico 2n = 14 (probabile incrocio tra \"V. polita\" e \"V. ceratocarpa\" . Un'origine allopoliploide (da \"V. polita\" e \"V. ceratocarpa\") \u00e8 suggerita anche dai caratteri dei flavonoidi e degli iridoidi di \"V. persica\". Inoltre la grande diffusione che nei tempi passati ha avuto la pianta di questa voce \u00e8 dovuta alla combinazioni dei caratteri di entrambi i \"genitori\": la \"V. polita\" \u00e8 leggermente xerofita e la \"V. ceratocarpa\" \u00e8 pi\u00f9 mesofita. La mescolanza di questi caratteri ha fatto diventare \"V. persica\" un'erba di grande successo in una vasta gamma di ambienti ecologici e quindi si \u00e8 diffusa rapidamente in quasi tutto il mondo dall'inizio del XIX secolo.\nSottospecie.\nPer questa specie sono riconosciute valide le seguenti variet\u00e0:\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nAltre notizie.\nLa veronica persica in altre lingue \u00e8 chiamata nei seguenti modi:"}
{"id": "5890340", "revid": "1776051", "url": "https://it.wikipedia.org/wiki?curid=5890340", "title": "The Split Program II", "text": "The Split Program II \u00e8 uno split album del gruppo metalcore Caliban e del gruppo melodic death metal Heaven Shall Burn, entrambi tedeschi. Il disco \u00e8 stato pubblicato nel 2005 dalla Lifeforce Records.\nTracce.\nPart I. Heaven Shall Burn\nPart II. Caliban"}
{"id": "5890342", "revid": "69794", "url": "https://it.wikipedia.org/wiki?curid=5890342", "title": "Giovanni Bianchetti (organaro)", "text": "Entr\u00f2 sin da giovane alle dipendenze di Giovanni Tonoli, alla cui morte nel 1889, si un\u00ec a Vittorio Facchetti e a Angelo Ghidinelli, fondando la \"Fabbrica d'organi Bianchetti, Ghidinelli e Facchetti\". Nel 1866 Ghidinelli usc\u00ec dalla societ\u00e0 e Bianchetti prosegu\u00ec sino al 1906, quando oper\u00f2 da solo.\nMor\u00ec nel 1919."}
{"id": "5890373", "revid": "1305772", "url": "https://it.wikipedia.org/wiki?curid=5890373", "title": "Night Must Fall", "text": ""}
{"id": "5890374", "revid": "789669", "url": "https://it.wikipedia.org/wiki?curid=5890374", "title": "Itinerario manzoniano", "text": ""}
{"id": "5890376", "revid": "834", "url": "https://it.wikipedia.org/wiki?curid=5890376", "title": "Dedicate a chi ama", "text": "Dedicate a chi ama \u00e8 un album della cantante italiana Gloriana, pubblicato nel 1987. Nello stesso anno la canzone \"Forcella street\" fu usata come sigla per lo spettacolo televisivo \"Napoli prima e dopo\"."}
{"id": "5890378", "revid": "22475", "url": "https://it.wikipedia.org/wiki?curid=5890378", "title": "Humble Store", "text": ""}
{"id": "5890380", "revid": "767487", "url": "https://it.wikipedia.org/wiki?curid=5890380", "title": "The Call (gruppo musicale)", "text": "The Call \u00e8 il nome di un gruppo musicale rock statunitense, attivo dal 1980 al 2000.\nBiografia.\nIl gruppo si \u00e8 formato nel 1980 a Santa Cruz (California) per iniziativa del cantante e chitarrista Michael Been, del percussionista e batterista Scott Musick, del bassista Greg Freeman e del chitarrista Tom Ferrier. Steve Huddleston fu invece il primo tastierista del gruppo. Been e Musick erano originari dell'Oklahoma, con il primo gi\u00e0 attivo musicalmente dal 1969 al 1971 in un'altra band chiamata Aorta.\nDopo aver debuttato nel 1982, il gruppo ha prodotto dieci album fino al 2000, anno in cui si \u00e8 sciolto. Nell'album \"Reconciled\" partecipano Peter Gabriel, Jim Kerr e Robbie Robertson.\nNel 2010 Been \u00e8 deceduto in Belgio all'et\u00e0 di 60 anni a causa di problemi cardiaci. Tre anni dopo la formazione composta da Musick, Ferrier e Jim Goodwin, accompagnati da Robert Levon Been, ha tenuto alcuni concerti tra San Francisco e Los Angeles. Il gruppo nel settembre 2014 ha pubblicato un album dal vivo dal titolo \"The Call \u2013 A Tribute to Michael Been featuring Robert Levon Been (of BRMC)\" per omaggiare il musicista scomparso."}
{"id": "5890382", "revid": "92723", "url": "https://it.wikipedia.org/wiki?curid=5890382", "title": "Katowice Open 2016 - Qualificazioni singolare", "text": "Le qualificazioni del singolare del Katowice Open 2016 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto a questi sono subentrati i lucky loser, ossia le giocatrici che hanno perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale."}
{"id": "5890384", "revid": "1573940", "url": "https://it.wikipedia.org/wiki?curid=5890384", "title": "Oratorio di Sant'Antonio dei Cavalieri de' Nardis", "text": "L'oratorio di Sant'Antonio dei Cavalieri de' Nardis \u00e8 un edificio religioso dell'Aquila, situato nel quarto di San Marciano.\nLa sua edificazione, ad opera della famiglia aquilana dei Nardis, risale alla met\u00e0 del XVII secolo anche se la chiesa venne profondamente rinnovata in stile barocco in seguito al terremoto del 1703.\nStoria.\nLa costruzione della chiesa inizi\u00f2 nel 1646, per opera del cavaliere di Santo Stefano di Toscana Ottavio de Nardis, in concorso con altri esponenti della nobile famiglia aquilana dei Nardis. \u00c8 tradizione che la chiesa sia stata costruita intorno ad un'edicola con un dipinto \"miracoloso\" di sant'Antonio di Padova, opera di Francesco Bedeschini; lo stesso affresco domina ancora oggi l'altare maggiore.\nNel 1647, un anno dopo l'inizio della costruzione, venne consacrato il primo altare (quello lungo la controfacciata), mentre nel 1650 la fabbrica doveva essere pressoch\u00e9 ultimata, se veniva commissionata la fattura dell'organo.\nL'edificio rimase gravemente danneggiato dal terremoto del 1703 in seguito al quale, nel XVIII secolo, si susseguirono importanti interventi di restauro, tra cui la sostituzione del soffitto voltato (forse crollato) con uno ligneo ad opera di Ferdinando Mosca.\nDescrizione.\nL'oratorio \u00e8 situato in via San Marciano, a met\u00e0 strada tra il duomo e la chiesa dei Santi Marciano e Nicandro, centro del quartiere di riferimento, in prossimit\u00e0 del palazzo di famiglia. L'inserimento nel contesto edilizio risulta molto interessante perch\u00e9 l'area non disponeva all'epoca di architetture monumentali.\nLa chiesa offre il fianco alla strada, presentandosi con l'articolata facciata laterale con due porte, simmetriche rispetto a una nicchia contenente una statua a grandezza naturale di sant'Antonio, opera di Ercole Ferrata.\nAll'interno riveste particolare importanza il soffitto ligneo realizzato nel XVIII secolo da Ferdinando Mosca da Pescocostanzo \u2014 autore, tra le altre cose, anche del soffitto della basilica di San Bernardino \u2014, arricchito da un telero di Vincenzo Damini raffigurante il \"Trionfo di sant'Antonio\".\nTra le opere contenute nell'edificio, particolare importanza ha il paliotto composto di ventisette piastrelle di maiolica di Castelli raffigurante santi."}
{"id": "5890398", "revid": "125928226", "url": "https://it.wikipedia.org/wiki?curid=5890398", "title": "Tempio del loto", "text": "Il tempio del loto (in inglese \"Lotus Temple\") \u00e8 un tempio bahai situato a Nuova Delhi.\nL'edificio \u00e8 stato progettato da Fariborz Sahba, architetto irano-canadese.\nIl tempio, completato nel 1986, ha l'aspetto del bocciolo di un fiore di loto formato da ventisette \"petali\" marmorei, poggianti su nove aperture.\nIl tempio ha ricevuto numerosi riconoscimenti architettonici."}
{"id": "5890400", "revid": "729019", "url": "https://it.wikipedia.org/wiki?curid=5890400", "title": "Battaglia di San Giuliano", "text": "La battaglia di San Giuliano fu uno scontro avvenuto il 26 ottobre 1860 a \"San Giuliano\" (frazione di Teano) tra l'Esercito piemontese e l'esercito borbonico.\nContesto storico.\nIl Regno di Sardegna, con la seconda guerra d'indipendenza aveva annesso la Lombardia (esclusa Mantova) e nei mesi successivi, in seguito a plebisciti, anche le ex Legazioni pontificie di Bologna, Ferrara, Ravenna e Forl\u00ec. Anche il Ducato di Modena, il Ducato di Parma e Piacenza e il Granducato di Toscana erano entrati a far parte dei domini di Vittorio Emanuele II.\nDopo pochi mesi, Garibaldi aveva conquistato tutto il meridione d'Italia con la spedizione dei Mille; le regioni meridionali erano per\u00f2 separate da quelle settentrionali dalla presenza dello Stato Pontificio. Vittorio Emanuele II decise allora di intervenire con il proprio esercito per annettere Marche ed Umbria, ancora nelle mani del Papa, allo scopo di unire il nord e il sud d'Italia e lasciando allo Stato della Chiesa soltanto il Lazio. Il 3 ottobre 1860 Vittorio Emanuele II, al comando dell'armata piemontese, mosse verso il Regno delle Due Sicilie senza dichiarazione di guerra causando la reazione e la rottura delle relazioni diplomatiche di Spagna e di Russia con il Regno di Sardegna, mentre l'Impero austriaco inviava le sue truppe verso il Mincio. La Francia, pur non facendo dichiarazioni ostili ritir\u00f2 il suo ambasciatore, mentre la regina Vittoria ed il ministro degli esteri britannico John Russell convinsero i Prussiani a non ostacolare il processo di unificazione italiana in corso, isolando in questo modo l'Austria che non intervenne.\nIl 12 ottobre Vittorio Emanuele II varc\u00f2 il confine tra lo Stato della Chiesa ed il Regno delle Due Sicilie delimitato dal fiume Tronto, mentre il 21 ottobre un plebiscito approv\u00f2 l'annessione della Sicilia e del Regno di Napoli al nascente Regno d'Italia.\nLa battaglia.\nDopo la disfatta del 1\u00ba ottobre 1860 nella battaglia del Volturno, in cui le truppe borboniche vennero pesantemente sconfitte dai garibaldini, le retroguardie borboniche si fermarono a San Giuliano, assumendo la funzione di avanguardia dell'esercito napoletano schierato alla difesa di Gaeta.\nLa battaglia fu uno scontro strategico fondamentale nella storia del Risorgimento Italiano in quanto l'esercito piemontese, sconfiggendo pesantemente quello borbonico, determin\u00f2 la resa della fortezza borbonica di Capua (avvenuta il 2 novembre). Allo stesso tempo, apr\u00ec alle truppe piemontesi la strada verso Gaeta, ultimo baluardo del Regno delle Due Sicilie che sarebbe poi caduto il 13 febbraio 1861, poco pi\u00f9 di un mese prima della proclamazione del Regno d\u2019Italia.\nNello stesso giorno ebbe luogo lo storico incontro tra Giuseppe Garibaldi e Vittorio Emanuele II e l'occupazione pacifica di Teano, in quanto i borbonici abbandonarono la citt\u00e0 il giorno stesso.\nConseguenze politiche.\nIl giorno dopo, il titolare del Foreign Office sir John Russel scrisse una lettera in difesa dell'indipendenza italiana inviandola alla corte di Vittorio Emanuele II: \"Il governo di Sua Maest\u00e0 rivolger\u00e0 il suo sguardo alla gratificante prospettiva di un popolo che sta costruendo il grande edificio delle proprie libert\u00e0 e sta consolidando il proprio processo d'indipendenza, augurando simpatie e benefici in Europa\" (27 ottobre 1860).\nIl 7 novembre Vittorio Emanuele II entr\u00f2 a Napoli, prendendo ufficialmente possesso del Regno che con il plebiscito del 21 ottobre aveva accettato l'unione al Regno sardo-piemontese."}
{"id": "5890403", "revid": "1920427", "url": "https://it.wikipedia.org/wiki?curid=5890403", "title": "Hit Mania Champions 2016", "text": "Hit Mania Champions 2016 \u00e8 una compilation di artisti vari facente parte della serie Hit Mania, pubblicata il 1\u00ba aprile 2016.\n\u00c8 stata pubblicata sia in versione singola (2 CD + rivista), sia in versione cofanetto (4 CD + rivista) che oltre \"Hit Mania Champions 2016\" e \"Hit Mania Champions 2016 \"Club Version\"\" contiene anche il CD3 con la novit\u00e0: \"URBANOLOGY\" e il CD4 con un'altra novit\u00e0: \"DEEP HOUSE &amp; TECHNO\".\nQuest'edizione segna il ritorno di una variazione della compilation gi\u00e0 avvenuta nel 2006.\nA partire quindi da \"Hit Mania 2007\", gli album si dividono in 2 sezioni: la prima parte dedicata alla musica Pop, la seconda alla musica House (con Bonus Tracks inclusi), sistema poi interrotto dall'edizione estiva del 2008, che vede il ritorno di un'etichetta interamente dedicata alla musica House.\nIn questa edizione \u00e8 presente un piccolo errore di masterizzazione, dove il CD3 e il CD4 sono stati scambiati, ovvero, URBANOLOGY contiene le tracce di DEEP HOUSE &amp; TECHNO e viceversa."}
{"id": "5890404", "revid": "1573940", "url": "https://it.wikipedia.org/wiki?curid=5890404", "title": "Massimo Andrea Ugolini", "text": "Biografia.\nDiplomatosi ragioniere nel 1998, attualmente \u00e8 un impiegato bancario.\nIscritto dal 2008 nel Partito Democratico Cristiano Sammarinese (PDCS), dal 2014 \u00e8 membro della Direzione.\nNel 2012 \u00e8 stato eletto nel Consiglio Grande e Generale sempre per il PDCS.\nDurante la XXVIII legislatura ha fatto parte delle Commissioni Interni, Affari Costituzionali e Istituzionali, Finanze, Bilancio e Programmazione, Esteri, Emigrazione e Immigrazione.\nDal 10 aprile 2014 \u00e8 membro del Consiglio dei XII.\nIl 16 marzo 2016 \u00e8 stato eletto Capitano reggente per il semestre 1\u00ba aprile - 1\u00ba ottobre 2016 insieme a Gian Nicola Berti.\n\u00c8 sposato ed ha due figli. "}
{"id": "5890406", "revid": "834", "url": "https://it.wikipedia.org/wiki?curid=5890406", "title": "Dramatic School", "text": ""}
{"id": "5890410", "revid": "834", "url": "https://it.wikipedia.org/wiki?curid=5890410", "title": "Four Daughters", "text": ""}
{"id": "5890411", "revid": "51032", "url": "https://it.wikipedia.org/wiki?curid=5890411", "title": "Zigomorfa", "text": ""}
{"id": "5890413", "revid": "2056951", "url": "https://it.wikipedia.org/wiki?curid=5890413", "title": "Wolf Creek", "text": ""}
{"id": "5890415", "revid": "298229", "url": "https://it.wikipedia.org/wiki?curid=5890415", "title": "No Surrender 2005", "text": "No Surrender 2005 \u00e8 stata la prima edizione del pay-per-view prodotto dalla Total Nonstop Action Wrestling (TNA). L'evento ha avuto luogo il 17 luglio 2005 presso l'Impact Zone di Orlando in Florida."}
{"id": "5890417", "revid": "21880", "url": "https://it.wikipedia.org/wiki?curid=5890417", "title": "Pinus maritima", "text": ""}
{"id": "5890423", "revid": "834", "url": "https://it.wikipedia.org/wiki?curid=5890423", "title": "Spawn of the North", "text": ""}
{"id": "5890425", "revid": "834", "url": "https://it.wikipedia.org/wiki?curid=5890425", "title": "Test Pilot", "text": ""}
{"id": "5890427", "revid": "785863", "url": "https://it.wikipedia.org/wiki?curid=5890427", "title": "Three Comrades", "text": ""}
{"id": "5890428", "revid": "1564499", "url": "https://it.wikipedia.org/wiki?curid=5890428", "title": "Drei Kameraden", "text": ""}
{"id": "5890429", "revid": "124123", "url": "https://it.wikipedia.org/wiki?curid=5890429", "title": "Antonio Barbieri (politico 1828-1886)", "text": "Biografia.\nSi laure\u00f2 in Farmaceutica all'Universit\u00e0 di Pavia e fece pratica a Milano e a Brescia.\nNel 1853 apr\u00ec una farmacia a Sal\u00f2, dove fu tra i primi a vendere l'acqua di cedro come specialit\u00e0 della Riviera gardesana. Si mise anche a produrre a livello industriale lo zolfo in polvere, per combattere lo oidio della vite, e divenne uno dei pi\u00f9 grossi operatori economici della provincia. Promosse e diresse la Banca Popolare di Brescia.\nAvvicinatosi alla sinistra bresciana e alla figura di Giuseppe Zanardelli, Barbieri divenne consigliere provinciale per il mandamento di Verolanuova, dal 1877 al 1886, e sindaco di Brescia, dal 1880. La sua giunta promosse la municipalizzazione della Scuola Commerciale Peroni, voluta da Teodoro Pertusati, ed inaugur\u00f2 il monumento ad Arnaldo da Brescia presso Porta Torrelunga. Si dimise dalla carica di sindaco quando fu eletto alla Camera dopo i buoni risultati ottenuti alle elezioni politiche del 1882, lasciando la conduzione della giunta all'assessore Arturo Finadri.\nNel 1884, chiese di dimettersi da deputato per motivi di salute, ma la Camera si oppose. Partecip\u00f2 anche alle elezioni del 1886, dove venne rieletto. Mor\u00ec pochi mesi dopo, il 24 dicembre."}
{"id": "5890450", "revid": "834", "url": "https://it.wikipedia.org/wiki?curid=5890450", "title": "Sempre l'amore", "text": "Sempre l'amore \u00e8 un album della cantante italiana Gloriana, pubblicato nel 1980."}
{"id": "5890451", "revid": "834", "url": "https://it.wikipedia.org/wiki?curid=5890451", "title": "Another Thin Man", "text": ""}
{"id": "5890452", "revid": "834", "url": "https://it.wikipedia.org/wiki?curid=5890452", "title": "At the Circus", "text": ""}
{"id": "5890456", "revid": "481666", "url": "https://it.wikipedia.org/wiki?curid=5890456", "title": "Bachelor Mother", "text": ""}
{"id": "5890458", "revid": "834", "url": "https://it.wikipedia.org/wiki?curid=5890458", "title": "The Flying Deuces", "text": ""}
{"id": "5890459", "revid": "789669", "url": "https://it.wikipedia.org/wiki?curid=5890459", "title": "Monumento ad Alessandro Manzoni", "text": ""}
{"id": "5890461", "revid": "789669", "url": "https://it.wikipedia.org/wiki?curid=5890461", "title": "Monumento a Manzoni", "text": ""}
{"id": "5890464", "revid": "767487", "url": "https://it.wikipedia.org/wiki?curid=5890464", "title": "Philipp Poisel", "text": "Biografia.\nPhilipp Poisel si \u00e8 accostato alla musica gi\u00e0 nell'infanzia, imparando a suonare tamburo e chitarra. Nel 2006 ha conosciuto Frank Pilsl, suo futuro produttore musicale. L'anno dopo ha aperto i concerti di Herbert Gr\u00f6nemeyer: in seguito Philipp Poisel incider\u00e0 tutti i suoi pezzi per l'etichetta del compositore, la Gr\u00f6nland.\nPoisel ha inciso il suo album d'esordio nel 2008 e quello successivo nel 2010. Nel 2012 \u00e8 uscito il disco live \"Projekt Seerosenteich\".\nDal 2013 al 2016 Poisel ha pubblicato solo singoli, tre dei quali si sono piazzati alla prima posizione della classifica relativa. Nel 2017 \u00e8 uscito l'album \"Mein Amerika\", collocatosi subito in vetta alle classifiche.\nAttualmente vive a Tubinga."}
{"id": "5890465", "revid": "1305772", "url": "https://it.wikipedia.org/wiki?curid=5890465", "title": "Made for Each Other", "text": ""}
{"id": "5890481", "revid": "287204", "url": "https://it.wikipedia.org/wiki?curid=5890481", "title": "Duplicatus", "text": "In meteorologia, la dizione di duplicatus (du), (dall'analoga parola in latino, con il significato di \"duplicato, raddoppiato\"), \u00e8 una delle variet\u00e0 riscontrabili nelle nubi e indica la situazione in cui le coltri nuvolose si presentano in due o pi\u00f9 strati sovrapposti, leggermente separati tra loro o parzialmente uniti.\nTale fenomenologia \u00e8 riscontrabile con le nubi del genere cirrus, cirrostratus, altocumulus e stratocumulus.\n "}
{"id": "5890483", "revid": "736476", "url": "https://it.wikipedia.org/wiki?curid=5890483", "title": "Pako Ayesteran", "text": ""}
{"id": "5890485", "revid": "599013", "url": "https://it.wikipedia.org/wiki?curid=5890485", "title": "The Old Maid", "text": ""}
{"id": "5890486", "revid": "287204", "url": "https://it.wikipedia.org/wiki?curid=5890486", "title": "All Stars Football Club 2015-2016", "text": "Questa voce raccoglie le informazioni principali dell'All Stars Football Club nelle competizioni ufficiali della stagione 2015-2016.\nStagione.\nPer la decima stagione consecutiva l'All Stars Football Club milita nella Ghana Premier League, ovvero la massima serie ghanese.\nMaglie e sponsor.\nLa divisa casalinga dell'All Stars Football Club \u00e8 blu con lo sponsor scritto in giallo; i calzettoni sono di colore giallo;\nLa divisa da trasferta \u00e8 verde con lo sponsor scritto in bianco, e i calzettoni sono di colore giallo;\nLa terza uniforme, invece, \u00e8 bianca con le maniche blu e i calzettoni sono sempre di colore giallo."}
{"id": "5890487", "revid": "834", "url": "https://it.wikipedia.org/wiki?curid=5890487", "title": "Son of Frankenstein", "text": ""}
{"id": "5890488", "revid": "834", "url": "https://it.wikipedia.org/wiki?curid=5890488", "title": "Tarzan Finds a Son!", "text": ""}
{"id": "5890502", "revid": "789669", "url": "https://it.wikipedia.org/wiki?curid=5890502", "title": "Monumento ad Alessandro Manzoni di Lecco", "text": ""}
{"id": "5890503", "revid": "287204", "url": "https://it.wikipedia.org/wiki?curid=5890503", "title": "Refractory Obdurate", "text": "Refractory Obdurate \u00e8 il decimo album in studio del gruppo musicale Woven Hand, pubblicato nel 2014.\nUscito a due anni di distanza dal precedente \"The Laughing Stalk\", mostra sonorit\u00e0 meno limpide e pi\u00f9 scure. L'utilizzo delle chitarre \u00e8 sempre meno rilevante, fatta eccezione come la traccia \"King David\".\nTracce.\nTutte le canzoni scritte da David Eugene Edwards, tranne quelli indicati."}
{"id": "5890504", "revid": "1543377", "url": "https://it.wikipedia.org/wiki?curid=5890504", "title": "Lacunosus", "text": "Lacunosus \u00e8 una delle nove variet\u00e0 riconosciute dall'Organizzazione meteorologica mondiale riscontrabili nelle nubi appartenenti ai generi Cirrocumulus, Altocumulus e \u2013 molto raramente \u2013 agli Stratocumulus.\nCaratteristiche.\nLa variet\u00e0 lacunosus \u00e8 caratterizzata da nubi disposte a strati o a chiazze che presentano una distribuzione abbastanza regolare di \"buchi\" o spazi vuoti arrotondati, con bordi per lo pi\u00f9 sfilacciati o sfrangiati. La componente nuvolosa e gli interstizi aperti solitamente sono disposti in modo da avere l'aspetto di una \"rete\" o a un nido d'ape. I particolari di queste nubi si modificano piuttosto rapidamente quando il genere di appartenenza della nube \u00e8 Altocumulus o Stratocumulus.\nIl termine deriva dall'analoga parola latina il cui significato \u00e8 \"lacunoso, che presenta una lacuna\"."}
{"id": "5890506", "revid": "47767", "url": "https://it.wikipedia.org/wiki?curid=5890506", "title": "Pier Tommaso", "text": ""}
{"id": "5890509", "revid": "79928347", "url": "https://it.wikipedia.org/wiki?curid=5890509", "title": "Otturatore centrale", "text": ""}
{"id": "5890510", "revid": "1480390", "url": "https://it.wikipedia.org/wiki?curid=5890510", "title": "Ippodromo di San Isidro", "text": "L'Ippodromo di San Isidro (\"Hip\u00f3dromo de San Isidro\" in spagnolo) \u00e8 un ippodromo situato nel dipartimento di San Isidro, in provincia di Buenos Aires, in Argentina. Sorge a 22 km dalla capitale argentina.\nDi propriet\u00e0 del Jockey Club, fu inaugurato l'8 dicembre 1935 ed \u00e8 uno degli ippodromi pi\u00f9 grandi del Sudamerica.\nHa una superficie di 1,48\u00a0km\u00b2 e un percorso su prato lungo 2.783 metri e largo 45 metri. Ogni anno a dicembre ospita il Gran Premio Carlos Pellegrini, la maggiore competizione equestre argentina.\n\u00c8 tra i luoghi dove si svolge il festival musicale Lollapalooza."}
{"id": "5890511", "revid": "2101433", "url": "https://it.wikipedia.org/wiki?curid=5890511", "title": "Boom Bang-a-bang", "text": "Boom Bang-a-bang \u00e8 stata una delle quattro canzoni vincitrici dell'Eurovision Song Contest 1969, scritta da Alan Moorhouse e Peter Warne e cantata, in inglese, da Lulu, in rappresentanza del Regno Unito\nIl brano fu il secondo con un titolo \"nonsense\" a vincere la manifestazione (dopo \"La, la, la\" di Massiel nel 1968).\nIl testo inizia con un appello della cantante verso il suo amato, affinch\u00e9 questo l'abbracci molto forte. Si passa poi a spiegare che quando essi sono vicini, il cuore di lei fa proprio \"Boom Bang-a-bang\".\nLa canzone venne eseguita per settima nella serata, dopo l'Italia (con Iva Zanicchi) e seguita dai Paesi Bassi (rappresentati da Lenny Kuhr). Alla fine delle votazioni, ricevette 18 punti e trionf\u00f2 al pari della Francia, rappresentata da Frida Boccara, dei Paesi Bassi e dell'ospitante Spagna, rappresentata da Salom\u00e9.\nLulu registr\u00f2 la canzone anche in tedesco con lo stesso titolo, anche se questa versione non ebbe successo quanto quella inglese."}
{"id": "5890513", "revid": "599013", "url": "https://it.wikipedia.org/wiki?curid=5890513", "title": "Edoardo Donegana", "text": "Carriera.\nPer quattro stagioni nel primo dopoguerra guida l'attacco del Como, realizzando 28 reti."}
{"id": "5890515", "revid": "110157", "url": "https://it.wikipedia.org/wiki?curid=5890515", "title": "Woven Hand (album)", "text": "Woven Hand e stata composta dal cantante David Eugene Edwards."}
{"id": "5890518", "revid": "899609", "url": "https://it.wikipedia.org/wiki?curid=5890518", "title": "F\u00fcrstenberg-Blumberg", "text": ""}
{"id": "5890520", "revid": "287204", "url": "https://it.wikipedia.org/wiki?curid=5890520", "title": "Blush Music", "text": "Blush Music \u00e8 il secondo album discografico della band Woven Hand.\nIl disco contiene delle rivisitazioni acustiche di alcuni brani inseriti nel precedente album eponimo del gruppo pi\u00f9 alcuni inediti."}
{"id": "5890521", "revid": "767487", "url": "https://it.wikipedia.org/wiki?curid=5890521", "title": "Hermano (gruppo musicale)", "text": "Gli Hermano sono un gruppo musicale stoner rock statunitense formatosi nel 1998.\nStoria.\nFondato dal produttore Dandy Brown come side project nel 1998, la formazione originale comprendeva il cantante John Garcia (Kyuss, Unida, Slo Burn), il bassista Dandy Brown, il batterista Steve Earle (Afghan Whigs) e i chitarristi Mike Callahan (Earshot) e David Angstrom (Black Cat Bone, Supafuzz). Iniziano a registrare con questa formazione il loro primo album nel 1999. L'album fu completato nel 2000, ma fu pubblicato solo due anni dopo per diversi problemi contrattuali.\nLa band pubblic\u00f2 \"Only a Suggestion\" con l'etichetta Tee Pee Records nel 2002. Il lancio fu seguito da un breve tour in Nord America ed Europa. Durante questo periodo il batterista Steve Earle fu sostituito dal batterista dei Supafuzz, Chris Leathers. Il nuovo membro si esib\u00ec per la prima volta con la band all'Azkena Festival in Spagna nel 2003.\nNel 2005 gli Hermano firmano per l'etichetta olandese Suburban Records e pubblicano \"Dare I Say\", il loro secondo album in studio.\nSempre nel 2005 esce \"Live at W2, \"un CD di tracce eseguite dal vivo durante il loro Angry American tour. Nel 2006 esce anche un DVD della loro esibizione.\nPubblicano il loro terzo album intitolato \"Into the Exam Room\" verso la fine del 2007, iniziando in seguito un tour in Europa."}
{"id": "5890522", "revid": "79928500", "url": "https://it.wikipedia.org/wiki?curid=5890522", "title": "Bolla Transiturus", "text": ""}
{"id": "5890523", "revid": "110157", "url": "https://it.wikipedia.org/wiki?curid=5890523", "title": "Mosaic (Woven Hand)", "text": "Mosaic \u00e8 il quinto lavoro in studio della band Woven Hand, pubblicato nel 2006.\nContiene tracce molto diverse in tutti i sensi, dalla melodiosa \"Bible and Bird\" alla cupa \"Dirty Blue\"."}
{"id": "5890525", "revid": "79928568", "url": "https://it.wikipedia.org/wiki?curid=5890525", "title": "Transiturus", "text": ""}
{"id": "5890526", "revid": "767487", "url": "https://it.wikipedia.org/wiki?curid=5890526", "title": "Ten Stones", "text": "Ten Stones \u00e8 il settimo album della band Woven Hand, pubblicato nel 2008."}
{"id": "5890541", "revid": "1494169", "url": "https://it.wikipedia.org/wiki?curid=5890541", "title": "Piera (disambigua)", "text": ""}
{"id": "5890546", "revid": "2036687", "url": "https://it.wikipedia.org/wiki?curid=5890546", "title": "Jennifer Doudna", "text": "Biografia.\nNasce nel febbraio 1964 a Washington, DC. All'et\u00e0 di 7 anni la famiglia si trasferisce alle Hawaii dove il padre insegna letteratura americana presso l'Universit\u00e0 delle Hawaii, a Hilo. La madre insegna storia in un college locale.\nSi laurea in chimica al Pomona College nel 1985. La sua tesi di dottorato in biochimica, incentrata sullo studio dei ribozimi, \u00e8 condotta presso l'Universit\u00e0 di Harvard sotto la direzione di Jack W. Szostak. Con una borsa post-dottorato, prosegue negli studi con Thomas Cech presso l'Universit\u00e0 del Colorado a Boulder.\nNel 2020 le viene assegnato il Premio Nobel per la Chimica."}
{"id": "5890547", "revid": "599013", "url": "https://it.wikipedia.org/wiki?curid=5890547", "title": "Giulio Sironi", "text": "Carriera.\nNato a Monza, non ha niente a che fare con l'omonimo portiere del Como di lui pi\u00f9 anziano, anche perch\u00e9 non poteva giocare in due squadre diverse allo stesso momento.\nGioca tre campionati con la Pro Victoria, quindi difende per sei anni la porta del Monza, disputando 83 partite in Prima Divisione."}
{"id": "5890549", "revid": "466539", "url": "https://it.wikipedia.org/wiki?curid=5890549", "title": "Marseille (serie televisiva)", "text": "Marseille \u00e8 una serie televisiva francese creata da Dan Franck. La serie ha come protagonista G\u00e9rard Depardieu, ed \u00e8 stata la prima produzione francese di Netflix.\nLa prima stagione, composta da 8 episodi, \u00e8 stata distribuita globalmente il 5 maggio 2016. A giugno 2016 la serie viene rinnovata per la seconda stagione che \u00e8 stata distribuita globalmente sempre da Netflix il 23 febbraio 2018.\nIl 20 aprile 2018 Netflix ha annunciato che la terza stagione della serie non verr\u00e0 realizzata.\nTrama.\nPrima stagione.\nDopo vent'anni passati come sindaco di Marsiglia per l'UMP, Robert Taro si prepara a lasciare il proprio incarico dopo aver indicato il suo delfino, Lucas Barres, come suo successore. Prima di andarsene per\u00f2 vuole portare a termine l'iter per l'avvio dei lavori di riqualificazione e rilancio del porto della citt\u00e0 che prevedono la costruzione di un grande e moderno casin\u00f2 che diventerebbe la sua eredit\u00e0 per la citt\u00e0.\nImprovvisamente tuttavia, Taro si ritrova a sfidare in un'accesa campagna elettorale il suo ex-protetto, Lucas Barres, che lo ha tradito votando contro il suo progetto. Intorno a questo duello si muovono intrighi tra politica e malavita contraria al casin\u00f2 che danneggerebbe il giro delle slot machine.\nDistribuzione.\nLa serie \u00e8 stata distribuita il 5 maggio 2016 in tutti i territori in cui Netflix \u00e8 disponibile, anche in Ultra HD 4K."}
{"id": "5890552", "revid": "767487", "url": "https://it.wikipedia.org/wiki?curid=5890552", "title": "The Appleseed Cast", "text": "The Appleseed Cast \u00e8 un gruppo musicale statunitense post-rock/ambient-rock originario di Lawrence, Kansas, guidato dal chitarrista e compositore Christopher Crisci. La band \u00e8 stata spesso considerata una delle pi\u00f9 importanti del genere negli ultimi vent'anni.\nNei primi anni di carriera le sue influenze sono rivolte verso gruppi emo come Sunny Day Real Estate e Mineral, pi\u00f9 avanti si creer\u00e0 un suono post-rock dalle intricate batterie e dalla vasta gamma di effetti disponibili."}
{"id": "5890560", "revid": "111373", "url": "https://it.wikipedia.org/wiki?curid=5890560", "title": "Locomotiva SV 35", "text": "Le locomotive gruppo 35 della Societ\u00e0 Veneta erano un gruppo di locotender di rodiggio 1-3-0, costruite originariamente per alcune ferrovie svizzere.\nStoria.\nLe locomotive furono costruite dalla SLM di Winterthur tra il 1892 e il 1896 per due ferrovie private elvetiche: quattro unit\u00e0 per la Thunerseebahn (TSB, ferrovia Scherzlingen-D\u00e4rlingen) e due unit\u00e0 per la Spiez-Erlenbach-Bahn (SEB).\nLe motrici, originariamente a rodiggio C, furono ricostruite dalla SLM tra il 1902 e il 1903 con l'aggiunta di un bissel anteriore, il cambio della caldaia e l'aumento della capacit\u00e0 di acqua e carbone: il rodiggio divenne 1'C e cambi\u00f2 conseguentemente anche la denominazione (da Ec 3/3 a Ec 3/4). \nDa quel punto le locomotive subirono svariati passaggi di propriet\u00e0: la locomotiva n\u00ba 1 fu ceduta dalla TSB alla G\u00fcrbetalbahn (GTB, ferrovia Berna-Weissenb\u00fchl-Burgistein-Thun), mentre la n\u00ba 5 pass\u00f2 dalla SEB alla TSB. Nel 1913 la TSB fu assorbita dalla Bern-L\u00f6tschberg-Simplon (BLS): le locomotive rimasero in servizio sulla Scherzlingen-D\u00e4rlingen, cambiando matricole in 22 \u00f7 25. Radiate nel 1915, le locomotive della BLS furono cedute l'anno successivo alla Societ\u00e0 Veneta, che le impieg\u00f2 (insieme alle unit\u00e0 dei gruppi 36, 37, 38, anch'esse acquistate usate in Svizzera) per far fronte al crescente traffico dovuto alla Prima guerra mondiale; nel 1930 anche le locomotive della GTB e della SEB furono rilevate dalla SV.\nLe motrici furono impiegate dalla SV sulle sue linee sociali, principalmente sulla Ferrara-Modena, anche se si hanno notizie dell'utilizzo di un'unit\u00e0 sulla Arezzo-Stia. Nel 1947 esistevano quattro unit\u00e0 atte al servizio, tutte impiegate sulla Ferrara-Modena; chiusa la linea, due unit\u00e0 furono trasferite a Bologna: una unit\u00e0 fu demolita entro il 1958, mentre l'ultima (la n\u00ba 352), rimase accantonata sino al 1961.\nCaratteristiche.\nLe locomotive del gruppo 35 erano locotender a 2 cilindri a semplice espansione, con distribuzione a cassetto e distribuzione Walschaerts. Avevano una potenza di 285\u00a0CV e una velocit\u00e0 massima di 55\u00a0km/h. Il rodiggio, dopo la ricostruzione del 1902-1903 era 1-3-0."}
{"id": "5890561", "revid": "793215", "url": "https://it.wikipedia.org/wiki?curid=5890561", "title": "The End of the Ring Wars", "text": "The End of the Ring Wars \u00e8 il primo album discografico del gruppo musicale statunitense The Appleseed Cast. \u00c8 caratterizzato da sonorit\u00e0 principalmente emo e rock, pi\u00f9 dure rispetto a quelle dei successivi album."}
{"id": "5890563", "revid": "767487", "url": "https://it.wikipedia.org/wiki?curid=5890563", "title": "Mare Vitalis", "text": "Mare Vitalis \u00e8 il secondo album della band The Appleseed Cast, pubblicato nel 2000."}
{"id": "5890564", "revid": "599013", "url": "https://it.wikipedia.org/wiki?curid=5890564", "title": "Cappellone del Crocifisso", "text": "Il cappellone del Crocifisso (o Carafa) \u00e8 una cappella rinascimentale della chiesa di San Domenico Maggiore di Napoli, tra le pi\u00f9 grandi e importanti del complesso religioso, considerata di fatto \"pantheon\" di sepolture della famiglia Carafa per via del cospicuo numero di monumenti funebri dedicati a esponenti del casato napoletano.\nStoria.\nLo spazio occupato dalla cappella in origine apparteneva alla cappella di San Nicola della vecchia chiesa trecentesca di San Michele Arcangelo a Morfisa e sin da quel momento ha sempre ospitato la tavola del \"Crocifisso\" duecentesco che, secondo la tradizione, \u00e8 quello che avrebbe parlato al san Tommaso d'Aquino apostrofandolo con le seguenti parole: \u00abTommaso tu hai scritto bene di me. Che ricompensa vuoi?\u00bb, alle quali il santo replic\u00f2 \u00abNient'altro che te, Signore\u00bb.\nSuccessivamente ai lavori di edificazione della chiesa domenicana, lo spazio fu destinato a divenire la sesta cappella della navata destra nel nascente edificio di culto, che a quel punto prese il nome dal dipinto che gi\u00e0 la caratterizzava.\nNel corso del cinquecento la cappella fu riadattata nelle decorazioni interne secondo i gusti dell'epoca e quindi utilizzata dalla famiglia Carafa per ospitare diversi monumenti funebri dedicati a loro esponenti del casato.\nDescrizione.\nInterno.\nIl cappellone \u00e8 anticipato da un vestibolo (gi\u00e0 cappella Maramaldo dapprima, poi Muscettola e poi dal 1563 Villani) caratterizzato nella parete destra da un affresco attribuito ad Antonio Solario ritraente il beato \"Guido Maramaldo con Carlo Della Gatta\", quest'ultimo aggiunto nel corso del seicento da un altro autore, mentre lungo la parete sinistra, entro un altare marmoreo collocato sulla parete frontale di una piccola nicchia, era un tempo la tavola della \"Madonna col Bambino\", conosciuta anche come \"Madonna della rosa\" o come \"Madonna dell'Umilt\u00e0 con san Domenico\", inizialmente attribuita a Simone Martini e successivamente ricondotta ad un autore anonimo conosciuto come Maestro delle tempere francescane; il dipinto, dopo un lavoro di restauro, fu poi ricollocato nel Museo nazionale di Capodimonte venendo cos\u00ec sostituito dalla tavola di Pedro Fernandez (conosciuto anche col soprannome di \"Pseudo Bramantino\") del 1513 sulla \"Andata al Calvario\" che un tempo decorava il lato destro dell'altare maggiore del cappellone. Sulle due pareti laterali della nicchia sono invece dipinte ritratte due figure di santi databili al Cinquecento: a sinistra \u00e8 il \"San Benedetto\", a destra il \"San Carlo Borromeo\".\nIl cappellone del crocifisso vero e proprio inizia invece dopo l'arco in piperno duecentesco che delimita la chiesa di San Domenico e quella vecchia di San Michele Arcangelo, dalla quale proviene. Sulla volta sono gli affreschi seicenteschi di Michele Ragolia, che lavor\u00f2 anche all'adiacente convento, il quale esegu\u00ec al centro la scena della \"Trinit\u00e0 che incorona la Vergine\" e negli altri scomparti le figure di \"santi\".\nSulla parete di destra dell'ambiente sono disposti cinque monumenti sepolcrali in successione tra loro che seguono l'altare nella controfacciata. Quest'ultimo fu in origine di propriet\u00e0 dei Carafa di Montorio per poi essere ereditato da Gian Pietro Carafa, che diverr\u00e0 nel 1555 papa col nome di Paolo IV, fino ad essere acquistato da Francesco Carafa, figlio di Diomede, grazie al quale verr\u00e0 prima commissionata la pala d'altare che lo decora e poi apposta nel 1594 la targa commemorativa sul basamento che rimembra i legami della cappella con quelli della famiglia, in particolare con lo zio Gian Pietro, artefice dei primi lavori di abbellimento che interessarono il monumento. La pala d'altare \u00e8 datata 1588 ed \u00e8 la \"Resurrezione\" (233\u00d7150 cm) del fiammingo Wenzel Cobergher, con la quale il pittore fa un vero e proprio atto celebrativo dei traguardi clericali raggiunti dal ramo dei Carafa. Sul sarcofago su cui si innalza la figura del Cristo risorto sono infatti in due medaglioni fintamente scolpiti i volti di papa Paolo IV e di suo nipote e arcivescovo Alfonso Carafa. Il dipinto \u00e8 stilisticamente uno dei pi\u00f9 riusciti del pittore, accostando alla figura morbida del Cristo, illuminato da una luce intensa nella parte superiore al centro del dipinto, le figure pi\u00f9 incise di altri uomini e soldati, disposti in una scena pi\u00f9 concitata nella parte inferiore. Nel corso degli anni 90 del Novecento il dipinto fu oggetto di interventi di restauro grazie ai quali emersero la data e la firma autografa dell'opera al di sotto del cartiglio; da questi elementi si evince che il dipinto \u00e8 di fatto uno dei primi lavori del pittore fiammingo.\nIl primo monumento funebre lungo la parete, a partire da destra, \u00e8 il sepolcro attribuito alla scuola di Giovanni da Nola di \"Ferdinando II Carafa\", IV duca di Nocera, morto nel 1593. Segue il sepolcro dei coniugi \"Mariano d'Alagno e Caterina Orsini\", opera di Tommaso Malvito del 1506, lui morto nel 1477 e fratello dell'amante di Alfonso d'Aragona, Lucrezia d'Alagno. Ancora dopo \u00e8 il sepolcro di \"Placido di Sangro\", opera della prima met\u00e0 del Cinquecento, sopra il quale \u00e8 il postumo \"sepolcro di Nicola di Sangro\", morto nel 1750 e personalit\u00e0 molto vicina a Carlo di Borbone. Infine l'ultimo monumento in prossimit\u00e0 dell'altare marmoreo della parete frontale \u00e8 il \"sepolcro di Diomede Carafa\", conte di Maddaloni e segretario di Ferrante d'Aragona morto nel 1487; la realizzazione dell'opera si deve a Jacopo della Pila, che esegu\u00ec la \"Prudenza\" e la statua del defunto, a Tommaso Malvito, che esegu\u00ec la \"Giustizia\", e a Domenico Gagini, che esegu\u00ec la \"Temperanza\" e la scena dell'\"Annunciazione\" nella lunetta.\nIl paramento in marmi commessi che decora la parete frontale del cappellone, datato 1753, vede sopra l'altare maggiore una riproduzione fotografica della tavola del \"Crocefisso\" della met\u00e0 del secolo XIII (ora esposto nella sala di san Tommaso d'Aquino al primo piano del convento). Sempre incastonata nella decorazione marmorea, a sinistra della centrale riproduzione del crocifisso, era invece esposta la \"Deposizione\" di Colantonio, poi spostata al Museo nazionale di Capodimonte e sostituita da una tavola duecentesca con \"San Domenico\", ritenuta essere la riproduzione esatta dell'immagine del santo in quanto portata nel convento domenicano di Napoli da Tommaso Agni da Lentini, fondatore del complesso nel 1231, quindi dieci anni dopo la morte di san Domenico. La tavola a destra era invece l'\"Andata al Calvario\" di Pedro Fernandez del 1513 circa, spostata sull'altare nella nicchia di sinistra del vestibolo del cappellone e sostituita anch'essa da un'altra tavola quattrocentesca col \"San Tommaso\".\nCompleta il ciclo decorativo della parete frontale, collocato sulla parete di sinistra immediatamente di fianco al grande altare marmoreo, il \"sepolcro di Francesco Carafa\", fratello di Diomede morto nel 1496 e padre del cardinale Oliviero Carafa, quest'ultimo committente del monumento, anch'esso opera di Tommaso Malvito.\nCappelle laterali.\nSul lato sinistro del cappellone si aprono due cappelle: la cappella di Santa Rosa da Lima (o cappella del Doce) e la cappella della Nativit\u00e0 (o cappella Carafa di Ruvo).\nLa prima \u00e8 di epoca rinascimentale e di propriet\u00e0 della famiglia del Doce, imparentata comunque con i Carafa, come testimonia anche lo stemma nobiliare sull'arco della cappella, per met\u00e0 dei del Doce e per met\u00e0 dei Carafa. L'interno della cappella vede una decorazione scultorea tutta riconducibile a Giovan Giacomo da Brescia, Girolamo Santacroce e Antonino de Marco. Incastonato nella parete destra \u00e8 il rinascimentale \"sepolcro di Giovan Battista del Doce\" in un primo momento attribuito a Giovanni Tommaso Malvito e Giovanni da Nola, poi successivamente a Giovan Giacomo da Brescia, che fu attivo in cappella nella prima met\u00e0 del Cinquecento. Sulla parete sinistra era un tempo collocato il \"monumento funebre a Rainaldo del Doce\" (padre di Giovan Battista e prefetto del presidio militare sotto il regno di Alfonso I d'Aragona) poi spostato nel transetto sinistro della chiesa di San Domenico; entrambe le commissioni dei sepolcri spettano a Antonina Tomacelli, moglie di Giovan Battista. Sull'altare marmoreo della parete frontale, invece, un tempo era collocata la \"Madonna del Pesce\" di Raffaello, poi confluita al museo del Prado di Madrid e sostituita nel settecento con una tela sulla \"santa morente con la Madonna col Bambino\".\nLa seconda cappella \u00e8 decorata in marmo ancora dal Malvito, che esegu\u00ec anche la raffinata balaustra marmorea di gusto rinascimentale, e presenta affreschi nella cupola con affreschi di \"putti\" reggenti lo stemma dei Carafa mentre nei pennacchi sono raffiguranti i \"Profetti\", opera di Pedro Fernandez databile 1507-1508, un ciclo raffigurante l'\"Adorazione dei Magi\" eseguito da Belisario Corenzio nel 1591 sulla lunetta della parete sinistra, e due sepolcri attribuiti ancora a Tommaso Malvito, uno \u00e8 quello di \"Ettore Carafa\" realizzato nel 1511, fratello del cardinale Oliviero e dell'arcivescovo Alessandro nonch\u00e9 figlio di Francesco e anche lui molto vicino ad Alfonso I, l'altro \u00e8 quello del figlio canonico \"Troilo Carafa\", alla cui realizzazione di quest'ultimo monumento partecip\u00f2 anche Giovan Tommaso Malvito. Il nome della cappella deriva dal presepe con statue del primo decennio del Cinquecento eseguite dallo scultore bergamasco Pietro Belverte e collocato in una nicchia a destra. Il gruppo fu commissionato da Ettore Carafa che per il quale, secondo alcune fonti, fece pervenire le pietre utilizzate per la sua realizzazione addirittura da Betlemme. La scena in origine si componeva di ventotto pezzi; molti di questi tuttavia furono poi trafugati nel corso del tempo: sono originali invece la \"Madonna\", il \"San Giuseppe\", il \"bue\", l'\"asino\" e due \"angeli\"."}
{"id": "5890565", "revid": "834", "url": "https://it.wikipedia.org/wiki?curid=5890565", "title": "Diario (album)", "text": "Diario \u00e8 un album della cantante italiana Gloriana, pubblicato nel 1979."}
{"id": "5890582", "revid": "121918719", "url": "https://it.wikipedia.org/wiki?curid=5890582", "title": "Attacco al treno Thalys del 21 agosto 2015", "text": "L'attacco al treno Thalys del 21 agosto 2015 \u00e8 stato un tentativo di attacco terroristico di matrice islamista avvenuto il 21 agosto 2015 sul treno numero 9364 dell'impresa ferroviaria internazionale Thalys. L'assalto, progettato e messo in atto da Ayoub El Khazzani, venne scongiurato da tre passeggeri del treno. Il successivo 26 agosto l'aggressore \u00e8 stato accusato di cospirazione e possesso di armi illegali, nell'ambito di un atto terroristico legato all'autoproclamato Stato Islamico.\nNel 2018 \u00e8 stata realizzata una pellicola cinematografica chiamata \",\" diretta dal regista Clint Eastwood ed ispirata a questi fatti, che ha come interpreti coloro che realmente sventarono il tentativo di attacco.\nL'attacco.\nIl 21 agosto 2015 Ayoub El Khazzani, 26 anni, originario del Marocco, sal\u00ec sul treno Thalys 9364 che collegava Amsterdam a Parigi, con a bordo 554 passeggeri. Nel momento in cui il treno transitava presso Oignies, poco dopo aver oltrepassato il confine tra Belgio e Francia, El Khazzani si arm\u00f2 con un fucile d'assalto AKM, con l'intenzione di usarlo contro i passeggeri. Oltre al fucile, l'uomo aveva con s\u00e9 nove caricatori, una pistola e una bottiglia di benzina. Un passeggero statunitense, Mark Moogalian, tent\u00f2 di intervenire, ma rimase gravemente ferito al collo da un colpo di pistola sparato dall'attentatore e si finse morto. El Khazzani tent\u00f2 di sparare ai passeggeri con il fucile, che per\u00f2 si incepp\u00f2. \nEl Khazzani venne bloccato e disarmato da tre giovani cittadini statunitensi che stavano compiendo un viaggio turistico in Europa: Anthony Sadler, Spencer Stone e Aleksander Skarlatos. Gli ultimi due erano membri delle forze armate statunitensi in licenza. Stone intraprese un combattimento corpo a corpo con l'attentatore, riportando ferite da arma da taglio alla nuca, alla fronte e ad una mano, mentre Skarlatos inizi\u00f2 a colpire l'attentatore con il calcio del fucile fino a quando egli non perse conoscenza. A disarmare il terrorista intervenne anche un cittadino inglese, Chris Norman. In un'intervista alla CNN, Skarlatos disse che fu una grande fortuna il fatto che il fucile dell'assalitore si fosse inceppato. Una volta disarmato ed immobilizzato l'attentatore, Stone soccorse anche il connazionale Mark Moogalian, che era caduto in stato di incoscienza.\nIdentit\u00e0 dell'attentatore.\nAyoub El Khazzani \u00e8 stato identificato dalle autorit\u00e0 francesi e spagnole grazie alle sue impronte digitali. Egli si trovava in Europa dal 2007 ed aveva vissuto dapprima in Spagna e poi, dal 2014, a Parigi. El Khazzani era gi\u00e0 noto alle autorit\u00e0 francesi come un sospettato di livello S, ovvero il grado pi\u00f9 alto di pericolosit\u00e0 per una persona. Durante il suo soggiorno in Spagna era stato segnalato come persona sospetta a seguito di alcuni discorsi a favore della jihad e del coinvolgimento in un traffico di stupefacenti. Il ministro degli interni francese Bernard Cazeneuve afferm\u00f2 che tra il maggio ed il luglio 2015 l'uomo era stato in Siria, per poi trasferirsi nuovamente in Francia.\nPasseggeri coinvolti.\nTra i passeggeri del convoglio vi era l'attore francese Jean-Hugues Anglade, che si trovava in viaggio insieme ai suoi due figli e si procur\u00f2 una ferita alla mano nel rompere un vetro per tentare di attivare il dispositivo di emergenza (in un primo momento le agenzie di stampa avevano invece riportato la notizia secondo cui l'attore sarebbe stato colpito dal terrorista). Anglade non ha preso parte a \".\nOnorificenze al merito.\nDopo aver sventato l'attacco, i tre giovani statunitensi ottennero la Legion d'onore, ovvero la pi\u00f9 alta onorificenza francese, da parte dell'allora presidente della Repubblica Francese Fran\u00e7ois Hollande.\nNell'aprile 2018 Sadler, Spencer e Skarlatos hanno presentato una richiesta per ottenere la cittadinanza francese; essa \u00e8 stata conferita ai tre statunitensi il 20 settembre dello stesso anno. La consegna dei certificati che attestavano la naturalizzazione \u00e8 avvenuta in una cerimonia a Sacramento, California, il 31 agosto 2019."}
{"id": "5890583", "revid": "6923", "url": "https://it.wikipedia.org/wiki?curid=5890583", "title": "Low Level Owl Vol.1", "text": "Low Level Owl Volume 1 \u00e8 il terzo album di inediti del gruppo musicale The Appleseed Cast, pubblicato nel 2001.\nCopertina.\nIn copertina vi \u00e8 una piuma di uccello, a simboleggiare appunto il primo volume della raccolta. Il tema \u00e8 ripreso anche sulla stampa del disco.\nIl disco.\nLa particolarit\u00e0 di quest'album \u00e8 che tutte le tracce sono legate l'una all'altra. Ci\u00f2 lascia spazio a numerosi intermezzi strumentali (in totale sei), pi\u00f9 o meno lunghi.\nRiguardo a \"Messenger\", il libretto dice: \"This track was originally a throw-away rhodes part until later discovered in the mixing process. Rhodes effects accomplished with significant delay conducted through a fender twin amplifier\"."}
{"id": "5890584", "revid": "287204", "url": "https://it.wikipedia.org/wiki?curid=5890584", "title": "'A sciantosa - Napoli prima vol. 1", "text": "A sciantosa \u00e8 un album della cantante italiana Gloriana, pubblicato nel 1976."}
{"id": "5890588", "revid": "124336730", "url": "https://it.wikipedia.org/wiki?curid=5890588", "title": "Low Level Owl Vol.2", "text": "Low Level Owl Vol.2 \u00e8 il quarto album di inediti del gruppo musicale The Appleseed Cast, pubblicato nel 2001.\nCopertina.\nCome per il design del primo volume, anche in questo secondo si pu\u00f2 notare un riferimento con la successione dei dischi. Infatti in copertina e sul disco vi sono due piume d'uccello."}
{"id": "5890594", "revid": "6923", "url": "https://it.wikipedia.org/wiki?curid=5890594", "title": "Two Conversations", "text": "Two Conversations \u00e8 il quinto album di inediti della band The Appleseed Cast, pubblicato nel 2003.\n\u00c8 caratterizzato da una diversa produzione, che mette pi\u00f9 in risalto la voce che negli album precedenti, data dal cambio di etichetta discografica da Deep Elm Records a Tiger Style Records.\nUscito in edizione Vinile con la GraveFace in ottobre 2019 e su bandcamp in versione digitale (FLAC/mp3) rendendo di fatto la versione del 2003, in CD, con quella copertina, un oggetto \"raro\". La versione in vinile del 2019 per\u00f2 comprende un pezzo aggiuntivo bonus intitolato \"The State That I Was In\"."}
{"id": "5890595", "revid": "287204", "url": "https://it.wikipedia.org/wiki?curid=5890595", "title": "Elettrotreno DR ET 170", "text": "L\u2019elettrotreno ET 170 era un tipo di elettrotreno concepito dalla Deutsche Reichsbahn per l'esercizio della S-Bahn di Berlino. Ne vennero costruiti solo due prototipi, senza arrivare mai ad una costruzione in serie.\nStoria.\nNegli anni cinquanta del XX secolo, il parco rotabili della S-Bahn di Berlino risultava obsoleto e di quantit\u00e0 insufficiente. La societ\u00e0 esercente, la Deutsche Reichsbahn, progett\u00f2 quindi un nuovo tipo di elettrotreno a quattro elementi, che nelle intenzioni avrebbe dovuto sostituire tutti i rotabili esistenti.\nVennero costruiti due prototipi, con parte meccanica costruita dalle officine di Ammendorf, e parte elettrica ricavata da vecchi treni serie 165.0-8 ritirati dal servizio. Il nuovo treno, classificato nella serie 170, venne presentato alla Fiera di Lipsia nella primavera del 1959, ed esposto nell'autunno successivo sull'Unter den Linden di Berlino, in occasione delle celebrazioni per il decennale della fondazione della Repubblica Democratica Tedesca.\nSuccessivamente i due treni iniziarono un ciclo di prove, alternato a servizi di regolare trasporto passeggeri: l'obiettivo della Deutsche Reichsbahn era di giungere a definire un progetto unificato per i futuri treni della S-Bahn di Berlino, per i treni delle future S-Bahn dei capoluoghi distrettuali della Repubblica, per la metropolitana di Berlino e per l'esportazione.\nNel 1961 la costruzione del muro di Berlino ebbe delle importanti conseguenze per la rete S-Bahn: il fabbisogno di treni si ridusse notevolmente, e pertanto l'intero progetto venne accantonato. Nel 1963 il primo dei due prototipi venne posto fuori servizio, al fine di ricavare pezzi di ricambio per il secondo treno, che rimase in esercizio fino al 1969, servendo la tratta Ostbahnhof\u00a0-\u00a0Erkner. Entrambi i treni furono demoliti fra il 1973 e il 1974.\nCaratteristiche.\nLa serie 170 era costituita di due treni di quattro elementi ciascuno (due carrozze pilota inquadranti due carrozze intermedie). La carrozza pilota era collegata alla carrozza intermedia adiacente da un carrello Jakobs portante, mentre gli altri carrelli erano motori; il rodiggio di un treno risultava pertanto Bo'2'Bo'\u00a0+\u00a0Bo'2'Bo'.\nL'aspetto esterno del treno fu disegnato dall'Institut f\u00fcr Angewandte Kunst der DDR (istituto d'arte applicata della RDT), e si caratterizzava per un'inedita livrea azzurra con fascia dei finestrini grigia; da ci\u00f2 deriv\u00f2 il soprannome \u201cBlaues Wunder\u201d (meraviglia blu) con cui questi treni furono noti. Il secondo treno ricevette tuttavia nel 1962 la tradizionale livrea rosso-gialla tipica della S-Bahn berlinese, e nella stessa occasione un nuovo equipaggiamento elettrico progettato dalla LEW di Hennigsdorf."}
{"id": "5890598", "revid": "79929544", "url": "https://it.wikipedia.org/wiki?curid=5890598", "title": "ET 170", "text": ""}
{"id": "5890600", "revid": "767487", "url": "https://it.wikipedia.org/wiki?curid=5890600", "title": "Peregrine (album)", "text": "Peregrine \u00e8 il sesto album del gruppo musicale The Appleseed Cast, pubblicato nel 2006.\nNella band si verifica un cambio di formazione: Joshua \"Cobra\" Baruth viene rimpiazzato alla batteria da Nathan Jr. Richardson.\nRispetto ai precedenti dischi della band, questo lavoro \u00e8 caratterizzato da atmosfere pi\u00f9 cupe ed elettroniche."}
{"id": "5890602", "revid": "79929565", "url": "https://it.wikipedia.org/wiki?curid=5890602", "title": "Blaues Wunder", "text": "Blaues Wunder (lett. \"meraviglia blu\") pu\u00f2 riferirsi a:"}
{"id": "5890617", "revid": "767487", "url": "https://it.wikipedia.org/wiki?curid=5890617", "title": "Sagarmatha (album)", "text": "Sagarmatha \u00e8 il settimo album in studio del gruppo musicale statunitense The Appleseed Cast, pubblicato nel 2009.\nIl disco.\n\"Sagarmatha\", titolo che si riferisce agli omonimi monti del Nepal, \u00e8 uno dei dischi in cui gli Appleseed Cast sperimentano di pi\u00f9 con l'elettronica, che spesso sostituisce anche la batteria. Sono presenti comunque chitarre e anche tastiere, come nell'ultima \"An Army of Fireflies\". Nel brano \"Like a Locust (Shake Hands with the Dead)\" si sentono solo strumenti elettronici. Pu\u00f2 essere definito il disco post-rock per eccellenza della band."}
{"id": "5890619", "revid": "6923", "url": "https://it.wikipedia.org/wiki?curid=5890619", "title": "Middle States EP", "text": "Middle States \u00e8 un EP della band americana The Appleseed Cast, pubblicato nel 2011."}
{"id": "5890621", "revid": "767487", "url": "https://it.wikipedia.org/wiki?curid=5890621", "title": "Illumination Ritual", "text": "Illumination Ritual \u00e8 l'ottavo disco della band statunitense The Appleseed Cast, pubblicato nel 2013.\nVede alla batteria Nathan Wilder in sostituzione di Nathan Jr. Richardson.\nDall'album \u00e8 stato tratto il singolo \"North Star Ordination\", disponibile solamente su vinile 33 giri."}
{"id": "5890622", "revid": "228587", "url": "https://it.wikipedia.org/wiki?curid=5890622", "title": "North Star Ordination", "text": ""}
{"id": "5890624", "revid": "74173", "url": "https://it.wikipedia.org/wiki?curid=5890624", "title": "Todorka", "text": "Todorka (in bulgaro \u0422\u043e\u0434\u043e\u0440\u043a\u0430) \u00e8 una montagna alta 2.746 . Si trova nel Pirin, nel sud-ovest della Bulgaria."}
{"id": "5890626", "revid": "767487", "url": "https://it.wikipedia.org/wiki?curid=5890626", "title": "Pole\u017ean", "text": "Pole\u017ean (in bulgaro \u041f\u043e\u043b\u0435\u0436\u0430\u043d; trasl. angl.: Polezhan) \u00e8 una montagna alta 2.851 . Si trova nel Pirin, nel sud-ovest della Bulgaria."}
{"id": "5890632", "revid": "6923", "url": "https://it.wikipedia.org/wiki?curid=5890632", "title": "Lost Songs (The Appleseed Cast)", "text": "Lost Songs \u00e8 un album raccolta di inediti del gruppo musicale The Appleseed Cast, pubblicato nel 2002."}
{"id": "5890633", "revid": "124123", "url": "https://it.wikipedia.org/wiki?curid=5890633", "title": "Peter Bosa", "text": "Biografia.\nNato in Friuli, Bosa emigr\u00f2 in Canada nel 1948. Dovette risiedere in sanatorio ad Hamilton a causa della tubercolosi che lo affliggeva. Uscito, lavor\u00f2 in un negozio di abbigliamento e poi in una compagnia d'assicurazione. \nNel 1963 fu scelto come assistente del ministro della cittadinanza e dell'immigrazione Ren\u00e9 Tremblay. Successivamente fu consigliere comunale a York.\nMembro del Partito Liberale del Canada, nel 1977 diviene senatore durante il governo di Pierre Trudeau, carica che manterr\u00e0 sino alla morte, avvenuta nel dicembre 1998.\nNon dimentico delle sue origini, organizz\u00f2 due raccolte di fondi quando il suo paese natio venne colpito da terremoti.\nAppassionato di calcio, fu proprietario del Toronto Italia ed uno dei fondatori della Eastern Canada Professional Soccer League."}
{"id": "5890640", "revid": "1305772", "url": "https://it.wikipedia.org/wiki?curid=5890640", "title": "Famous (Kanye West)", "text": "Famous \u00e8 un singolo del cantautore statunitense Kanye West, il primo estratto dall'album \"The Life of Pablo\" e pubblicato il 29 marzo 2016.\nIl brano presenta campionamenti di \"Bam Bam\" di Sister Nancy, e anche di \"Mi sono svegliato e... ho chiuso gli occhi\" dei Il Rovescio della Medaglia."}
{"id": "5890648", "revid": "1634976", "url": "https://it.wikipedia.org/wiki?curid=5890648", "title": "Contado di Alessandria", "text": "Il Contado di Alessandria fu una storica ripartizione territoriale del ducato di Milano.\nStoria.\nSolo trent'anni dopo la sua fondazione, nel 1198, la citt\u00e0 di Alessandria divenne un libero comune ed entr\u00f2 in conflitto coi suoi potenti vicini, riuscendo comunque a difendere il piccolo contado della sua diocesi.\nUn secolo e mezzo dopo, le recrudescenze delle lotte fra guelfi e ghibellini obbligarono tuttavia la citt\u00e0 ad affidarsi ad un potente lontano alleato contro i vicini nemici. La Milano della met\u00e0 del XIV secolo era governata da una coppia di fratelli la cui reciproca competizione ed ambizione sort\u00ec un virtuoso effetto per le sorti della famiglia Visconti. Fu Luchino a rivolgere le sue mire espansionistiche militari e diplomatiche verso sudovest oltre Pavia e il Po, e nel 1347 riusc\u00ec ad imporre la sua sovranit\u00e0 su Alessandria, cos\u00ec come sulle vicine Tortona ed Asti.\nIl dominio meneghino fu oltremodo stabile e si prolung\u00f2 per quasi quattro secoli, anche dopo che il Ducato di Milano divenne parte del Regno di Spagna. Fu quando la Lombardia pass\u00f2 all'Austria ad inizio Settecento che si manifest\u00f2 la pressione di Casa Savoia che cominci\u00f2 ad erodere il territorio milanese attraverso un disinibito valzer di alleanze fra francesi e tedeschi fra le numerose guerre europee del periodo. Nell'ambito della guerra di successione spagnola le truppe piemontesi procedettero nel 1707 all'invasione dei vecchi domini asburgici, e nel 1713 la pace stipulata col trattato di Utrecht riconobbe internazionalmente il passaggio di sovranit\u00e0 su Alessandria."}
{"id": "5890655", "revid": "62004", "url": "https://it.wikipedia.org/wiki?curid=5890655", "title": "Canyon-SRAM", "text": ""}
{"id": "5890659", "revid": "767487", "url": "https://it.wikipedia.org/wiki?curid=5890659", "title": "Pedocal", "text": "Con il termine pedocal viene definita una classe di suoli che si formano in regioni semiaride e aride. \u00c8 ricco di carbonato di calcio e ha un basso contenuto di materia organica. Essendo dotato solamente di un sottile orizzonte A (strato superficiale) e di intermittenti precipitazioni di calcite, altri minerali solubili generalmente rimossi dall'acqua possono andare a costituire l'orizzonte B (sottosuolo), formando uno strato cementato detto caliche. Pur non essendo utilizzato negli attuali sistemi di classificazione dei suoli, tale termine compare comunemente nei testi universitari di geologia."}
{"id": "5890664", "revid": "76963", "url": "https://it.wikipedia.org/wiki?curid=5890664", "title": "Luke Arnold", "text": "Biografia.\nLuke \u00e8 nato ad Adelaide, South Australia, e and\u00f2 alla scuola elementare del posto fino a quando la sua famiglia si trasfer\u00ec a Sydney. Si trasferisce a Queensland per i suoi ultimi due anni di liceo al Sunshine Beach High School sulla Sunshine Coast. All'et\u00e0 di 18 anni, ha lavorato come assistente swordmaster nel film del 2003 Peter Pan. Si \u00e8 laureato presso la Western Australian Academy of Performing Arts nel 2006, e ha fatto il suo debutto cinematografico come protagonista del film del 2009 Broken Hill. Questo film ha vinto una serie di premi a diversi festival internazionali, tra cui il miglior film nella categoria Generator +13 (ragazzi dai 13 ai 15 anni) al Giffoni Film Festival, in Italia. \u00c8 apparso come guest star in varie serie televisive, tra cui City Homicide, Le sorelle McLeod; inoltre ha un ruolo ricorrente in Winners &amp; Losers.\n\u00c8 noto principalmente per aver interpretato il ruolo del cantante Michael Hutchence nella serie televisiva \"\" e del pirata John Silver nella serie televisiva \"Black Sails\". Oltre a essere attore \u00e8 anche un romanziere. Il suo primo romanzo \"The Last Smile in Sunder City\", edito da Hachette Australia, \u00e8 stato tradotto in italiano e pubblicato da Nua Edizioni nel 2020 con il titolo \"L'ultimo sorriso di Sunder City\"."}
{"id": "5890673", "revid": "767487", "url": "https://it.wikipedia.org/wiki?curid=5890673", "title": "Khaddar", "text": "Khaddar (o kh\u0101dir o khadar; in hindi: \u0916\u093e\u0926\u0930) \u00e8 un termine utilizzato in hindi, urdu, punjabi e sindhi nelle pianure indo-gangetiche dell'India settentrionale e del Pakistan per indicare un particolare tipo di pianura fluviale e suolo alluvionale. Le pianure \"khaddar\" sono quelle pi\u00f9 pianeggianti situate in prossimit\u00e0 di un fiume. Tali aree vengono spesso inondate e talvolta includono parti di antichi letti fluviali che possono essere coltivati dopo che un fiume ha mutato il proprio corso. Il suolo che le costituisce trattiene l'umidit\u00e0, \u00e8 costituito da recenti depositi alluvionali ed \u00e8 spesso molto fertile. Le zone pi\u00f9 elevate e distanti dal viene vengono dette \"bangar\".\nDal momento che l'India settentrionale e il Pakistan sono attraversati da una molteplicit\u00e0 di fiumi himalayani che dividono le pianure in \"doab\" (vale a dire regioni comprese tra due fiumi), la pianura indo-gangetica \u00e8 tutta un susseguirsi di fiumi, \"khaddar\" e \"bangar\".\nMolti centri abitati contengono il termine \"khaddar\" o \"khadar\" nel proprio nome (ad es. Salarpur Khadar nell'Uttar Pradesh)."}
{"id": "5890675", "revid": "287204", "url": "https://it.wikipedia.org/wiki?curid=5890675", "title": "Bangar (suolo)", "text": "Bangar (in hindi: \u092c\u093e\u0902\u0917\u0930) \u00e8 un termine utilizzato in hindi, urdu, punjabi e sindhi nelle pianure indo-gangetiche dell'India settentrionale e del Pakistan per indicare un particolare tipo di pianura fluviale e suolo alluvionale. Le pianure \"bangar\" sono quelle pi\u00f9 elevate e distanti dal fiume, e sono costituite da un suolo alluvionale pi\u00f9 antico. Le aree \"bangar\" vengono inondate solo di rado, ma diversamente dalle zone \"khaddar\", pi\u00f9 vicine al fiume, sono generalmente pi\u00f9 sabbiose e anche meno fertili.\nDal momento che l'India settentrionale e il Pakistan sono attraversati da una molteplicit\u00e0 di fiumi himalayani che dividono le pianure in \"doab\" (vale a dire regioni comprese tra due fiumi), la pianura indo-gangetica \u00e8 tutta un susseguirsi di fiumi, \"khaddar\" e \"bangar\".\nMolti centri abitati contengono il termine \"bangar\" nel proprio nome (ad es. Chilla Saroda Bangar, Gharonda Neemka Bangar, Pehlad Pur Bangar nel territorio federato di Delhi, e Rampur Bangar nell'Uttar Pradesh)."}
{"id": "5890676", "revid": "124123", "url": "https://it.wikipedia.org/wiki?curid=5890676", "title": "Yoav Avni", "text": "I suoi libri \"HaHamishit Shel Chong Levi\" (Chong Levi's Fifth) e \"Herzl Amar\" (Herzl Said) hanno ricevuto il riconoscimento nazionale e il Geffen Award rispettivamente nel 2010 e 2012.\nBiografia.\nYoav Avni \u00e8 nato il 24 novembre 1969 a Giv'atayim in Israele. Ha conseguito il bachelor degree in economia e management all'universit\u00e0 di Tel Aviv e un master in comunicazioni all'universit\u00e0 di Clark.\nNel 1995 ha pubblicato il suo primo libro Eize Metumtamim HaAmerikaim. Degli estratti sono stati descritti nella pubblicazione israeliana \"Moznayim\" e in varie riviste americane. Una versione digitale \u00e8 stata pubblicata nel 2013.\nThree Things for a Desert Island, pubblicato nel 2006, \u00e8 stato il suo primo romanzo divenuto best seller. Una moderna favola di un dipendente d'alta tecnologia che si reca in viaggio d'affari a \"Go-Ten-Gent\", una fittizia isola nell'oceano indiano. Nominato per il Geffen Award come miglior libro originale nel 2007.\nNel 2009 ha pubblicato il suo terzo libro HaHamishit Shel Chong Levi che racconta del figlio di una madre cinese lavoratrice straniera e di un padre tifoso di calcio. Ha vinto il Geffen Award come miglior libro originale nel 2010.\nSempre nel 2010 ha tradotto il libro The Water-Babies scritto da Charles Kingsley.\nNel 2011 ha pubblicato il suo quarto libro, Herzl Amar. Una premessa immaginaria dove lo schema Uganda \u00e8 stato messo in atto e lo Stato d'Israele \u00e8 stato stabilito in Africa orientale. Ha vinto il premio Geffen Award come miglior libro nella categoria fantasy e fantascienza nel 2012.\nNel 2013 \u00e8 stata pubblicata la sua rinnovata traduzione del libro La collina dei conigli scritto da Richard Adams e nel 2014 ha tradotto il libro La mia famiglia e altri animali scritto da Gerald Durrell.\nNel 2016 ha pubblicato Lahatzot Nahar Paamyim. Il romanzo si svolge in un inverno particolarmente piovoso quando una creatura mitologica emerge dal fiume Yarkon."}
{"id": "5890686", "revid": "339392", "url": "https://it.wikipedia.org/wiki?curid=5890686", "title": "Vita non profit magazine", "text": ""}
{"id": "5890688", "revid": "729019", "url": "https://it.wikipedia.org/wiki?curid=5890688", "title": "Sbarramento di Jinnah", "text": "Lo sbarramento di Jinnah \u00e8 uno sbarramento sul fiume Indo nei pressi di Kalabagh, in Pakistan. Fa parte del Progetto Thal che consente di irrigare 770.000 ettari nel Sindh Sagar Doab a est dell'Indo. I primi piani del progetto della sua costruzione risalgono al XIX secolo, ma il piano finale \u00e8 del 1919 e la sua costruzione avvenne tra il 1939 e il 1946. Lo sbarramento devia in media 283 m\u00b3/s di acqua nel canale del Thal, lungo 51,5 km, che serve i distretti di Bhakkar, Khushab, Layyah, Mianwali e Muzaffargarh attraverso 3362 km di canali minori e distributori. Ha un'altezza massima di 8,5 m ed \u00e8 lungo 1152 m. Lo sbarramento pu\u00f2 scaricare a valle fino a 27.000 m\u00b3/s attraverso 42 stramazzi larghi ognuno 18,2 m. Tra il 2006 e il 2012, sulla sponda destra \u00e8 stata costruita una centrale idroelettrica da 96 MW con quattro generatori a turbina da 12 MW. Nel giugno 2012 ha avuto inizio un'imponente opera di ripristino e miglioramento della struttura, che prevede la costruzione di una briglia 244 m a valle che aiuti a dissipare l'energia dello sfioratore a monte. Il progetto verr\u00e0 completato, salvo inconvenienti, nel giugno 2016."}
{"id": "5890689", "revid": "104458", "url": "https://it.wikipedia.org/wiki?curid=5890689", "title": "Hoersching", "text": ""}
{"id": "5890690", "revid": "104458", "url": "https://it.wikipedia.org/wiki?curid=5890690", "title": "Rhein-Pfalz-Kreis", "text": ""}
{"id": "5890694", "revid": "768068", "url": "https://it.wikipedia.org/wiki?curid=5890694", "title": "Hecatompylos", "text": ""}
{"id": "5890695", "revid": "287204", "url": "https://it.wikipedia.org/wiki?curid=5890695", "title": "Neuhofen (disambigua)", "text": ""}
{"id": "5890699", "revid": "1272592", "url": "https://it.wikipedia.org/wiki?curid=5890699", "title": "Barriera Bixio", "text": ""}
{"id": "5890700", "revid": "702812", "url": "https://it.wikipedia.org/wiki?curid=5890700", "title": "Filtro attivo passa alto", "text": ""}
{"id": "5890702", "revid": "6923", "url": "https://it.wikipedia.org/wiki?curid=5890702", "title": "The Town of Light", "text": "The Town of Light \u00e8 un videogioco thriller psicologico sviluppato e pubblicato da LKA, una compagnia indipendente italiana con base a Firenze.\nIl videogioco \u00e8 stato distribuito il 26 febbraio 2016 sulla piattaforma digitale Steam. La prima versione \u00e8 stata pubblicata per PC il 26 febbraio 2016, una nuova versione con migliorie e aggiunte \u00e8 stata pubblicata il 6 giugno 2017 per PC (aggiornamento gratuito), PlayStation 4 e Xbox One sia in versione digitale che in versione fisica grazie alla collaborazione con Wired Production e THQ Nordic.\nA partire dall'aggiornamento del 9 maggio 2016, \"The Town of Light\" supporta la tecnologia di realt\u00e0 virtuale Oculus Rift.\nTrama.\nLa trama del gioco \u00e8 basata su ampie ricerche e si ispira a fatti realmente accaduti.\nLa vicenda ha luogo nel 2016 nell'ex-manicomio di Volterra, dove la protagonista Ren\u00e9e, un tempo paziente dell'istituto, torna per scoprire la verit\u00e0 che si nasconde in quel luogo. Esplorando i luoghi ormai decadenti e dimessi in cui ha trascorso la maggior parte della sua giovinezza, Ren\u00e9e vede diventare sempre pi\u00f9 nitidi i fantasmi del proprio passato. Il giocatore viene quindi a sapere che appena sedicenne venne strappata dalla sua vita, internata e privata di tutto, con la sola colpa di non aver trovato il suo posto nel mondo. Accusata di avere un comportamento senza regole dannoso per s\u00e9 stessa e per gli altri, Ren\u00e9e venne affidata contro la sua volont\u00e0 alle cure degli infermieri dell'istituto psichiatrico.\nAttraverso i ricordi della giovane protagonista vengono riportate alla luce le condizioni in cui sia lei che gli altri pazienti venivano tenuti all'interno del manicomio. La stessa Ren\u00e9e vive diverse esperienze traumatiche tra cui una violenza sessuale da parte di uno sconosciuto, la separazione dalla sua amica Amara, un aborto indotto, la morte della madre, la lobotomia transorbitale e l'elettroshock.\nSul sito ufficiale della produzione \u00e8 possibile leggere in inglese il diario di Ren\u00e9e, che va a chiarire ulteriormente alcuni punti oscuri della storia della protagonista e degli eventi che l'hanno condotta alla sua reclusione in manicomio.\nModalit\u00e0 di gioco.\n\"The Town of Light\" \u00e8 un indie horror di tipo psicologico, con visuale di gioco in prima persona. La voce narrante della protagonista, Ren\u00e9e, accompagna attraverso i livelli del gioco. Lo scopo \u00e8 quello di esplorare le stanze e l'esterno del manicomio alla ricerca dei suoi ricordi, tramite i quali \u00e8 possibile rivivere le terribili condizioni a cui i pazienti erano sottoposti all'interno dell'istituto. Negli ambienti si possono infatti trovare vecchi documenti, disegni e oggetti che introducono storie parallele sulla follia e gli orrori della struttura contenitiva.\nIl titolo \u00e8 strutturato come un\u2019avventura grafica punta e clicca in soggettiva, sullo stile di \"Syberia\". A differenza per\u00f2 di altri titoli appartenenti a questa categoria, lo svolgimento si basa per lo pi\u00f9 sull\u2019esplorazione dei luoghi, piuttosto che sulla risoluzione di enigmi, che spesso si rilevano essere facili per il giocatore. Il \"gameplay\" \u00e8 abbastanza semplice, non comporta azioni veloci o complicate e l\u2019interattivit\u00e0, senza la presenza di un inventario, \u00e8 limitata all\u2019utilizzo di alcuni oggetti in grado di sbloccare i ricordi della protagonista. Inoltre, per il giocatore non risulta arduo avanzare attraverso i quindici capitoli del gioco poich\u00e9 basta prestare attenzione alle parole della protagonista per cogliere informazioni sulla prossima area da esplorare, e, nel caso in cui si rimanga bloccati, \u00e8 possibile utilizzare dei suggerimenti utili per proseguire nell\u2019avventura. Questo tipo di \"gameplay\" \u00e8 alternato, soprattutto nella seconda met\u00e0 dell'avventura, da un tipo di giocabilit\u00e0 incentrata nel chiedere all\u2019utente di spostarsi da un punto A a un punto B in modo da far attivare l\u2019evento successivo.\nIl ritmo del gioco \u00e8 piuttosto moderato e questo permette di seguire senza momenti di distrazione il filo della narrazione, che costituisce il pilastro centrale dell'intera esperienza videoludica. L'avventura dura circa due ore ma alcuni capitoli possono essere rigiocati per assistere a versioni differenti della storia, delle piccole deviazioni della trama che portano comunque agli stessi snodi narrativi ma attraverso punti di vista differenti. La vicenda viene infatti plasmata grazie ad un sistema di scelte multiple, che permette di sbloccare due diversi finali della storia a seconda delle azioni compiute.\nAmbientazioni.\nIl gioco \u00e8 totalmente ambientato all'interno e negli ambienti circostanti dell'ex-manicomio di Volterra, chiuso a causa della Legge Basaglia, promulgata nel 1978 dal governo italiano, che stabiliva la chiusura di tutti gli istituti psichiatrici e la restituzione dei diritti civili ai pazienti. Il giocatore si trova cos\u00ec ad esplorare quello che \u00e8 rimasto del vecchio manicomio, che ad oggi versa in stato di totale abbandono.\nPer ricreare l'atmosfera lugubre e destabilizzante del luogo abbandonato, il team di sviluppo ha condotto nei resti del manicomio numerosi sopralluoghi che hanno portato alla creazione attraverso l'engine Unity di un'immagine realistica degli ambienti desolanti e opprimenti. L'edificio \u00e8 stato infatti riprodotto in modo estremamente dettagliato ed \u00e8 possibile visitare tutti i reparti del padiglione Charcot, dalle cucine alle docce, sino agli uffici del personale sanitario. Inoltre, i tanti ambienti esplorabili sono ricolmi di oggetti che sono testimonianze delle vite dagli ex-pazienti.\nIl titolo del videogioco, \"The Town of Light\", ovvero \u201cil Paese della Luce\u201d, si ispira al nome con cui una paziente schizofrenica del manicomio di Volterra si riferiva all'istituto in cui era stata rinchiusa. Dal suo punto di vista la perdita di realt\u00e0 era collegata ad una visione di luce intensa e ossessionante, una insopportabile privazione del buio.\nGli esterni ruotano intorno ai padiglioni Ferri, Charcot e Maragliano ricostruiti con cura maniacale e un rendering fedele alla realt\u00e0 del luogo. Gli interni invece sono stati arredati e ristrutturati a seconda delle esigenze narrative ma sempre tentando di mantenere una credibilit\u00e0 storica. Il manicomio videoludico risulta pertanto credibile e piuttosto fedele alla controparte originale, sebbene la sua ricostruzione non sia esatta, dal momento che la creazione di padiglioni aggiuntivi avrebbe richiesto uno sforzo eccessivo alle forze del piccolo team.\nColonna sonora.\nLa colonna sonora del gioco \u00e8 stata realizzata dal compositore Aseptic Void, pseudonimo di Davide Terreni. Tutte le tracce sono disponibili gratuitamente online per chi ha acquistato l'edizione limitata del gioco, mediante il riscatto del codice presente al suo interno.\nIndice\nInoltre, fanno parte della colonna sonora ufficiale:\nIl brano \"I will find you\" di Soley e i due brani Town of Light (1:40) e Riabilitazione (2:40), composti da Alessio Belli e David Antonini.\nEdizione limitata.\nOltre alla copia digitale scaricabile tramite il portale di Steam, \"The Town of Light\" \u00e8 stato distribuito in versione limitata in esclusiva presso la catena Gamestop. L'edizione limitata del videogioco include, oltre al disco di gioco:\nHardware.\nRequisiti minimi:\nRequisiti consigliati:\nCritica.\n\"The Town of Light\" ha ricevuto giudizi mediamente positivi: su Metacritic il gioco ha ricevuto il punteggio di 64/100; su GameRankings la versione per PC ha ottenuto un punteggio del 61,50%.\nPromozione.\n\"The Town of Light\" \u00e8 stato presentato alla Games Week di Milano con un \"Trailer Oculus\", ovvero un percorso predefinito all'interno del gioco in sedia a rotelle e camicia di forza che permetteva di esplorarne gli ambienti con la vista. Inoltre, allo stand era possibile farsi ritrarre in stile internato dall'artista italiana Arianna Bellucci.\nPer un certo periodo di tempo \u00e8 stato possibile sostenere il gioco tramite una campagna di raccolta fondi su IndieGoGo."}
{"id": "5890720", "revid": "1305772", "url": "https://it.wikipedia.org/wiki?curid=5890720", "title": "The Goonies (videogioco 1985)", "text": "The Goonies \u00e8 un videogioco di avventura dinamica a piattaforme basato sul film \"I Goonies\", pubblicato nel 1985 per Apple II, Atari 8-bit e Commodore 64 da Datasoft e nel 1986 per Amstrad CPC e ZX Spectrum da U.S. Gold.\nUna conversione amatoriale per Commodore 16 apparve nel 1991 e un remake amatoriale per Windows nel 2010. Gli altri \"The Goonies\" della Konami, usciti per MSX, NES e altri, sono invece dei giochi differenti, sebbene siano sempre di genere platform.\nTrama.\nCome nel film \"I Goonies\", lo scopo \u00e8 recuperare il tesoro del pirata Willy l'Orbo nascosto nel sottosuolo, controllando i sette ragazzi che compongono il gruppo dei Goonies. Si comincia da un edificio dove bisogna evitare la terribile \"Mamma\" della banda Fratelli, da cui si accede al sottosuolo per poi attraversare caverne piene di pericoli fino a raggiungere la nave pirata in un lago sotterraneo.\nModalit\u00e0 di gioco.\nIl gioco \u00e8 composto da 8 livelli e in ciascuno si controllano due diversi dei sette Goonies. In giocatore singolo si pu\u00f2 passare in ogni momento dal controllare l'uno o l'altro personaggio, oppure due giocatori in cooperazione possono controllare simultaneamente i due personaggi.\nOgni livello \u00e8 un diverso ambiente a piattaforme, a schermata fissa, con visuale di profilo. I due personaggi possono correre orizzontalmente, saltare e usare scale a pioli. Per superare un livello bisogna portarli entrambi all'uscita, ed \u00e8 sempre necessario farli cooperare e interagire con l'ambiente per risolvere la situazione; ad esempio nel primo livello un personaggio deve distrarre \"Mamma\" attivando una macchina stampasoldi, per permettere all'altro di rovesciare dell'acqua e spegnere il focolare che nasconde il passaggio sotterraneo.\nI problemi sono ogni volta diversi e si devono affrontare trappole, pozze letali, getti di vapore, membri della banda Fratelli, creature tra cui pipistrelli e una piovra. Se uno dei due personaggi tocca un nemico o un oggetto pericoloso, si perde una vita e si ricomincia il livello da capo."}
{"id": "5890722", "revid": "1005847", "url": "https://it.wikipedia.org/wiki?curid=5890722", "title": "Distretto di Santa Luc\u00eda (Ayacucho)", "text": "Il distretto di Santa Luc\u00eda \u00e8 uno dei ventuno distretti della provincia di Lucanas, in Per\u00f9. Si trova nella regione di Ayacucho e si estende su una superficie di 1.019,14 chilometri quadrati.\nHa per capitale la citt\u00e0 di Santa Luc\u00eda e nel censimento del 2005 contava 1.321 abitanti."}
{"id": "5890725", "revid": "767487", "url": "https://it.wikipedia.org/wiki?curid=5890725", "title": "Distretto di Coracora", "text": "Il distretto di Coracora \u00e8 uno degli otto distretti della provincia di Parinacochas, in Per\u00f9. Si trova nella regione di Ayacucho e si estende su una superficie di 1.399,41 chilometri quadrati.\nHa per capitale la citt\u00e0 di Coracora e nel censimento del 2005 contava 13.714 abitanti."}
{"id": "5890727", "revid": "767487", "url": "https://it.wikipedia.org/wiki?curid=5890727", "title": "Distretto di Chumpi", "text": "Il distretto di Chumpi \u00e8 uno degli otto distretti della provincia di Parinacochas, in Per\u00f9. Si trova nella regione di Ayacucho e si estende su una superficie di 366,3 chilometri quadrati.\nHa per capitale la citt\u00e0 di Chumpi e nel censimento del 2005 contava 3.062 abitanti."}
{"id": "5890728", "revid": "110157", "url": "https://it.wikipedia.org/wiki?curid=5890728", "title": "Distretto di Coronel Casta\u00f1eda", "text": "Il distretto di Coronel Casta\u00f1eda \u00e8 uno degli otto distretti della provincia di Parinacochas, in Per\u00f9. Si trova nella regione di Ayacucho e si estende su una superficie di 1.108,04 chilometri quadrati.\nIstituito il 28 giugno 1955, ha per capitale la citt\u00e0 di Aniso; nel censimento del 2005 contava 1.120 abitanti."}
{"id": "5890729", "revid": "287204", "url": "https://it.wikipedia.org/wiki?curid=5890729", "title": "The Goonies (videogioco)", "text": ""}
{"id": "5890730", "revid": "110157", "url": "https://it.wikipedia.org/wiki?curid=5890730", "title": "Distretto di Pacapausa", "text": "Il distretto di Pacapausa \u00e8 uno degli otto distretti della provincia di Parinacochas, in Per\u00f9. Si trova nella regione di Ayacucho e si estende su una superficie di 144,3 chilometri quadrati.\nHa per capitale la citt\u00e0 di Pacapausa e nel censimento del 2005 contava 1.174 abitanti."}
{"id": "5890731", "revid": "767487", "url": "https://it.wikipedia.org/wiki?curid=5890731", "title": "Distretto di Pullo", "text": "Il distretto di Pullo \u00e8 uno degli otto distretti della provincia di Parinacochas, in Per\u00f9. Si trova nella regione di Ayacucho e si estende su una superficie di 1.562,34 chilometri quadrati.\nHa per capitale la citt\u00e0 di Pullo e nel censimento del 2005 contava 4.064 abitanti."}
{"id": "5890732", "revid": "767487", "url": "https://it.wikipedia.org/wiki?curid=5890732", "title": "Distretto di Puyusca", "text": "Il distretto di Puyusca \u00e8 uno degli otto distretti della provincia di Parinacochas, in Per\u00f9. Si trova nella regione di Ayacucho e si estende su una superficie di 700,75 chilometri quadrati.\nIstituito il 5 marzo 1954, ha per capitale la citt\u00e0 di Incuyo; nel censimento del 2005 contava 3.055 abitanti."}
{"id": "5890733", "revid": "110157", "url": "https://it.wikipedia.org/wiki?curid=5890733", "title": "Distretto di San Francisco de Ravacayco", "text": "Il distretto di San Francisco de Rivacayco \u00e8 uno degli otto distretti della provincia di Parinacochas, in Per\u00f9. Si trova nella regione di Ayacucho e si estende su una superficie di 99,83 chilometri quadrati.\nIstituito il 23 aprile 1960, ha per capitale la citt\u00e0 di San Francisco de Rivacayco; nel censimento del 2005 contava 551 abitanti."}
{"id": "5890734", "revid": "767487", "url": "https://it.wikipedia.org/wiki?curid=5890734", "title": "Distretto di Upahuacho", "text": "Il distretto di Upahuacho \u00e8 uno degli otto distretti della provincia di Parinacochas, in Per\u00f9. Si trova nella regione di Ayacucho e si estende su una superficie di 587,35 chilometri quadrati.\nIstituito il 10 aprile 1961, ha per capitale la citt\u00e0 di Upahuacho; nel censimento del 2005 contava 2.134 abitanti."}
{"id": "5890743", "revid": "1782831", "url": "https://it.wikipedia.org/wiki?curid=5890743", "title": "Grand Prix Hassan II 2016 - Qualificazioni singolare", "text": "Le qualificazioni del singolare del Grand Prix Hassan II 2016 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5890744", "revid": "110157", "url": "https://it.wikipedia.org/wiki?curid=5890744", "title": "Distretto di Pausa", "text": "Il distretto di Pausa \u00e8 uno dei dieci distretti della provincia di Paucar del Sara Sara, in Per\u00f9. Si trova nella regione di Ayacucho e si estende su una superficie di 242,78 chilometri quadrati.\nHa per capitale la citt\u00e0 di Pausa e nel censimento del 2005 contava 3.242 abitanti."}
{"id": "5890747", "revid": "110157", "url": "https://it.wikipedia.org/wiki?curid=5890747", "title": "Distretto di Corculla", "text": "Il distretto di Corculla \u00e8 uno dei dieci distretti della provincia di Paucar del Sara Sara, in Per\u00f9. Si trova nella regione di Ayacucho e si estende su una superficie di 97,05 chilometri quadrati.\nHa per capitale la citt\u00e0 di Corculla e nel censimento del 2005 contava 555 abitanti."}
{"id": "5890748", "revid": "110157", "url": "https://it.wikipedia.org/wiki?curid=5890748", "title": "Distretto di Colta", "text": "Il distretto di Colta \u00e8 uno dei dieci distretti della provincia di Paucar del Sara Sara, in Per\u00f9. Si trova nella regione di Ayacucho e si estende su una superficie di 277,29 chilometri quadrati.\nHa per capitale la citt\u00e0 di Colta e nel censimento del 2005 contava 587 abitanti."}
{"id": "5890749", "revid": "1005847", "url": "https://it.wikipedia.org/wiki?curid=5890749", "title": "Distretto di Lampa (Ayacucho)", "text": "Il distretto di Lampa \u00e8 uno dei dieci distretti della provincia di Paucar del Sara Sara, in Per\u00f9. Si trova nella regione di Ayacucho e si estende su una superficie di 289,45 chilometri quadrati.\nHa per capitale la citt\u00e0 di Lampa e nel censimento del 2005 contava 2.214 abitanti."}
{"id": "5890750", "revid": "110157", "url": "https://it.wikipedia.org/wiki?curid=5890750", "title": "Distretto di Marcabamba", "text": "Il distretto di Marcabamba \u00e8 uno dei dieci distretti della provincia di Paucar del Sara Sara, in Per\u00f9. Si trova nella regione di Ayacucho e si estende su una superficie di 122,53 chilometri quadrati.\nIstituito il 3 aprile 1964, ha per capitale la citt\u00e0 di Marcabamba; nel censimento del 2005 contava 775 abitanti."}
{"id": "5890751", "revid": "110157", "url": "https://it.wikipedia.org/wiki?curid=5890751", "title": "Distretto di Oyolo", "text": "Il distretto di Oyolo \u00e8 uno dei dieci distretti della provincia di Paucar del Sara Sara, in Per\u00f9. Si trova nella regione di Ayacucho e si estende su una superficie di 820,13 chilometri quadrati.\nHa per capitale la citt\u00e0 di Oyolo e nel censimento del 2005 contava 1.277 abitanti."}
{"id": "5890752", "revid": "110157", "url": "https://it.wikipedia.org/wiki?curid=5890752", "title": "Distretto di Pararca", "text": "Il distretto di Pararca \u00e8 uno dei dieci distretti della provincia di Paucar del Sara Sara, in Per\u00f9. Si trova nella regione di Ayacucho e si estende su una superficie di 57,91 chilometri quadrati.\nHa per capitale la citt\u00e0 di Pararca e nel censimento del 2005 contava 628 abitanti."}
{"id": "5890753", "revid": "110157", "url": "https://it.wikipedia.org/wiki?curid=5890753", "title": "Distretto di San Javier de Alpabamba", "text": "Il distretto di San Javier de Alpabamba \u00e8 uno dei dieci distretti della provincia di Paucar del Sara Sara, in Per\u00f9. Si trova nella regione di Ayacucho e si estende su una superficie di 92,87 chilometri quadrati.\nIstituito il 24 luglio 1952, ha per capitale la citt\u00e0 di San Javier de Alpabamba; nel censimento del 2005 contava 348 abitanti."}
{"id": "5890754", "revid": "110157", "url": "https://it.wikipedia.org/wiki?curid=5890754", "title": "Distretto di San Jos\u00e9 de Ushua", "text": "Il distretto di San Jos\u00e9 de Ushua \u00e8 uno dei dieci distretti della provincia di Paucar del Sara Sara, in Per\u00f9. Si trova nella regione di Ayacucho e si estende su una superficie di 17,33 chilometri quadrati.\nIstituito il 20 dicembre 1955, ha per capitale la citt\u00e0 di San Jos\u00e9 de Ushua; nel censimento del 2005 contava 193 abitanti."}
{"id": "5890755", "revid": "110157", "url": "https://it.wikipedia.org/wiki?curid=5890755", "title": "Distretto di Sara Sara", "text": "Il distretto di Sara Sara \u00e8 uno dei dieci distretti della provincia di Paucar del Sara Sara, in Per\u00f9. Si trova nella regione di Ayacucho e si estende su una superficie di 79,58 chilometri quadrati.\nIstituito il 2 gennaio 1985, ha per capitale la citt\u00e0 di Quilcata; nel censimento del 2005 contava 791 abitanti."}
{"id": "5890757", "revid": "767487", "url": "https://it.wikipedia.org/wiki?curid=5890757", "title": "Il treno (film 1989)", "text": "Il treno \u00e8 un film del 1989 diretto da Jeff Kwitny.\nTrama.\nUn gruppo di studenti statunitensi si reca in Jugoslavia per studiare antichi riti locali. Dopo aver scoperto che sono stati designati come vittime sacrificali di un rituale satanico fuggono salendo su un treno, ignorando che il treno li condurr\u00e0 proprio al tragico destino che volevano evitare.\nProduzione.\nIl film \u00e8 stato girato a Belgrado in Serbia.\nSecondo Ovidio G. Assonitis, inizialmente il film si sarebbe dovuto intitolare semplicemente \"The Train\". Furono i distributori a rintitolarlo \"Beyond The Door III\" per sfruttare il successo dei film \"Chi sei?\" e \"Schock\", distribuiti in America rispettivamente con i titoli \"Beyond the Door\" e \"Beyond the Door II\"."}
{"id": "5890758", "revid": "110157", "url": "https://it.wikipedia.org/wiki?curid=5890758", "title": "Distretto di Querobamba", "text": "Il distretto di Querobamba \u00e8 uno degli undici distretti della provincia di Sucre, in Per\u00f9. Si trova nella regione di Ayacucho e si estende su una superficie di 275,65 chilometri quadrati.\nHa per capitale la citt\u00e0 di Querobamba e nel censimento del 2005 contava 2.737 abitanti."}
{"id": "5890760", "revid": "287204", "url": "https://it.wikipedia.org/wiki?curid=5890760", "title": "Alize Lim", "text": ""}
{"id": "5890761", "revid": "1005847", "url": "https://it.wikipedia.org/wiki?curid=5890761", "title": "Distretto di Bel\u00e9n (Ayacucho)", "text": "Il distretto di Bel\u00e9n \u00e8 uno degli undici distretti della provincia di Sucre, in Per\u00f9. Si trova nella regione di Ayacucho e si estende su una superficie di 41,46 chilometri quadrati.\nIstituito il 23 novembre 1964, ha per capitale la citt\u00e0 di Bel\u00e9n; nel censimento del 2005 contava 611 abitanti."}
{"id": "5890762", "revid": "110157", "url": "https://it.wikipedia.org/wiki?curid=5890762", "title": "Distretto di Chalcos", "text": "Il distretto di Chalcos \u00e8 uno degli undici distretti della provincia di Sucre, in Per\u00f9. Si trova nella regione di Ayacucho e si estende su una superficie di 58,43 chilometri quadrati.\nIstituito il 3 aprile 1928, ha per capitale la citt\u00e0 di Chalcos; nel censimento del 2005 contava 748 abitanti."}
{"id": "5890763", "revid": "767487", "url": "https://it.wikipedia.org/wiki?curid=5890763", "title": "Distretto di Chilcayoc", "text": "Il distretto di Chilcayoc \u00e8 uno degli undici distretti della provincia di Sucre, in Per\u00f9. Si trova nella regione di Ayacucho e si estende su una superficie di 33,06 chilometri quadrati.\nIstituito il 20 marzo 1928, ha per capitale la citt\u00e0 di Chilcayoc; nel censimento del 2005 contava 677 abitanti."}
{"id": "5890764", "revid": "110157", "url": "https://it.wikipedia.org/wiki?curid=5890764", "title": "Distretto di Huaca\u00f1a", "text": "Il distretto di Huaca\u00f1a \u00e8 uno degli undici distretti della provincia di Sucre, in Per\u00f9. Si trova nella regione di Ayacucho e si estende su una superficie di 132,73 chilometri quadrati.\nHa per capitale la citt\u00e0 di Huaca\u00f1a e nel censimento del 2005 contava 633 abitanti."}
{"id": "5890766", "revid": "1442080", "url": "https://it.wikipedia.org/wiki?curid=5890766", "title": "Volvo Car Open 2016 - Qualificazioni singolare", "text": "Le qualificazioni del singolare del Volvo Car Open 2016 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto a queste sono subentrate le lucky loser, ossia le giocatrici che hanno perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale."}
{"id": "5890767", "revid": "767487", "url": "https://it.wikipedia.org/wiki?curid=5890767", "title": "Distretto di Morcolla", "text": "Il distretto di Morcolla \u00e8 uno degli undici distretti della provincia di Sucre, in Per\u00f9. Si trova nella regione di Ayacucho e si estende su una superficie di 289,34 chilometri quadrati.\nIstituito il 21 dicembre 1956, ha per capitale la citt\u00e0 di Morcolla; nel censimento del 2005 contava 2.190 abitanti."}
{"id": "5890768", "revid": "110157", "url": "https://it.wikipedia.org/wiki?curid=5890768", "title": "Distretto di Paico", "text": "Il distretto di Paico \u00e8 uno degli undici distretti della provincia di Sucre, in Per\u00f9. Si trova nella regione di Ayacucho e si estende su una superficie di 79,65 chilometri quadrati.\nHa per capitale la citt\u00e0 di Paico e nel censimento del 2005 contava 978 abitanti."}
{"id": "5890771", "revid": "110157", "url": "https://it.wikipedia.org/wiki?curid=5890771", "title": "Distretto di San Pedro de Larcay", "text": "Il distretto di San Pedro de Larcay \u00e8 uno degli undici distretti della provincia di Sucre, in Per\u00f9. Si trova nella regione di Ayacucho e si estende su una superficie di 310,07 chilometri quadrati.\nIstituito l'8 luglio 1964, ha per capitale la citt\u00e0 di San Pedro de Larcay; nel censimento del 2005 contava 1.175 abitanti."}
{"id": "5890772", "revid": "110157", "url": "https://it.wikipedia.org/wiki?curid=5890772", "title": "Distretto di San Salvador de Quije", "text": "Il distretto di San Salvador de Quije \u00e8 uno degli undici distretti della provincia di Sucre, in Per\u00f9. Si trova nella regione di Ayacucho e si estende su una superficie di 144,63 chilometri quadrati.\nIstituito il 21 maggio 1962, ha per capitale la citt\u00e0 di San Salvador de Quije; nel censimento del 2005 contava 1.525 abitanti."}
{"id": "5890773", "revid": "110157", "url": "https://it.wikipedia.org/wiki?curid=5890773", "title": "Distretto di Santiago de Paucaray", "text": "Il distretto di Santiago de Paucaray \u00e8 uno degli undici distretti della provincia di Sucre, in Per\u00f9. Si trova nella regione di Ayacucho e si estende su una superficie di 62,65 chilometri quadrati.\nIstituito il 21 maggio 1962, ha per capitale la citt\u00e0 di Santiago de Paucaray; nel censimento del 2005 contava 1.030 abitanti."}
{"id": "5890774", "revid": "392652", "url": "https://it.wikipedia.org/wiki?curid=5890774", "title": "Distretto di Soras", "text": "Il distretto di Soras \u00e8 uno degli undici distretti della provincia di Sucre, in Per\u00f9. Si trova nella regione di Ayacucho e si estende su una superficie di 357,97 chilometri quadrati.\nIstituito il 2 gennaio 1857, ha per capitale la citt\u00e0 di Soras; nel censimento del 2005 contava 1.326 abitanti."}
{"id": "5890777", "revid": "125702542", "url": "https://it.wikipedia.org/wiki?curid=5890777", "title": "The Muffs", "text": "The Muffs sono stati un gruppo musicale punk rock statunitense originario della Southern California, formato nel 1991. Guidato, sino alla sua morte avvenuta nel 2019, dalla cantante e chitarrista Kim Shattuck, il gruppo ha pubblicato quattro album negli anni novanta, oltre che a numerosi singoli inclusi \"Lucky Guy\", \"Big Mouth\", \"Sad Tomorrow\" e una cover di \"Kids in America\". In seguito ad una lunga pausa iniziata nel 1999 il gruppo ha pubblicato il suo quinto album nel 2004 ma poco dopo si \u00e8 effettivamente sciolta. Quasi dieci anni dopo, i tre membri del gruppo si sono riuniti e hanno ricominciato a suonare insieme, e un nuovo album, Whoop Dee Doo, \u00e8 stato distribuito nel 2014.\nStoria.\nLa band nasce come una collaborazione tra le chitarriste Kim Shattuck e Melanie Vammen, precedentemente membri della band hard rock anni ottanta \"The Pandoras\", interamente femminile. I Muffs cominciano a esibirsi e registrare dopo l'aggiunta del bassista Ronnie Barnett e del batterista Criss Crass.\nI Muffs pubblicano i loro primi 7\" EP e singoli \u2013 \"New Love\" e \"Guilty\" (1991), e \"I Need You\" (1992) \u2013 per le etichette indipendenti della West Coast Sub Pop e Sympathy for the Record Industry. Basandosi sull'apprezzamento del pubblico e sulle recensioni positive di queste prime pubblicazioni, la band viene scritturata dalla Warner Bros. Records, guadagnandosi cos\u00ec una reputazione per il loro \"pop punk diretto e onesto\". Nelle parole del musicista e critico Scott Miller, i Muffs hanno un \"fiuto non comune per le melodie semplici e orecchiabili\" le quali, sottolinea con approvazione, trovano espressione nella \"perlopi\u00f9 divertente sarcastica voce graffiante da adolescente di Kim Shattuck\".\nLa band pubblica il suo omonimo album di debutto, The Muffs, nel 1993. Crass lascia presto il gruppo dopo la sua pubblicazione, e viene sostituito dal batterista Jim Laspesa durante il successivo tour, prima che Roy McDonald (precedentemente nei Redd Kross) rilevi la posizione permanentemente nel 1994. Nel momento in cui il tour finisce, anche Vammen decide di lasciare la band, entrando infine nei The Leaving Trains.\nCome trio composto da Shattuck, Barnett e McDonald, i Muffs registrano il loro secondo album, Blonder and Blonder, e lo pubblicano tramite la filiale della Warner Reprise Records nel 1995. L'album include il singolo hit da college radio, \"Sad Tomorrow\". Shattuck, Barnett e McDonald costituiranno la formazione definitiva della band fino alla fine della loro carriera.\nI Muffs contribuiscono con una cover della hit di Kim Wilde del 1981 \"Kids In America\" alla colonna sonora del film del 1995 \"Clueless\". La loro versione della canzone \u00e8 anche presente nel videogioco musicale \"Rock Band 2\", e viene in seguito pubblicata anche nell'album compilation dei Muffs del 2000, Hamburger.\nLa band realizza il suo terzo album, Happy Birthday to Me, nel 1997, che risulter\u00e0 essere la sua ultima pubblicazione per la Warner Bros. Passando all'etichetta indipendente Honest Don's Records, pubblicano Alert Today, Alive Tomorrow, nel 1999. Questo album include il pezzo \"I Wish That I Could Be You\", apparso nell'episodio di \"Buffy the Vampire Slayer\" \"The Freshman\". Inoltre nel 1999 la band contribuisce con la canzone \"Pimmel\" all'album compilation di vari gruppi \"Short Music for Short People\" per la Fat Wreck Chords.\nPoco prima della fine del 1999, il gruppo entra in pausa, e non realizzer\u00e0 nuovo materiale per altri cinque anni. Il loro quinto album, Really Really Happy, viene pubblicato nel 2004. Presenta un netto allontanamento dal precedente stile dei Muffs, con molte canzoni pi\u00f9 leggere rispetto ai precedenti lavori, \"pi\u00f9 dolci\" e \"decisamente pi\u00f9 allegre\".\nNel 2012, i Muffs fanno la loro apparizione al \"Girls Got Rhythm\" festival a St. Paul, MInnesota, insieme a Ronnie Spector, The 5.6.7.8's, Nikki Corvette e L'Assassins. Shattuck attribuisce al vecchio membro della band Jim Laspesa un ruolo di tramite per la reunion di Barnett, McDonald e lei stessa.\nIl primo album dei Muffs in una decade, Whoop Dee Doo, viene pubblicato dalla Burger Records nel luglio del 2014. Shattuck scrive tutte le dodici canzoni e si occupa della produzione e del mixaggio dell'intero album.\nCome espresso dal suo stesso disprezzato titolo, \"Whoop Dee Doo\" \u00e8 un ritorno alla forma per i Muffs. Il suo suono \u00e8 \"grezzo con sfumature punk\", e conserva quella \"grande teatralit\u00e0 fatta da umorismo e incisivit\u00e0\" tipica della band. Una recensione positiva di Pitchfork nota: \"Non hanno rallentato o ammorbidito il loro impatto, o perso la loro maniera di creare melodie. Anche la voce di Shattuck rimane intatta nel tempo... Difficile trovare una band pi\u00f9 costante in tutto il pop-punk americano\".\nNell'ottobre 2019 viene pubblicato l'ultimo album della band californiana, \"No Holiday\", completato dagli altri componenti della band poco prima della morte della Shattuck.\nCitazioni e omaggi.\nLa punk rock band The Queers ha realizzato una cover della canzone \"End It All\", inserita nella ristampa del 2007 del loro album \"Don't Back Down\". La band inglese Silver Sun ha reinterpretato la canzone dei Muffs \"I'm A Dick\" per il loro EP \"Too Much, Too Little, Too Late\". La band punk rock americana The Huntingtons ha reinterpretato la canzone \"Big Mouth\" nel loro album \"Rock 'N' Roll Habits For The New Wave\". \"Big Mouth\" \u00e8 stata reinterpretata anche dalla band punk Off With Their Heads su \"Art of the Underground Singles Series Volume 9\" e dalla band al femminile The Linda Lindas per la colonna sonora del film \"Moxie\"."}
{"id": "5890782", "revid": "122542670", "url": "https://it.wikipedia.org/wiki?curid=5890782", "title": "U.S. Men's Clay Court Championships 2016 - Singolare", "text": "Jack Sock era il detentore del titolo, ma \u00e8 stato sconfitto in finale da Juan M\u00f3naco con il punteggio di 3-6, 6-3, 7-5.\nTeste di serie.\nLe prime 4 teste di serie hanno ricevuto un bye per il secondo turno."}
{"id": "5890785", "revid": "1233442", "url": "https://it.wikipedia.org/wiki?curid=5890785", "title": "Mondo Tv France", "text": ""}
{"id": "5890786", "revid": "1233442", "url": "https://it.wikipedia.org/wiki?curid=5890786", "title": "Mondo Tv Suisse", "text": ""}
{"id": "5890790", "revid": "762947", "url": "https://it.wikipedia.org/wiki?curid=5890790", "title": "Tom\u00e1s de Torrej\u00f3n y Velasco", "text": ""}
{"id": "5890796", "revid": "287204", "url": "https://it.wikipedia.org/wiki?curid=5890796", "title": "Jan Capkovic", "text": ""}
{"id": "5890807", "revid": "329581", "url": "https://it.wikipedia.org/wiki?curid=5890807", "title": "Cecilio Basso", "text": ""}
{"id": "5890809", "revid": "729019", "url": "https://it.wikipedia.org/wiki?curid=5890809", "title": "Daphne Mayor", "text": "Daphne Major \u00e8 un'isola vulcanica situata nell'arcipelago delle Gal\u00e1pagos (Oceano Pacifico), appartenente politicamente all'Ecuador. L'isola \u00e8 un cono vulcanico alto 120 metri s.l.m., priva di alberi, disabitata, ma di notevole interesse naturalistico.\nGeografia fisica.\nDaphne Major si trova nel centro dell'arcipelago delle Gal\u00e1pagos, a nord dell'isola Santa Cruz, ad ovest di Baltra (dove \u00e8 posto il principale aeroporto dell'arcipelago) e sud-ovest della isola Daphne Menor. L'accesso \u00e8 vietato ai turisti, essendo l'isolotto utilizzato soprattutto per la ricerca scientifica.\nFauna.\nDaphne Major \u00e8 popolata da numerose specie di uccelli: soprattutto fringuelli, ma anche Progne modesta, Sula nebouxii, Sula granti, Asio flammeus, Phaethon aethereus e Fregata magnificens. Un importante studio sui fringuelli di Darwin \u00e8 stato condotto in questo isolotto dagli zoologi Peter e Rosemary Grant. I Grant hanno osservato i cicli vitali e i comportamenti dei fringuelli per un periodo di circa quarant'anni a partire dal 1973 (indicativamente sei mesi l'anno), e hanno ottenuto risultati compatibili con la teoria degli equilibri punteggiati di Stephen Jay Gould e Niles Eldredge. Le loro ricerche sono state premiate nel 2005 con il Premio Balzan e sono state esposte in un saggio divulgativo di Jonathan Weiner, \"Il becco del fringuello\", vincitore del Premio Pulitzer per la saggistica nel 1995. L'\"istantanea\" che loro hanno fatto nel corso di quattro decadi all'evoluzione in atto rappresenta probabilmente ad oggi la pi\u00f9 importante testimonianza sul campo della validit\u00e0 della teoria dell'evoluzione per selezione naturale. Si \u00e8 sostenuto che i risultati sono compatibili con la teoria degli equilibri punteggiati in quanto attestano che l'evoluzione pu\u00f2 muoversi a velocit\u00e0 diverse nel corso del tempo, e che pu\u00f2 anche essere relativamente molto rapida (osservazioni in tal senso sono state possibili nell'arco dei 40 anni dello studio). Questa conclusione, sostenuta da Stephen Jay Gould sulla scorta delle testimonianze fossili distribuite in modo diseguale nel tempo, \u00e8 stata avversata da altri studiosi che hanno sostenuto e sostengono che la distribuzione diseguale non \u00e8 dovuta a una velocit\u00e0 variabile dell'evoluzione quanto ad una incompletezza dei reperti fossili conosciuti, che viceversa traccerebbero un percorso evolutivo relativamente lento e regolare. I Grant sostengono che ancora tantissimo deve essere fatto sul campo per approfondire tutti gli aspetti della teoria di Darwin, e che ancora oggi un luogo ideale per questo lavoro sono proprio le isole Galapagos, per i loro ecosistemi essenziali, per le intrinseche difficolt\u00e0 della sopravvivenza nella stagione secca e per le periodiche crisi climatiche (come il Nino) che \"rimescolano le carte\" ed esigono nuovi sforzi nel perenne processo adattativo."}
{"id": "5890814", "revid": "183114", "url": "https://it.wikipedia.org/wiki?curid=5890814", "title": "Daphne Island", "text": ""}
{"id": "5890824", "revid": "1258", "url": "https://it.wikipedia.org/wiki?curid=5890824", "title": "Tempora mutantur et nos mutamur in illis", "text": ""}
{"id": "5890826", "revid": "122246", "url": "https://it.wikipedia.org/wiki?curid=5890826", "title": "Simmaco Tartaglione", "text": "Carriera.\nClub.\nLa carriera di Simmaco Tartaglione inizia nel 2010 quando entra a far parte delle giovanili della : nella stagione 2012-13 gioca principalmente per l', in Serie B1, ma viene talvolta richiamato nella Lube con cui disputa alcune partite di Champions League.\nNella stagione 2013-14 viene ingaggiato dal , in Serie A2, categoria dove milita nell'annata successiva vestendo per\u00f2 la maglia del , con cui conquista la promozione in Serie A1; resta tuttavia nella serie cadetta per la stagione 2015-16 giocando per la di Castellana Grotte. Sempre in Serie A2 \u00e8, nell'annata 2016-17, all', in quella 2017-18, alla e, in quella 2018-19, al .\nNella stagione 2019-20 si accasa al , in Serie B.\nNazionale.\nNel 2011 viene convocato nella nazionale Under-19, mentre nel 2012 \u00e8 in quella Under-20, con cui vince la medaglia d'oro al campionato europeo."}
{"id": "5890834", "revid": "1305772", "url": "https://it.wikipedia.org/wiki?curid=5890834", "title": "Landon", "text": ""}
{"id": "5890838", "revid": "830939", "url": "https://it.wikipedia.org/wiki?curid=5890838", "title": "Dolico", "text": "Il dolico (, \"corsa lunga\") era una gara di corsa di lunghezza variabile da 7, 12 o 24 volte lo stadio, introdotta nella quindicesima olimpiade dei giochi olimpici antichi, nel 720 a.C.\nIn seguito divenne una delle gare consuete dei Giochi panellenici.\nDescrizione.\nLa lunghezza di ogni corsa variava in base alla lunghezza dello \"stadium\", in quanto il piede greco variava da una localit\u00e0 all'altra: lo stadio a Olimpia era di 192,37 metri, mentre a Delfi misurava 177,5. A Olimpia la distanza era di 24 stadi, corrispondenti a circa 4,8 chilometri. \nIl primo vincitore della gara fu Acanto di Sparta."}
{"id": "5890870", "revid": "46291", "url": "https://it.wikipedia.org/wiki?curid=5890870", "title": "Schinus terebinthifolia", "text": "L'albero del pepe brasiliano (Schinus terebinthifolia ), anche comunemente chiamato, come il pi\u00f9 noto \"Schinus molle\", pepe rosa, \u00e8 una pianta della famiglia Anacardiacee, originaria del Sud America.\nDescrizione.\n\u00c8 un piccolo albero sempreverde alto fino a 7 m, con un corto tronco, chioma densa con foglie aromatiche, composte, formate da 7-13 foglioline, ellittico-ovate, di colore verde, con margine liscio o seghettato, specie dioica ha numerosissimi piccoli fiori bianchi o giallo-verdastri, riuniti in racemi ascellari o terminali, che fioriscono in maggio-giugno, i frutti sono bacche aromatiche riunite a grappolo."}
{"id": "5890871", "revid": "1788047", "url": "https://it.wikipedia.org/wiki?curid=5890871", "title": "Renfrew", "text": "Renfrew (in gaelico scozzese: \"Rinn Fri\u00f9\"); 17,66\u00a0km\u00b2) \u00e8 una citt\u00e0 (e un tempo \"burgh\") di circa 21.000-22.000 abitanti della Scozia sud-occidentale, facente parte dell'area amministrativa del Renfrewshire (a cui ha dato il nome) e situata lungo il corso meridionale del fiume Clyde.\nGeografia fisica.\nRenfrew si trova tra Glasgow e Paisley (rispettivamente a circa 5 miglia ad ovest della prima e a circa 3 miglia a nord-est della seconda)\nSociet\u00e0.\nEvoluzione demografica.\nAl censimento del 2011, Renfrew contava una popolazione pari a 21.854 abitanti.\nLa localit\u00e0 ha conosciuto un incremento demografico rispetto al 2001, quando contava 20.251 abitanti; nel 1991, contava invece 20.764 abitanti.\nStoria.\nRenfrew \u00e8 nota come un \"royal burgh\" gi\u00e0 nel 1141..\nMonumenti e luoghi d'interesse.\nRoyal Stewart Castle.\nTra i principali monumenti di Renfrew, figurano le rovine del Royal Stewart Castle, un castello risalente al XII secolo.\nChiesa parrocchiale.\nAltro edificio storico \u00e8 la chiesa parrocchiale, risalente al XV secolo.\nMunicipio.\nAltro edificio d'interesse \u00e8 poi il municipio, risalente al XIX secolo.\nInfrastrutture e trasporti.\nDagli anni venti del XIX secolo, la localit\u00e0 \u00e8 collegata via traghetto con la localit\u00e0 di Yoker, che si affaccia sulla sponda opposta del fiume Clyde.\nCollegamenti esterni.\n "}
{"id": "5890872", "revid": "838137", "url": "https://it.wikipedia.org/wiki?curid=5890872", "title": "Renfrew (disambigua)", "text": ""}
{"id": "5890873", "revid": "265587", "url": "https://it.wikipedia.org/wiki?curid=5890873", "title": "Martha Needle", "text": "\u00c8 nota per aver avvelenato il marito, i tre figli e il futuro cognato. Fu impiccata il 22 ottobre 1894, a 30 anni. Martha fu condannata per l'omicidio di Louis Juncken, il 15 maggio 1894. Nonostante avesse ottenuto molto denaro dalle assicurazioni, il movente esatto che la port\u00f2 ad uccidere la sua famiglia non \u00e8 mai stato determinato. Si proclam\u00f2 innocente in varie occasioni, ma fu alla fine impiccata.\nFu soprannominata \"la vedova nera di Richmond.\"\nInfanzia.\nMartha nacque a Morgan, nell'Australia Meridionale nel 1863. Donna attraente di indole gentile, crebbe in un ambiente familiare violento e aggressivo, e inizi\u00f2 a mostrare segni di instabilit\u00e0 mentale sin dalla giovane et\u00e0. A 17 anni spos\u00f2 Henry Needle a North Adelaide e nel 1882 ebbe una figlia, Mabel, seguita da Elsie nel 1883 e da May nel settembre 1886. La famiglia si spost\u00f2 quindi nel sobborgo di Melbourne Richmond nel 1885.\nGli omicidi.\nIl 23 febbraio 1885, la piccola Mabel Needle mor\u00ec dopo una breve malattia. Martha disse che \"sembrava stesse svanendo\". Martha ottenne in seguito 100 dollari (circa 40.000 dollari del 2010) come risarcimento per la morte di Mabel. Henry, che era assicurato per 200 dollari australiani, mor\u00ec per una malattia sconosciuta il 4 ottobre 1889, seguito da Elsie nel 1890 e da May pi\u00f9 tardi lo stesso anno. I medici erano confusi. Martha spese tutto il ricavato dei risarcimenti per una raffinata tomba di famiglia che visitava regolarmente.\nLouis Juncken, un amico di Adelaide, gestiva una selleria con il fratello Otto al 137 di Bridge Road, a Richmond e nel 1891 Martha subaffitt\u00f2 l'appartamento vicino. Martha inizi\u00f2 una relazione con Otto nel 1893 ma Louis e l'altro fratello Herman non erano d'accordo e provarono ad ostacolare la loro relazione. L'anno successivo Louis si ammal\u00f2 e mor\u00ec apparentemente per febbre tifoide. Nel giugno 1894 Herman viaggi\u00f2 a Melbourne da Adelaide per gestire gli ultimi affari del fratello, pranz\u00f2 a casa di Martha e si ammal\u00f2 quasi subito. Si riprese ma si ammal\u00f2 nuovamente il mattino successivo dopo aver fatto colazione. Due giorni dopo Herman si riprese completamente ma mentre faceva colazione, preparata da Martha, fu colpito da violenti crampi. Il Doctor Boyd cur\u00f2 Herman per sospetto avvelenamento e invi\u00f2 un campione del suo vomito ai laboratori del governo per delle analisi. Gli analisti riportarono che il campione conteneva arsenico.\nArresto, processo e condanna.\nIl Dottor Boyd inform\u00f2 la polizia dei suoi sospetti e fu preparata una trappola, la polizia disse a Herman di chiedere a Martha di preparargli il pranzo. Dopo essersi fatto portare una tazza di te' Herman letteralmente \"us\u00f2 un fischietto\", chiam\u00f2 la polizia che arriv\u00f2 mentre Martha stava lottando con Herman per rovesciare la tazza, che si scopr\u00ec contenere sufficiente arsenico da uccidere cinque persone.\nMartha fu accusata di tentato omicidio. Il corpo di Louis Juncken, sepolto a Lyndoch, nell'Australia Meridionale fu riesumato e dei campioni mandati a Melbourne. Furono riesumati anche i corpi di Henry Needle e delle tre ragazze, seppellite a Kew. Tutti e cinque i corpi contenevano arsenico e Martha fu accusata anche dell'omicidio di Louis Juncken. Il processo dur\u00f2 tre giorni, Martha si dichiar\u00f2 non colpevole ma fu giudicata colpevole e condannata a morte.\nFu giustiziata alle 8 del 22 ottobre 1894. Quando le chiesero quali furono le sue ultime parole, rispose \"Non ho nulla da dire\"\nDurante la grande depressione il consiglio comunale di Brighton costru\u00ec dei muri di basalto per proteggere le spiagge locali dall'erosione. Le pietre erano state prese dalle mura esterne della vecchia prigione di Melbourne ed avevano le lapidi, con le iniziali e la data dell'esecuzione, di tutti quelli giustiziati e sepolti nel cimitero della prigione. Nonostante molte pietre affacciavano verso l'interno, la pietra di Martha \u00e8 girata verso l'esterno, con le iniziali MN e la data dell'esecuzione ancora chiaramente visibili.\nMartha fu la terza di quattro donne impiccate nella vecchia prigione di Melbourne, dove \u00e8 possibile vedere la sua maschera mortuaria. Le altre furono Elizabeth Scott, giustiziata nel 1863, Frances Knorr, giustiziata nel 1894, ed Emma Williams, giustiziata nel 1895.\nCondanna a morte del nipote.\nIl 15 luglio 1920, Alexander Newland Lee, figlio della sorella maggiore di Martha Ellen, fu impiccato nel carcere di Adelaide Gaol per l'omicidio della moglie Muriel. Muriel era stata avellenata con la stricnina."}
{"id": "5890874", "revid": "21880", "url": "https://it.wikipedia.org/wiki?curid=5890874", "title": "Schinus terebinthifolius", "text": ""}
{"id": "5890880", "revid": "287204", "url": "https://it.wikipedia.org/wiki?curid=5890880", "title": "Albero di Diana", "text": "In ambito chimico l'albero di Diana \u00e8 un particolare deposito d'argento a forma di arborescenza che si ottiene per riduzione da una soluzione di nitrato d'argento. \u00c8 un esempio di \"vegetazione chimica\", cio\u00e8 di un precipitato metallico che assume una struttura di tipo ramificato (dendritico). Il nome di questi \"alberi\" deriva dall'antico uso alchemico di associare i metalli alle divinit\u00e0 e ai pianeti; l'argento era associato a Diana e alla Luna. Analoghi \"alberi\" si possono ottenere anche con altri metalli, denominati sempre in base ad associazioni alchemiche; esempi sono l'albero di Giove (stagno), l'albero di Marte (ferro), l'albero di Saturno (piombo), l'albero del Sole (oro), l'albero di Venere (rame). Queste arborescenze possono anche includere formazioni simili a frutti sui rami, fatto che indusse alcuni filosofi pre-moderni a teorizzare l'esistenza di vita anche nel regno minerale.\nPrima dell'avvento della chimica moderna i metodi per preparare un albero di Diana richiedevano l'utilizzo di mercurio e potevano richiedere moltissimo tempo. Ad esempio, la seguente procedura, descritta in origine dal chimico francese Nicolas L\u00e9mery (1645-1715), richiedeva 40 giorni:\nIl metodo pi\u00f9 veloce, descritto dal filosofo olandese Wilhelm Homberg (1652-1715), richiede circa un quarto d'ora:\nLa reazione chimica che si verifica durante la formazione dell'albero di Diana \u00e8 una precipitazione dell'argento in seguito a ossidoriduzione:\nPer evitare i problemi legati alla tossicit\u00e0 del mercurio, oggigiorno si pu\u00f2 ottenere una analoga reazione in modo pi\u00f9 semplice utilizzando rame come riducente. \u00c8 sufficiente sciogliere nitrato d'argento in acqua distillata, e immergere nella soluzione dei fili sottili di rame. Nel corso della reazione l'argento metallico si deposita sui fili di rame, mentre la soluzione acquista una colorazione azzurra dovuta alla formazione dei cationi Cu2+:"}
{"id": "5890882", "revid": "736476", "url": "https://it.wikipedia.org/wiki?curid=5890882", "title": "Renfrew (Scozia)", "text": ""}
{"id": "5890883", "revid": "736476", "url": "https://it.wikipedia.org/wiki?curid=5890883", "title": "Renfrew (Renfrewshire)", "text": ""}
{"id": "5890889", "revid": "287204", "url": "https://it.wikipedia.org/wiki?curid=5890889", "title": "Peter Raymond Grant", "text": "Biografia.\nGrant ha fatto studi universitari di Zoologia conseguendo la laurea di primo livello a Cambridge nel 1960, il dottorato nell'Universit\u00e0 della Columbia Britannica nel 1964 e un Postdoctoral Fellowship all'Yale nel biennio 1964-65. L'attivit\u00e0 accademica \u00e8 stata svolta all'Universit\u00e0 McGill dal 1965 al 1977, quindi all'Universit\u00e0 del Michigan fino al 1985, anno in cui pass\u00f2 a Princeton. \u00c8 stato inoltre visiting professor a Uppsala fra il 1981 e il 1985, e a Yale nel 2010.\nL'attivit\u00e0 di ricerca di Grant \u00e8 stata incentrata sull'evoluzione ed \u00e8 stata svolta assieme alla moglie Rosemary, sposata nel 1962. Per trentacinque anni i due hanno vissuto per sei mesi l'anno nell'isolotto Daphne Mayor delle Gal\u00e1pagos dedicandosi allo studio dei cicli vitali e del comportamento dei fringuelli di Darwin. La costanza e risultati ottenuti dai due scienziati sono stati oggetto di un saggio divulgativo di Jonathan Weiner, \"Il becco del fringuello\", vincitore del Premio Pulitzer per la saggistica nel 1995. Le osservazioni dei Grant sono state importanti in quanto hanno mostrato come i cambiamenti evolutivi si verifichino in periodi di tempo relativamente brevi, molto pi\u00f9 rapidamente di quanto supposto fino ad allora. L'epistemologo Kim Sterelny ha rilevato come le osservazioni dei Grant corroborino la teoria degli equilibri punteggiati di Stephen Jay Gould e Niles Eldredge, in opposizione alle teorie di Richard Dawkins."}
{"id": "5890903", "revid": "36426", "url": "https://it.wikipedia.org/wiki?curid=5890903", "title": "Chiesa di Santa Maria della Mercede (Palermo)", "text": "La chiesa di Santa Maria della Mercede \u00e8 un edificio di culto ubicato nel centro storico di Palermo in via Cappuccinelle, in prossimit\u00e0 dell'incrocio con via Porta Carini nel quartiere Capo.\nFacciata.\nL'edificio sorge su un ampio terrazzo del rione Seracaldio al quale si accede tramite uno scalone i cui gradini dipartono da un vicoletto del Mercato del Capo. Il portale in pietra, con bassorilievi fitoformi decorativi sull'architrave, presenta un timpano spezzato con un'edicola votiva intermedia che ospita la statua della Madonna della Mercede. La tradizione popolare vuole che l'immagine sia stata recuperata dai marinai del Capo e collocata in quella postazione a protezione del rione e del mercato. Un oculo illumina l'interno a navata unica.\nDue lesene riproducenti bugnato delimitano il portale, un cornicione sormontato da frontone chiude il prospetto. All'interno \u00e8 riprodotto lo stemma dei Mercedari, sul lato sinistro una loggia con due bifore collocata sull'edificio adiacente funge da campanile.\nNella controfacciata \u00e8 realizzato il coro sostenuto da due colonne con organo in posizione centrale.\nInterno.\nL'interno \u00e8 a navata unica con cappelle parietali divise da lesene.\nAltare.\nL'arco trionfale ospita le statue di Pietro Nolasco e Raimondo Nonnato.\nL'altare \u00e8 decorato con marmi policromi e lapislazzuli provenienti dalla distrutta Chiesa di Santa Maria del Cancelliere. Due colonne ioniche reggono un timpano triangolare intero recante un ricco fregio interno. L'edicola che ospita la pala dell'altare maggiore \u00e8 sormontata da un oculo che illumina il presbiterio.\nLa pala d'altare, raffigura il \"Padre Eterno con la Sacra Famiglia\" fra Sant'Anna, San Gioacchino, Santa Rosalia e San Raimondo Nonnato, attribuita ad Antonio Manno.\nVoci correlate.\nOrdine dei Mercedari a Palermo:"}
{"id": "5890910", "revid": "729019", "url": "https://it.wikipedia.org/wiki?curid=5890910", "title": "Cara (isola)", "text": "Cara (in lingua gaelica scozzese: \"Cara\", pronunciato //) \u00e8 una piccola isola situata al largo della costa occidentale del Kintyre, in Scozia.\nGeografia ed etimologia.\nCara si trova a 1 km a sud di Gigha; \u00e8 accessibile da quest'ultima, con l'ausilio di una imbarcazione locale. La migliore prospettiva dell'isola dalla terraferma si ha dalla spiaggia opposta alla fattoria Beachmenach, circa a met\u00e0 strada tra Tayinloan e Muasdale.\nIl nome proprio \"Cara\" in gaelico ha un significato identico all'italiano, ed \u00e8 un nome femminile molto popolare localmente e in Scozia in generale.\nStoria.\nCara \u00e8 posseduta da Mr MacDonald Lockhart di Kintyre ed \u00e8 considerata l'unica isola ancora in possesso di un diretto discendente del Signore delle Isole.\nL'unico edificio abitabile dell'isola \u00e8 Cara House, che \u00e8 attualmente in stato di abbandono.\nL'imbarcazione \"Aska\" affond\u00f2 il 22 settembre 1940 sulle rocce a nord-ovest dell'isola dopo essere stata colpita dai bombardieri tedeschi."}
{"id": "5890913", "revid": "436907", "url": "https://it.wikipedia.org/wiki?curid=5890913", "title": "Till I Die", "text": ""}
{"id": "5890915", "revid": "879165", "url": "https://it.wikipedia.org/wiki?curid=5890915", "title": "WCW Halloween Havoc", "text": ""}
{"id": "5890918", "revid": "767487", "url": "https://it.wikipedia.org/wiki?curid=5890918", "title": "Frank Galan", "text": "Lanciato da un talent show, nel corso della sua carriera ha pubblicato 11 album, il primo dei quali \u00e8 \"Pasiones\" del 2006.\n\u00c8 il fratello del conduttore televisivo Herman Van Molle.\nBiografia.\nFrank Leo Juul Van Molle nasce a Lede, nelle Fiandre Orientali, il 19 dicembre 1960.\nSi fa conoscere al grande pubblico nel 1994, partecipando al programma televisivo \"Soundmixshow\" (versione belga di \"Stars in Their Eyes\"), dove imita Julio Iglesias.\nL'anno seguente, incide il singolo \"Bandido\", che ottiene un grande successo nei Paesi Bassi.\nNel 1996, pubblica il suo primo album, Pasiones.\nNel 1997, incide assieme a Sandra Kim il singolo \"Door veel van mij te houden\", che raggiunge il primo posto delle classifiche nelle Fiandre.\nNel 2012, pubblica il suo album di maggiore successo, \"Mooier dan woorden\"."}
{"id": "5890922", "revid": "88740", "url": "https://it.wikipedia.org/wiki?curid=5890922", "title": "Allan Nevins", "text": "Biografia.\nEra figlio di Emma Stahl e Joseph Allan, che egli in seguito descrisse come un severo contadino presbiteriano, Suo padre era di origine scozzese e sua madre tedesca. Dopo aver studiato nella locale scuola pubblica, Nevins frequent\u00f2 l'Universit\u00e0 dell'Illinois dove ottenne una laurea in Letteratura inglese nel 1913.\nSpos\u00f2 Mary Fleming (Richardson) nel 1916 dalla quale ebbe due figlie, Anne Elizabeth e Meredith.\nNevins scrise il suo primo libro, \"The Life of Robert Rogers\" (1914) (su un uomo di frontiera e lealista) e una storia dell'Universit\u00e0 dell'Illinois (1917) durante un corso post-laurea in quella universit\u00e0.\nVenne assunto al \"New York Evening Post\" e al \"The Nation\" e lavor\u00f2 come giornalista a New York per venti anni, continuando a scrivere libri di storia. Si dimise dal \"The Nation\" nel 1918, e dal \"Post\" circa un anno dopo la pubblicazione della sua storia ( \"The Evening Post: un secolo di giornalismo\") nel 1922. Nel 1923 pubblic\u00f2 \"American Social History as Recorded by British Travellers\" (ristampato col titolo \"America through British Eyes\" nel 1957) e \"The American States During and After the Revolution, 1775\u20131789\" nel 1924. Si era dimesso dal \" Post\" per diventare redattore letterario del \"New York Sun\" nel 1924, e successivamente lasci\u00f2 quella posizione per diventare un editorialista del \"New York World\" circa un anno dopo. Nevinscontinu\u00f2 la sua vasta ricerca privata nella New York Public Library e pubblic\u00f2 \"The Emergence of Modern America, 1865\u20131878\" nel 1927, e una biografia dell'esploratore John Charles Fr\u00e9mont, \"Fr\u00e9mont: The West's Greatest Adventurer\" nel 1928. Nel corso di un periodo di aspettativa dal suo lavoro di giornalista, Nevins ha insegnato Storia americana presso la Cornell University.\nCome giornalista, Nevins segu\u00ec diverse campagne elettorali di Al Smith. Soprattutto dopo le elezioni presidenziali del 1928, che segu\u00ec per Walter Lippmann, Nevins ne usc\u00ec costernato per quello che aveva percepito come l'intolleranza e il provincialismo, il fanatismo religioso e il pregiudizio razziale nel Sud degli Stati Uniti, che come storico si contrapponeva alla libert\u00e0 religiosa e alla separazione tra chiesa e stato che la stessa regione aveva portato alla nuova nazione in epoca rivoluzionaria.\nNel 1929 entr\u00f2 come professore alla facolt\u00e0 di storia della Columbia University, dove rimase per trent'anni fino al ritiro per limiti di et\u00e0 nel 1958. Nel 1931 lasci\u00f2 l'attivit\u00e0 di giornalista per dedicarsi a tempo pieno all'insegnamento e nel 1939 succedette a Evarts Boutell Greene (suo professore all'Illinois e suo mentore alla Columbia), come professore di storia. Le sue maggiori opere di questo periodo: \"Grover Cleveland: A Study in Courage\" (1932) (per la quale vinse il Premio Pulitzer, \"History of the Bank of New York and Trust Company, 1784-1934\" (1934), \"Hamilton Fish: The Inner Story of the Grant Administration\" (1936) (per la quale vinse il secondo Pulitzer Prize), \"The Gateway to History\" (1938), una biografia in due volumi di John D. Rockefeller, \"The Heroic Age of American Enterprise\" (1940; riscritta ed ampliata \"A Study in Power: John D. Rockefeller, Industrialist and Philanthropist\" nel 1953).\nDurante la seconda guerra mondiale, il professor Nevins insegn\u00f2 (come professore di storia americana) alla Oxford University dal 1940 al 1941. Nel 1942 pubblic\u00f2 \"America: The Story of A Free People\" (con Henry Steele Commager, revisionata e ripubblicata nel 1954). Nevins fu rappresentante speciale presso l\"'Office of War Information\" in Australia e Nuova Zelanda nel periodo 1943-1944, e nel 1945-1946 lavor\u00f2 a Londra come capo ufficio affari pubblici dell'ambasciata degli Stati Uniti.\nDopo il ritorno alla Columbia, Nevins inizi\u00f2 a lavorava alla sua opera multivolume sulla guerra civile americana. Il primo volume \"The Ordeal of Union\" (1947) vinse il Premio Bancroft e lo \"Scribners Literary Prize\" di $ 10.000. Nel 1948 realizz\u00f2 il primo programma di storia orale negli Stati Uniti, che divenne il \"Columbia University's Center for Oral History\". Oltre alla pubblicazione di altri quattro volumi della serie sulla guerra civile americana, Nevins revision\u00f2 la biografia di Rockefeller per mettere in miglior luce la figura del magnate. Nel 1954, con Frank Hill, pubblic\u00f2 il primo di tre volumi sulla biografia di Henry Ford e sulla Ford Motor Company, \"Ford: The Times, the Man, and the Company\".\nDal 6 maggio 1938 fino al 18 agosto 1957, condusse alla radio una trasmissione di 15 minuti dal titolo \"Adventures in Science\", che trattava di una vasta gamma di argomenti medici e scientifici, ed era stata trasmessa come un segmento della trasmissione della CBS \"Adult Education Series\" in onda in giorni diversi, di solito nel tardo pomeriggio.\nDopo il ritiro dalla Columbia, Nevins si trasfer\u00ec in California, dove lavor\u00f2 come ricercatore alla Huntington Library di San Marino, ritornando ad Oxford dal 1964 al 1965. Sostenne pubblicamente John F. Kennedy nella campagna per le elezioni presidenziali del 1960 e scrisse una prefazione al libro di Kennedy \"Profiles in Courage\". Fu a capo della \"Civil War Centennial Commission\", edita in 15 volumi e termin\u00f2 l'ultimo di otto volumi sulla guerra civile americana. Pubblic\u00f2 anche \"Herbert H. Lehman and His Era\" (1963) e \"James Truslow Adams: Historian of the American Dream\" (1968).\nCome storico, Nevins fu relatore di oltre 100 dottorati, pubblic\u00f2 pi\u00f9 di 50 libri e oltre 1000 articoli, essendo stato pi\u00f9 volte presidente della American Historical Association, della Society of American Historians e della American Academy of Arts and Letters.\nNevins mor\u00ec a Menlo Park nel 1971 e venne tumulato al Kensico Cemetery nella Contea di Westchester dello Stato di New York. Gli ultimi due volumi della serie sulla guerra civile americana vinsero il National Book Award sulla storia nel 1972. Storici come Ray Allen Billington scrissero \"Allan Nevins on History\" (1975) per celebrare la sua opera. Sua nipote Jane Mayer divenne anch'essa giornalista. La Society of American Historians ha istituito il premio Allan Nevins in suo onore.\nOpere pubblicate.\nNevins ha scritto pi\u00f9 di 50 libri, principalmente politica, affari e biografie concentrandosi sul XIX secolo, oltre ai molti articoli giornalistici e accademici. Le caratteristiche dei suoi libri sono state la sua vasta e approfondita ricerca e un vigoroso stile di scrittura quasi giornalistico. I soggetti delle sue biografie comprendono Grover Cleveland, Abramo Hewitt, Hamilton Fish, Henry Ford, John C. Fr\u00e9mont, Herbert Lehman, John D. Rockefeller e Henry White. Le biografie coprono la storia politica, economica e diplomatica degli Stati Uniti della fine dellafine del XIX secolo agli inizi del XX. La sua biografia di Grover Cleveland ha vinto nel 1933 Premio Pulitzer, allo stesso modo della sua biografia di Hamilton Fish quattro anni pi\u00f9 tardi. Nevins ha anche pubblicato un diario con annotazioni del presidente James K. Polk e un volume di corrispondenza di Cleveland a cavallo tra gli anni 1850-1908.\n\"Ordeal of the Union\".\nLa sua opera maggiore \u00e8 stata \"Ordeal of the Union\" (1947\u201371), opera in otto volumi sulle cause e lo svolgimento della guerra civile americana (mor\u00ec prima che potesse affrontare la ricostruzione dell'opera, e quindi il suo capolavoro si conclude nel 1865). Resta la narrazione politica, economica e militare pi\u00f9 dettagliata del periodo. Nevins in \"Ordeal of the Union\" dimostra una leggera ma percettibile tendenza pro Unione, proprio come Shelby Foote nei suoi tre volumi capolavoro ha una leggera ma percettibile tendenza verso la Confederazione.\nGli ultimi due volumi vinsero congiuntamente nel 1972 il National Book Award.\nNevins pianific\u00f2 e partecip\u00f2 alla creazione dell'opera in 13 volumi sulla storia sociale degli Stati Uniti, \"A History of American Life\".\nIl suo biografo descrisse il suo stile:\nJohn D. Rockefeller.\nNevins scrisse diversi libri su John D. Rockefeller e sulla sua famiglia, compresa la biografia autorizzata in tre volumi su John D. Rockefeller. Il giornalista economico Ferdinand Lundberg, successivamente critic\u00f2 il punto di vista di Nevins:\nGli storici e i biografi che hanno seguito la linea di Nevins, nonostante queste critiche, comprendono Jean Strouse, Ron Chernow, David Nasaw, e T. J. Stiles, che hanno raccontato la vita e la carriera di figure come J. Pierpont Morgan, John D. Rockefeller, Andrew Carnegie e Cornelius Vanderbilt. Anche se questi biografi successivi non conferiscono lo status eroico ai loro biografati, hanno usato le indagini storiche e biografiche per stabilire una comprensione pi\u00f9 complessa del passato americano, e della storia dello sviluppo economico americano in particolare.\nJohn F. Kennedy.\nEntusiastico sostenitore dell'allora senatore John F. Kennedy, Nevins scrisse la prefazione al libro di Kennedy \"Profiles in Courage\". Inoltre si un\u00ec al suo amico, frequente co-editore, e collega alla Columbia University, Henry Steele Commager, nell'organizzazione di \"Professors for Kennedy\", un gruppo di pressione politica nella campagna per le elezioni presidenziali del 1960. Alla fine degli anni 1960 Nevins e Commager separarono il loro pensiero sulla questione della Guerra del Vietnam, una guerra alla quale Commager si oppose per motivi costituzionali, mentre Nevins ritenne necessaria nel periodo della Guerra Fredda contro il comunismo."}
{"id": "5890924", "revid": "101175", "url": "https://it.wikipedia.org/wiki?curid=5890924", "title": "Gran Premio motociclistico d'Austria 1982", "text": "Il Gran Premio motociclistico d'Austria fu il secondo appuntamento del motomondiale 1982, si tratt\u00f2 dell'undicesima edizione del Gran Premio motociclistico d'Austria valido per il motomondiale.\nSi svolse il 2 maggio 1982 a Salisburgo e gareggiarono le classi 125, 350, 500 oltre ai sidecar. Ottennero la vittoria Franco Uncini in classe 500, \u00c9ric Saul in 350, \u00c1ngel Nieto in 125, l'equipaggio Rolf Biland-Kurt Waltisperg tra le motocarrozzette.\nClasse 500.\nPrima vittoria nel motomondiale per l'italiano Franco Uncini che sulla sua Suzuki ha preceduto sul traguardo le due Yamaha ufficiali del britannico Barry Sheene e dello statunitense Kenny Roberts.\nClasse 350.\nSeconda vittoria nel motomondiale (prima in questa classe) per il pilota francese \u00c9ric Saul che precede il campione mondiale in carica, il tedesco Anton Mang e l'altro francese Patrick Fernandez.\nDopo le prime due prove disputate, in testa alla classifica iridata \u00e8 proprio Saul che precede il venezuelano Carlos Lavado e Mang.\nClasse 125.\nSeconda vittoria consecutiva in campionato per il gi\u00e0 campione dell'anno precedente \u00c1ngel Nieto che consolida la prima posizione provvisoria. Sul traguardo ha preceduto l'austriaco August Auinger e l'italiano Pier Paolo Bianchi che lo seguono direttamente anche nella classifica iridata.\nClasse sidecar.\nLa prima gara stagionale delle motocarrozzette \u00e8 dominata dai campioni in carica Rolf Biland-Kurt Waltisperg, che vincono con 55 secondi di margine su Alain Michel-Michael Burkhard, i principali rivali dell'anno passato. Il terzo posto va a Werner Schw\u00e4rzel-Andreas Huber."}
{"id": "5890925", "revid": "782789", "url": "https://it.wikipedia.org/wiki?curid=5890925", "title": "The Ranch", "text": "The Ranch \u00e8 una sitcom statunitense creata da Don Reo e Jim Patterson per Netflix e interpretata da Ashton Kutcher, Danny Masterson, Debra Winger e Sam Elliott.\nTrama.\nColt Reagan Bennett \u00e8 un giocatore di football americano semi-professionista che non trovando alcun ingaggio si vede costretto a tornare a Garrison, in Colorado, ad aiutare suo fratello Rooster e suo padre Beau a gestire il ranch di famiglia.\nEpisodi.\nLa serie viene ordinata e prodotta in stagioni, ma ogni stagione viene distribuita sotto forma di due parti separate, cos\u00ec come riportato nella suddivisione di Netflix.\nProduzione.\nI primi 10 episodi della prima stagione sono stati distribuiti il 1\u00ba aprile 2016 su Netflix. La seconda tranche di 10 episodi della prima stagione \u00e8 stata pubblicata il 7 ottobre 2016.\nNell'aprile 2016 la serie \u00e8 stata rinnovata per una seconda stagione di 20 episodi, pubblicati, sempre in due parti, dal 16 giugno al 15 dicembre 2017.\nIl 4 luglio 2017, viene rinnovata per una terza stagione di 20 episodi, con la prima parte pubblicata il 15 giugno 2018, mentre la seconda sar\u00e0 distribuita prossimamente. Nel dicembre 2017, una settimana prima dell'uscita della seconda parte della seconda stagione, venne annunciato che Masterson era stato escluso dallo show in seguito a molteplici accuse di aggressione sessuale contro di lui, ed \u00e8 apparso solo nei primi 10 episodi della terza stagione.\nIl 31 ottobre 2018, viene rinnovata per una quarta stagione, composta da 20 episodi.\nIl 4 giugno 2019 viene reso noto tramite l'account twitter di Ashton Kutcher che la serie terminer\u00e0 con la quarta stagione, e che gli episodi saranno rilasciati in due parti. La prima composta da 10 episodi distribuita su Netflix il 13 settembre 2019 e la seconda il 24 gennaio 2020.\nAccoglienza.\n\"The Ranch\" ha ottenuto recensioni positive da parte della critica. L'aggregatore di recensioni Rotten Tomatoes riporta un indice di gradimento medio del 70% (60% per la stagione 1 e 67% per la stagione 2), basato su 141 recensioni, con un punteggio medio di 4,5/5. Il commento consensuale del sito recita: \"\"Un formidabile set-up e una trama prevedibile sono elevati dalla sorprendente sensibilit\u00e0 e dalle forti performance di The Ranch\". Metacritic ha dato alla serie un voto di 54 su 100 basato su 17 recensioni.\nWilla Paskin di Slate (rivista digitale statunitense di attualit\u00e0) ha dato una recensione positiva, scrivendo: \"The Ranch \u00e8 una sitcom red-state (repubblicana), anche se si svolge nello stato altalenante del Colorado (swing state), ed \u00e8 abbastanza buona da essere vista da persone di qualsiasi appartenenza politica\". \nIl Los Angeles Times scrive: \"Le scene di [Elliott-Beau e Winger-Maggie] insieme, per quanto limitate, sono le pi\u00f9 emozionanti dal punto di vista dello spettacolo. Dovrai darle un'occhiata\"\"."}
{"id": "5890927", "revid": "767487", "url": "https://it.wikipedia.org/wiki?curid=5890927", "title": "La cosa buffa", "text": "La cosa buffa \u00e8 un film del 1972 diretto da Aldo Lado e tratto dal romanzo omonimo di Giuseppe Berto.\nTrama.\nAntonio \u00e8 un maestro di scuola elementare. Un giorno s'innamora di Maria, una giovane e ricca ragazza veneziana, ma la loro relazione \u00e8 ostacolata dai genitori di lei, che non vedono di buon occhio l'estrazione sociale del giovane e arrivano addirittura a offrirgli del denaro purch\u00e9 s'allontani dalla ragazza. La madre di lei riuscir\u00e0 definitivamente a separare i due, dopo averli sorpresi in intimit\u00e0. Antonio rifiuta i soldi e saranno vane anche le ultime speranze d'un fidanzamento lungimirante, questa volta con Marika, nonostante si sia consumato un rapporto sessuale."}
{"id": "5890928", "revid": "125840327", "url": "https://it.wikipedia.org/wiki?curid=5890928", "title": "Persidera", "text": "Persidera S.p.A. (precedentemente Telecom Italia Media Broadcasting S.r.l.) \u00e8 un operatore di rete nazionale italiano, il pi\u00f9 importante operatore di rete indipendente in Italia.\nLa societ\u00e0 sviluppa e gestisce i multiplex digitali TIMB 1, TIMB 2, TIMB 3 e Rete A 1. Offre servizi di diffusione DTT, \"playout\", connettivit\u00e0 e servizi multimedia per editori televisivi nazionali ed esteri che operano sul mercato italiano.\nStoria.\nPersidera S.p.A. nasce nel 2014 dalla joint venture tra due operatori di rete gi\u00e0 esistenti: Telecom Italia Media Broadcasting (TIMB), appartenente al gruppo Telecom Italia Media e Rete A, di propriet\u00e0 del Gruppo Editoriale L'Espresso.\nPersidera \u00e8 un latinismo che indica il percorso attraverso la volta stellata. \u00c8 stato scelto sia per la sua forza evocativa di trasmissione via etere, sia per l\u2019offerta di servizi di alta qualit\u00e0.\nNel giugno 2019 Telecom e Gedi cedono Persidera al fondo F2i e ad Ei Towers per 240 milioni. la societ\u00e0 sar\u00e0 divisa in due: Persidera, che deterr\u00e0 i diritti di uso delle frequenze e destinata a F2i, e NetCo che deterr\u00e0 l'infrastruttura di rete e destinata a Ei Towers (Gruppo Mediaset). L'operazione \u00e8 perfezionata, dopo il parere dell'Antitrust, nel dicembre 2019.\nIl mux Rete A 2 \u00e8 stato spento il 9 gennaio 2022 a causa del refarming delle frequenze 700 MHz.\nCopertura.\nLa rete di diffusione in totale consta di quattro multiplex digitali che offrono la seguente copertura della popolazione nazionale:\nAzionisti.\nLa partecipazione societaria \u00e8 detenuta per l\u2019intero dal fondo F2i TLC 2 S.p.A. a sua volta partecipata per l\u2019intero dal F2i TLC 1 S.p.A. del fondo di investimento alternativo mobiliare riservato di tipo chiuso F2i Fondi Italiani Infrastrutture SGR.\nSino a dicembre 2019 gli azionisti di Persidera S.p.A. erano Telecom Italia con il 70% delle azioni e GEDI Gruppo Editoriale con il 30%."}
{"id": "5890930", "revid": "287204", "url": "https://it.wikipedia.org/wiki?curid=5890930", "title": "Tahtal\u0131 Da\u011f\u0131", "text": "Tahtal\u0131 Da\u011f\u0131 (nota anche come Olimpo licio) \u00e8 una montagna alta 2.366 Si trova nel Tauro occidentale, nel sud-ovest della Turchia.\nLa montagna fa parte del Parco nazionale costiero del Beyda\u011flar\u0131."}
{"id": "5890939", "revid": "729019", "url": "https://it.wikipedia.org/wiki?curid=5890939", "title": "Aeroporto di Mulhouse-Habsheim", "text": "L'aeroporto di Mulhouse-Habsheim \u00e8 un aeroporto francese situato nel comune di Habsheim, usato tipicamente per l'aviazione leggera e sportiva.\nSi trova in uno spazio aereo non controllato, ma dispone di una torre solo a scopo informativo.\nIncidenti.\nIl 2 giugno 1988 l'aerodromo \u00e8 stato il luogo dell'incidente del primo Airbus A320 in occasione del volo dimostrativo Volo Air France 296."}
{"id": "5890943", "revid": "301156", "url": "https://it.wikipedia.org/wiki?curid=5890943", "title": "Paland\u00f6ken Da\u011f\u0131", "text": "Paland\u00f6ken Da\u011f\u0131 \u00e8 una montagna alta 3.271 Si trova nell'est della Turchia.\nIl versante settentrionale ospita il Paland\u00f6ken Kayak Merkezi (turco, \"Centro sciistico Paland\u00f6ken\" in italiano)sede di gara della XXV Universiade invernaleed il capoluogo provinciale Erzurum. Il versante meridionale \u00e8 attraversato da una delle strade asfaltate pi\u00f9 alte tra quelle situate in paesi europei, che raggiunge i metri del Paland\u00f6ken Ge\u00e7idi."}
{"id": "5890946", "revid": "736476", "url": "https://it.wikipedia.org/wiki?curid=5890946", "title": "Polezhan", "text": ""}
{"id": "5890949", "revid": "729019", "url": "https://it.wikipedia.org/wiki?curid=5890949", "title": "Albatros L 67", "text": "L'Albatros L\u00a067 fu un aereo da turismo sportivo leggero, monomotore, biposto ad ala alta a parasole, sviluppato dall'azienda aeronautica tedesca Albatros Flugzeugwerke GmbH nella prima met\u00e0 degli anni venti.\nVariante ulteriormente alleggerita dell'Albatros L 66, e come questo destinato al mercato dell'aviazione civile da diporto, adottava le stesse tecnologie evolute del predecessore come l'utilizzo di pannelli in compensato sagomato.\nStoria del progetto.\nNei primi anni venti, dopo che la timida riapertura del mercato nazionale dell'aviazione privata, da diporto e turistica, e la conseguente richiesta di modelli d'aereo dai costi d'acquisto e manutenzione contenuti avevano indotto l'Albatros a sviluppare l'L\u00a066, modello che ottenendo un discreto successo commerciale garant\u00ec all'azienda un introito tale da agevolarne la sopravvivenza nel difficile contesto economico dell'allora Repubblica di Weimar, per tentare di erodere nuovamente una fetta di mercato l'azienda incaric\u00f2 il proprio ufficio tecnico di svilupparne un modello derivato che risultasse ancora pi\u00f9 accessibile ai potenziali clienti.\nIl modello, indicato dal costruttore con la sigla L\u00a067, riproponeva sostanzialmente l'impostazione del suo predecessore: un velivolo leggero con un peso a vuoto appena superiore ai 200 kg, che per la cellula utilizzava una struttura lignea ricoperta con pannelli in compensato sagomato abbinandola a un'ala realizzata in tecnica mista, con l'unico longherone tubolare in acciaio che sosteneva gli sforzi dinamici della struttura, completata con elementi in legno e ricoperta da tela trattata e verniciata. Questa, collocata alta a parasole e collegata alla fusoliera tramite una serie di montantini centrali e una coppia di aste di controvento per lato, era caratterizzata da un piano alare con un sensibile angolo di diedro positivo.\nLa fusoliera, a sezione rettangolare e rastremata verso coda, integrava l'unico abitacolo aperto biposto, e terminava posteriormente in un impennaggio classico monoderiva caratterizzato dall'ampio elemento verticale, di forma rettangolare sviluppata in altezza, con i due elementi orizzontali controventati da montanti che collegavano l'intradosso alla parte inferiore della coda.\nAnche in questo caso la propulsione era affidata a un motore di potenza limitata ma adeguata alla massa del mezzo, come per l'L\u00a066: un motore a due cilindri contrapposti raffreddato ad aria il quale era collocato in posizione rialzata sul naso del velivolo, con i pacchi lamellari dei cilindri esposti per il miglior effetto raffreddante indotto dal vento mentre era in volo, e azionava una semplice elica bipala lignea a passo fisso. Le motorizzazioni previste erano o un Anzani o un Bristol Cherub da 30 hp (22 kW).\nL'L\u00a067 non fu comunque in grado di ripetere il successo commerciale del predecessore, venendo costruito in soli due esemplari nel corso del 1925 che vennero immatricolati D-618 e D-619."}
{"id": "5890954", "revid": "1543377", "url": "https://it.wikipedia.org/wiki?curid=5890954", "title": "Ordeal of the Union", "text": "Ordeal of the Union, opera in otto volumi (pubblicata tra il 1947 e il 1971) sulla guerra civile americana da Allan Nevins, \u00e8 il capolavoro dello storico statunitense, terminato proprio poco prima della sua morte. \nCompongono l'opera i volumi:\nPer gli ultimi due volumi, pubblicati nel 1971, Nevins vinse il National Book Award."}
{"id": "5890977", "revid": "1543377", "url": "https://it.wikipedia.org/wiki?curid=5890977", "title": "Pugilato ai Giochi della XVI Olimpiade - Pesi leggeri", "text": "La competizione della categoria pesi leggeri (fino a 60\u00a0kg) di pugilato ai Giochi della XVI Olimpiade si \u00e8 svolta dal 23 novembre al 1\u00ba dicembre 1956 al \"West Melbourne Stadium\" di Melbourne."}
{"id": "5890982", "revid": "599013", "url": "https://it.wikipedia.org/wiki?curid=5890982", "title": "Max Christiansen", "text": "Carriera.\nClub.\nHa giocato nella prima divisione tedesca.\nNazionale.\nNell'estate del 2016 prende parte alle Olimpiadi di Rio, manifestazione in cui la squadra tedesca si aggiudica la medaglia d'argento nel torneo olimpico di calcio.\nStatistiche.\nPresenze e reti nei club.\n\"Statistiche aggiornate al 1\u00ba luglio 2017.\""}
{"id": "5890996", "revid": "1343733", "url": "https://it.wikipedia.org/wiki?curid=5890996", "title": "Elsa Lafuente Medianu", "text": ""}
{"id": "5890999", "revid": "1543377", "url": "https://it.wikipedia.org/wiki?curid=5890999", "title": "Pugilato ai Giochi della XVI Olimpiade - Pesi superleggeri", "text": "La competizione della categoria pesi superleggeri (fino a 63,5\u00a0kg) di pugilato ai Giochi della XVI Olimpiade si \u00e8 svolta dal 24 novembre al 1\u00ba dicembre 1956 al \"West Melbourne Stadium\" di Melbourne."}
{"id": "5891016", "revid": "729019", "url": "https://it.wikipedia.org/wiki?curid=5891016", "title": "Carl Hans Lungershausen", "text": "Biografia.\nNell'agosto 1914 divenne tenente del 24\u00ba reggimento dragoni e combatt\u00e9 durante la prima guerra mondiale sul fronte orientale. In servizio nell'8\u00ba reggimento di cavalleria della Heer dal 1936 al 1939.\nNel settembre 1939 prese parte all'invasione della Polonia con la 18. Infanterie-Division. Promosso Oberst nel 1940, divenne nel giugno 1941 comandante del 7. Panzergrenadier-Regiment con cui prese parte all'operazione Barbarossa. Il 19 gennaio 1942 fu decorato dell'Ordine militare della Croce Tedesca in oro.\nDal 1\u00ba aprile 1942, sempre in Russia, fu comandante della 7. Panzergrenadier-Brigade.\nPoco dopo fu assegnato al Deutsches Afrikakorps e fu al comando del 164. leichte Infanterie-Division da agosto 1942 a gennaio 1943.\nDa ottobre 1942 era divenuto intanto Generalmajor. Ebbe un ruolo di primo piano nella seconda battaglia di El Alamein.\nInviato in Sardegna, fu Comandante della 90. Panzergrenadier-Division da maggio a dicembre 1943. Promosso Generalleutnant il 1\u00ba settembre 1943. Con l'armistizio dell'8 settembre 1943, tratt\u00f2 con il comandante italiano della regione, generale Antonio Basso, l'evacuazione pacifica delle truppe tedesche dalla Sardegna in Corsica.\nL\u00ec, sotto il generale Fridolin von Senger und Etterlin, comandante delle forze tedesche in Sardegna e Corsica la sua divisione combatt\u00e9 aspramente contro le forze italiane e francesi e poi inviata in continente per il disarmo delle truppe italiane.\nNel dicembre 1943 fu inviato per sei mesi al F\u00fchrerreserve. Dal luglio 1944 fu nominato Ispettore delle unit\u00e0 italiane della Wehrmacht operanti nell'\"Oberbefehlshaber S\u00fcdwest\" di Albert Kesselring. fino al 1\u00ba marzo 1945."}
{"id": "5891021", "revid": "331521", "url": "https://it.wikipedia.org/wiki?curid=5891021", "title": "Christian Mathenia", "text": "Carriera.\nClub.\nHa giocato a livello giovanile con il VfL Frei-Weinheim, con l'Hassia Bingen e dal 2006 al 2011 con il .\nNel 2011 esordisce con la squadra riserve del Magonza nella Regionalliga, la quarta serie del campionato tedesco, ottenendo 51 presenze sino al 2014. Quella stessa estate viene acquistato dal con cui ottiene 67 presenze fra Bundesliga e 2. Bundesliga. Dal luglio 2016 al 2018 ha vestito la maglia dell'. Viene successivamente acquistato dal ."}
{"id": "5891037", "revid": "61051", "url": "https://it.wikipedia.org/wiki?curid=5891037", "title": "Campionato europeo di calcio femminile Under-18 1998", "text": "Il Campionato europeo di calcio femminile Under-18 1998 \u00e8 stata la 1\u00aa edizione del torneo organizzato dalla Union of European Football Associations (UEFA). La fase finale si \u00e8 disputata con gare di andata e ritorno nei Paesi partecipanti tra aprile e luglio 1998. Al torneo potevano partecipare solo le giocatrici nate dopo il 1\u00ba gennaio 1980.\nLa si \u00e8 aggiudicata il primo titolo di questa competizione.\nFormato.\nLe ventisei squadre partecipanti alle qualificazioni sono divise in otto gironi all'italiana da tre o quattro squadre. Le gare di ogni gruppo si disputano in uno dei Paesi la cui Nazionale \u00e8 parte del gruppo. Le otto squadre prime classificate si qualificano alla fase finale, dove si affrontano in un torneo a eliminazione diretta con gare di andata e ritorno."}
{"id": "5891058", "revid": "125847324", "url": "https://it.wikipedia.org/wiki?curid=5891058", "title": "Greensboro Swarm", "text": "I Greensboro Swarm sono una squadra di pallacanestro di Greensboro, che milita nella NBA Development League, il campionato professionistico di sviluppo della National Basketball Association.\nStoria della franchigia.\nLa franchigia venne creata a Greensboro nel dicembre del 2015 con la presentazione del logo e del nome.\nSquadre NBA affiliate.\nI Greensboro Swarm sono affiliati alle seguenti squadre NBA: gli Charlotte Hornets."}
{"id": "5891060", "revid": "121613491", "url": "https://it.wikipedia.org/wiki?curid=5891060", "title": "Fuori onda (programma televisivo)", "text": "Fuori onda \u00e8 stato un programma televisivo italiano di genere talk show di attualit\u00e0 e politica, trasmesso ogni domenica alle 20:30 su LA7 dal 17 gennaio 2016 fino al 16 giugno 2016, condotto da David Parenzo e Tommaso Labate. Era uno spin-off del programma \"In onda.\"\nSigla.\nLa sigla della trasmissione \u00e8 \"Lost in the Weekend\", cantata da Cesare Cremonini."}
{"id": "5891063", "revid": "124123", "url": "https://it.wikipedia.org/wiki?curid=5891063", "title": "Oddone I de La Marche", "text": "Origine.\nSecondo il documento n\u00b0 110 delle \"Chartes de l'abbaye de Nouaill\u00e9 de 678 \u00e0 1200\" Oddone era il figlio secondogenito (mentre Adalberto era figlio primogenito) del Conte de La Marche, Bernardo I e della moglie (che nel documento di cui sopra viene citata senza essere nominata), Amelia de Ras\u00e9s (? - \u2020 1053); secondo altre fonti la madre di Almodis potrebbe essere anche Amelia di Montignac (ca. 989 -\u2020 ca. 1072) oppure Amelia d'Aulnay (ca. 990 -\u2020 ca. 1072), mentre altri la mettono in relazione con Ermengarda di Corson, viscontessa di Comborn (deducendolo dal documento n\u00b097 del \"Cartulaire de l'abbaye d'Uzerche (Corr\u00e8ze)\". Il nome della madre, ripreso da un documento del 1053 (\"Almodis comitissa, filia que es Amelie comitisse\") \u00e8 citato dallo storico Jos\u00e9 Enrique Ruiz Domenec nel suo libro \"Quan els vescomtes de Barcelona eren\" (Barcelona, 2006), quando cita la figlia, Almodis, contessa di Barcellona, che riceve il giuramento di fedelt\u00e0 dal vescovo di Barcellona, Guislaberto.&lt;br&gt;Secondo il \"Chronicon sancti Maxentii Pictavensis, Chroniques des Eglises d'Anjou\" Bernardo I de La Marche era figlio primogenito (ed unico) del Conte di P\u00e9rigord e Conte de La Marche, Adalberto I e della moglie, Almodia o Adalmoda, come ci riferisce la \"Cronaca di Ademaro di Chabannes\".&lt;br&gt;Infine sua sorella, Almodis (\u2020 16 ottobre 1071, assassinata), fu prima, signora di Lusignano (come moglie di Ugo V detto \"il Pio\"), poi, contessa consorte di Tolosa (come moglie di Ponzio) ed infine contessa consorte di Barcellona (come moglie di Raimondo Berengario I detto \"el Vell\", \"il Vecchio\").\nBiografia.\nL'anno esatto della morte di suo padre, Bernardo I, \u00e8 sconosciuto; si ritiene nel 1047, anno in cui, per la prima volta, nel documento n\u00b0 IV delle \"Chartes et documents pour servir \u00e0 l'histoire de l'abbaye de Charroux\", suo fratello, Adalberto II, viene citato come Conte di La Marche (\"Audeberti comitis de Marca\").&lt;br&gt;Sempre di quel periodo, \u00e8 il documento, il n\u00b0 110 delle \"Chartes de l'abbaye de Nouaill\u00e9 de 678 \u00e0 1200\", su citate, in cui Oddone, per la prima volta, viene citato in un documento (\"Audebertus comes filius Bernardi et frater meus Odo et mater nostra\").\nDue documenti del \"Cartulaire des abbayes de Tulle et de Roc-Amadour\" ci confermano che Oddone fece due donazioni, col consenso del fratello Adalberto II, a cui riconosce l'autorit\u00e0: nel documento n\u00b0 6 si cita conte conte de La Marche (\"Oddo comes Marchi\u00e6, consentiente fratre meo Aldeberto\"); mentre nel documento 351, si cita solo col titolo di conte (\"Odo comes, consentiente fratre meo Aldeberto comite\").\nCol documento n\u00b0 XCVI del \"Bulletin de la Soci\u00e9t\u00e9 arch\u00e9ologique et historique du Limousin\", verso l'anno 1081, suo fratello Adalberto (\"Hildebertus comes\") assieme a Oddone (\"Odo frater eiusdem Hildeberti\"), acquisiscono dei terreni presso Limoges.\nAlla morte di suo fratello Adalberto (\"Audebertus comes de Marchia\"), che viene riportata dal \"Chronicon sancti Maxentii Pictavensis, Chroniques des Eglises d'Anjou\", nel 1088 (MLXXXVIII) gli succedette il figlio primogenito (nipote di Oddone), Bosone (\"Boso filius eius\") (Bosone III).\nAlla morte di Bosone (\"Boso comes de Marchia\"), che viene riportata dal \"Chronicon sancti Maxentii Pictavensis, Chroniques des Eglises d'Anjou\", nel 1091 (\"MXCI\"), precisando che fu ucciso (in battaglia) a Confolens (\"Confolento castro\") e che, dato che non aveva eredi, gli succedette la sorella, Almodis (\"Aumodis soror sua\"). Per\u00f2 Oddone, zio di entrambi, prese possesso della Contea de La Marche, come ci viene confermato dal documento n 93, datato 1092, del \"Cartulaire de l'abbaye d'Uzerche (Corr\u00e8ze)\", in cui Oddone viene citato come conte (\"Oddo comes qui frater fuit Aldeberti Marchi\u00e6 comitis\") fa una donazione in suffragio delle anime del padre, Bernardo, della madre, Amelia, dei nipoti, Bosone, e di due suoi fratelli, e del fratello, Adalberto II.\nOddone mor\u00ec nel 1098, e la nipote Almodis pot\u00e9 prendere possesso della contea, assieme al marito, Ruggero di Poitou.\nMatrimonio e discendenza.\nDi Oddone non si conosce il nome di una eventuale moglie e non si hanno notizie di eventuale discendenza."}
{"id": "5891067", "revid": "438678", "url": "https://it.wikipedia.org/wiki?curid=5891067", "title": "M4a", "text": ""}
{"id": "5891076", "revid": "88740", "url": "https://it.wikipedia.org/wiki?curid=5891076", "title": "BHF-Bank", "text": "La BHF-Bank \u00e8 una banca tedesca nata nel 1970 dalla fusione della \"Berliner Handelsgesellschaft\" con la \"Frankfurter Bank\". La Banca vanta una presenza internazionale con filiali in Lussemburgo, Svizzera, Emirati Arabi Uniti, Egitto e Vietnam.\nStoria.\n\"Berliner Handels-Gesellschaft\".\nLa Berliner Handels-Gesellschaft fu fondata a Berlino nel 1856 da importanti case bancarie, come \"S.\u00a0Bleichr\u00f6der\", \"Breest &amp; Gelpcke\", \"Bankhaus Magnus\", \"Mendelssohn &amp; Co.\" e \"Sal. Oppenheim\" in forma di societ\u00e0 in accomandita per azioni. \nLa giovane banca si impegn\u00f2 nel finanziamento delle ferrovie nell'Impero germanico, nell'Impero austro-ungarico e nell'Impero russo. Ma dopo qualche anno il finanziamento alle industrie divenne l'attivit\u00e0 prevalente.\nNel 1883 divenne direttore Carl F\u00fcrstenberg, uno dei maggiori banchieri tedeschi dell'epoca. Egli fece diventare la \"Berliner Handels-Gesellschaft\" uno dei riferimenti pi\u00f9 importanti nel finanziamento delle industrie, in particolare cur\u00f2 le relazioni difficili della AEG di Emil Rathenau. Le aree geografiche in cui investiva la \" Berliner Handels-Gesellschaft\" erano la Sassonia, la Turingia, l'alta Slesia, la Renania e la regione della Ruhr.\nInoltre la \"Berliner Handels-Gesellschaft\" partecipava massicciamente al collocamento dei titoli del debito pubblico del Regno di Prussia, dell'Impero Germanico e dell'Impero Russo.\nDurante la repubblica di Weimar la banca conserv\u00f2 i suoi tradizionali legami con la grande industria. Dal momento che Walther Rathenau era il proprietario dell'AEG, secondo tradizione, il presidente del consiglio d'amministrazione della societ\u00e0 aveva anche la presidenza del consiglio d'amministrazione della \"Berliner Handels-Gesellschaft\". La Banca, inoltre, non aveva rinunciato al suo carattere di banca d'affari della grande industria per le emissioni di strumenti finanziari.\nAlla morte di Carl F\u00fcrstenberg, nel 1933 venne per la \"Berliner Handels-Gesellschaft\" il tempo della fine. La politica razzista del Nazionalsocialismo fece perdere tre dei quattro proprietari della Banca: tutti tre poterono lasciare la Germania in tempo.\nDopo la seconda Guerra mondiale,la \"Berliner Handels-Gesellschaft\", che prima dell'inizio della Guerra era annoverata fra le cinque \"Gro\u00dfbanken\" tedesche, trasfer\u00ec la sede a Francoforte. La banca aveva il vantaggio di aver potuto conservare il proprio valore in virt\u00f9 dei propri intrecci azionari con le industrie. La vicinanza con il mondo industriale fu per la \"Berliner Handels-Gesellschaft\" il fattore di successo anche durante la \"Ricostruzione\" degli anni Cinquanta, e in particolare l'emissione e il collocamento di titoli gioc\u00f2 di nuovo un ruolo importante per la Banca.\nDa quest'epoca svilupp\u00f2 anche un consistente volume di attivit\u00e0 nell'amministrazione di patrimoni.\n\"Frankfurter Bank\".\nLa Frankfurter Bank fu fondata nel 1854 come banca d'emissione della Citt\u00e0 libera di Francoforte. Si trattava di una banca privata di cui erano soci fondatori le banche \"Bethmann Bank\", \"Grunelius &amp; Co.\", \"Rothschild &amp; S\u00f6hne\" e la \"Frankfurter Vereinskasse\", che aveva lo scopo di facilitare la circolazione monetaria. Il nuovo istituto ottenne dalla Citt\u00e0 il diritto di stampare banconote in fiorini dello Zollverein della Germania meridionale. Come requisito per svolgere tale funzione la \"Frankfurter Bank\" doveva essere finanziariamente solida e rinunciare alle operazioni rischiose: conseguentemente non le erano concesse le operazioni di deposito e di credito.\nL'unificazione delle valute tedesche e la conseguente fondazione della \"Reichsbank\" nel 1875 limit\u00f2 la \"Frankfurter Bank\" nella sua funzione originaria: essa rimaneva autorizzata a emettere banconote solo da cento marchi in su. I nuovi regolamenti autorizzavano, d'altra parte, la concessione di prestiti su interesse e in questo ambito la Banca trov\u00f2 negli anni seguenti un nuovo sbocco.\nLa crescente limitazione dell'emissione di cartamoneta sotto la \"Reichsbank\" spinse la \"Frankfurter Bank\" a rinunciare al proprio diritto di emissione nel 1901. Nello stesso tempo, il privilegio accordatole dallo stato prussiano sin dal 1866 di negoziare obbligazioni pubbliche o garantite da enti pubblici rappresent\u00f2 la base della attivit\u00e0 della Banca fino alla fine della seconda Guerra mondiale. La cosiddetta \"M\u00fcndelsicherheit\" (letteralmente \"sicurezza dell'orfano\") significava che la Banca poteva fungere da deposito di somme collocate in impieghi molto sicuri. Da banco d'emissione, perci\u00f2, la \"Frankfurter Bank\" divenne una banca di gestione di patrimoni con una significativo volume di depositi di valori e di negoziazione di effetti. Inoltre la Banca era piuttosto attiva nel commercio dell'oro. Gli impegni nel credito all'industria e le operazioni di collocamento dei titoli e con l'estero, invece, le rimasero vietati.\nDurante la crisi economica del 1929 la \"Frankfurter Bank\", al contrario di molte altre banche, non si trov\u00f2 in pericolo di chiusura, proprio perch\u00e9 non poteva intrattenere relazioni di credito con le industrie.\nDopo la seconda Guerra mondiale e la Riforma monetaria del 1948 la casa bancaria fu completamente ristrutturata. Dopo \nl'ingresso dei dirigenti della cessata \"Reichs-Kredit-Gesellschaft\" sotto la guida di Hermann Jannsen la \"Frankfurter Bank\" si trasform\u00f2 in un istituto di credito sovrarregionale. Soprattutto crebbero molto gli affari con le grandi imprese tedesche e straniere, cos\u00ec come il commercio estero. Nel 1962 la Banca, che fino ad allora non aveva avuto filiali, apr\u00ec per la prima volta delle agenzie.\n\"BHF-Bank\".\nNel 1970 la \"Frankfurter Bank\" e la \"Berliner Handels-Gesellschaft\" si fusero nella Berliner Handels- und Frankfurter Bank. In tale occasione fu costruito il grattacielo \"BHF-Bank Hochhaus\" su progetto dell'architetto tedesco Sep Ruf: in quel momento era il pi\u00f9 alto edificio di Francoforte. Nel 1975 la Banca cambi\u00f2 il nome in BHF-Bank. Durante gli anni Settanta e Ottanta la BHF era fra le maggiori banche d'affari tedesche ed aveva la prima posizione nel mercato valutario. Inoltre aveva estese partecipazioni nelle industrie.\nDal 1958 fa parte del sindacato di controllo di Mediobanca.\nNel 1995 la BHF fu quotata in borsa, trasformandosi da societ\u00e0 in accomandita per azioni a societ\u00e0 per azioni. Dal 1999 al 2004 fu controllata dalla olandese \"ING Group\" e ribattezzata dal 2002 \"ING BHF-Bank\". Nello stesso anno la societ\u00e0 usc\u00ec dal listino, dopo aver effettuato un'offerta pubblica d'acquisto sulle azioni rimanenti.\nNel 2004 la \"ING BHF-Bank\" fu smembrata. La maggior parte delle attivit\u00e0, uffici e strumenti detenuti furono conferiti alla nuova BHF-BANK Aktiengesellschaft, poi acquisita dalla banca privata \"Sal. Oppenheim\" come unico azionista. Quando poi la \"Sal. Oppenheim\" fu rilevata dalla \"Deutsche Bank\" nel 2010, la \"BHF-BANK\", che aveva sempre operato in autonomia, fu messa in vendita.\nDal 2014 la Banca fa parte del \"BHF Kleinwort Benson Group\", che \u00e8 stato acquisito dalla banca privata francese \"Oddo &amp; Cie\". "}
{"id": "5891081", "revid": "1305772", "url": "https://it.wikipedia.org/wiki?curid=5891081", "title": "Just Take My Heart", "text": "Just Take My Heart \u00e8 una power ballad del gruppo musicale statunitense Mr. Big, estratta come quarto e ultimo singolo dall'album \"Lean Into It\" nell'aprile 1992. \nHa raggiunto la posizione numero 16 della Billboard Hot 100 negli Stati Uniti.\nLa canzone.\nEric Martin ha rivelato di aver scritto il testo del brano in riferimento alla sua prima moglie. Nel testo il cantante descrive le sensazioni provate durante l'ultima notte in compagnia della ragazza.\nLa canzone \u00e8 introdotta da un delicato arpeggio di chitarra eseguito da Paul Gilbert, che \u00e8 stato tuttavia tagliato nella versione distribuita come singolo.\nNel 2000 il gruppo ha registrato una nuova versione del brano con il chitarrista Richie Kotzen per la raccolta \"\"."}
{"id": "5891083", "revid": "1008732", "url": "https://it.wikipedia.org/wiki?curid=5891083", "title": "Long Island Nets", "text": "I Long Island Nets sono una squadra di pallacanestro di New York, che milita nella NBA Development League, il campionato professionistico di sviluppo della National Basketball Association.\nStoria della franchigia.\nLa franchigia venne creata a New York nel novembre del 2015 con la presentazione del logo e del nome.\nSquadre NBA affiliate.\nI Long Island Nets sono affiliati alle seguenti squadre NBA: i Brooklyn Nets."}
{"id": "5891088", "revid": "88740", "url": "https://it.wikipedia.org/wiki?curid=5891088", "title": "Magro", "text": ""}
{"id": "5891089", "revid": "123694225", "url": "https://it.wikipedia.org/wiki?curid=5891089", "title": "Windy City Bulls", "text": "I Windy City Bulls sono una squadra di pallacanestro di Hoffman Estates, che milita nella NBA Development League, il campionato professionistico di sviluppo della National Basketball Association.\nStoria della franchigia.\nLa franchigia venne creata a Hoffman Estates nel novembre del 2015, e nel febbraio 2016 vennero presentati logo e nome.\nSquadre NBA affiliate.\nI Windy City Bulls sono affiliati alle seguenti squadre NBA: i Chicago Bulls."}
{"id": "5891090", "revid": "438678", "url": "https://it.wikipedia.org/wiki?curid=5891090", "title": "MOV (estensione)", "text": ""}
{"id": "5891092", "revid": "438678", "url": "https://it.wikipedia.org/wiki?curid=5891092", "title": "QTFF", "text": ""}
{"id": "5891094", "revid": "123393022", "url": "https://it.wikipedia.org/wiki?curid=5891094", "title": "Happy Birthday (Flipsyde)", "text": "Happy Birthday \u00e8 un singolo dei Flipsyde estratto dal loro album \"We the People\".\nDescrizione.\nFrutto di un campionato con il brano \"Gomenasai\" delle t.A.T.u., \u00e8 stato rilasciato come secondo singolo dell'album il 27 dicembre 2005. Il gruppo ha eseguito il pezzo assieme alle t.A.T.u. due volte. Anche se il singolo \u00e8 nato dalla collaborazione dei due gruppi, le t.A.T.u. non appaiono nel video musicale.\nLa canzone \u00e8 stata scritta per esprimere le scuse da parte di uomo per il suo coinvolgimento in una pratica di aborto."}
{"id": "5891101", "revid": "180559", "url": "https://it.wikipedia.org/wiki?curid=5891101", "title": "Squartatore di Lisbona", "text": "Lo Squartatore di Lisbona (Portoghese: O Estripador de Lisboa) \u00e8 stato un serial killer che, tra il 1992 e il 1993, uccise tre prostitute a Lisbona, in Portogallo. Si sospetta abbia ucciso due prostitute nel 1990, che aumenterebbe a 3 anni il periodo degli omicidi.\nCrimini.\nLa prima vittima fu Maria Valentina, soprannominata \"Tina\", di 22 anni, ritrovata la mattina del 31 luglio 1992 dietro un capannone a P\u00f3voa de Santo Adri\u00e3o. Era stata strangolata, sventrata, accoltellata pi\u00f9 volte su petto e pancia e alcuni organi interni erano stati rimossi: le mancavano infatti cuore, parti del fegato, intestino e vagina.\nLa seconda vittima, Maria Fernanda, di 24 anni, fu ritrovata il 27 gennaio 1993 in un grande capannone a Entrecampos, da alcuni operai. Anche lei era stata strangolata e le era stata asportata la vagina, e oltre a mancarle gli stessi organi interni della prima vittima, le erano stati tagliati i seni.\nLa terza e ultima vittima fu Maria Jo\u00e3o, 27 anni, trovata il 15 marzo 1993, a un centinaio di metri dal luogo dove fu ritrovata Maria Valentina. Come le precedenti vittime era stata sventrata, ma stavolta le erano stati asportati quasi tutti gli organi interni.\nTutte le vittime erano giovani ragazze dai capelli castani chiamate Maria, presunte prostitute e tossicodipendenti, e furono sventrate con un oggetto affilato che non era un coltello.\nIndagini.\nJos\u00e9 Sombreireiro, il medico legale accorso sulla scena del primo crimine, disse di non aver mai visto tanta violenza su un corpo nelle circa 4000 autopsie effettuate in oltre 30 anni di carriera. Sulle scene dei crimini non furono ritrovate prove: niente tracce di sangue escluso quello delle vittime, capelli, impronte, impronte digitali. La polizia aveva alcuni sospettati, ma nessuna prova contro di loro.\nSospettati.\nIl 30 novembre 2011, la Polizia Giudiziaria portoghese annunci\u00f2 che aveva riaperto le indagini sullo squartatore di Lisbona. Diciannove anni dopo l'omicidio, un ventunenne di nome Joel Guedes cerc\u00f2 di entrare in un reality show portoghese chiamato \"Secret Story - A Casa dos Segredos 2.\" Nello show, i partecipanti rimangono chiusi per 10 settimane dentro una casa, ed ogni partecipante ha un segreto che gli altri devono scoprire. Il segreto che Joel disse di avere era \"sono il figlio dello squartatore di Lisbona\", che fu identificato nel padre, il quarantaseienne Jos\u00e9 Pedro Guedes. Questa informazione fece crescere i sospetti della Polizia giudiziaria. Prima del suo arresto, Jos\u00e9 Guedes aveva confessato dettagli degli omicidi all'edizione online del giornale \"Sol\".&lt;ref name=\"Bola2/dec/2011\"&gt;&lt;/ref&gt;\nJos\u00e9 Guedes \u00e8 attualmente agli arresti, nonostante non possa essere processato per gli omicidi dello squartatore di Lisbona in quanto prescritti nel 2008. Ci\u00f2 nonostante, pu\u00f2 ancora essere condannato per degli omicidi presumibilmente commessi in Germania, dove si era trasferito, ed altri ad Aveiro, nel 2000.&lt;ref name=\"P\u00fablico2/dec/2011\"&gt;&lt;/ref&gt;\nAltri crimini.\nAltre due ragazze ritenute prostitute sono state ritrovate uccise. Ci sono stati inoltre quattro omicidi simili nei Paesi Bassi, in Repubblica Ceca, in Danimarca e in Belgio. Secondo una pista lo squartatore di Lisbona potrebbe essere stato un serial killer attivo a New Bedford, Massachusetts, nel 1988, conosciuto negli Stati Uniti come il\" New Bedford Highway Killer.\""}
{"id": "5891111", "revid": "247222", "url": "https://it.wikipedia.org/wiki?curid=5891111", "title": "Como Foot-Ball Club 1914-1915", "text": "Questa pagina raccoglie le informazioni riguardanti il Como Foot-Ball Club nelle competizioni ufficiali della stagione 1914-1915."}
{"id": "5891113", "revid": "79936329", "url": "https://it.wikipedia.org/wiki?curid=5891113", "title": "Ricerca petrolifera", "text": ""}
{"id": "5891118", "revid": "1154737", "url": "https://it.wikipedia.org/wiki?curid=5891118", "title": "Court de Bard", "text": "La Court de Bard \u00e8 una montagna di 2.261 della Catena Grande Roch\u00e8re-Grand Golliaz nelle Alpi Pennine. Si trova in Valle d'Aosta.\nDescrizione.\nLa montagna appartiene al lungo costolone che, partendo dalla T\u00eate-de-Sereina, divide il vallon de Planaval (a ovest) dalla comba di Vertosan, due brevi vallate direttamente tributarie della Dora Baltea.\nVerso nord il Col-de-Bard (2.165\u00a0m) la collega con la punta Fetita, mentre a sud il crinale si esaurisce nel solco principale della Valle d'Aosta.\nAmministrativamente si trova al confine tra i comuni di La Salle e di Avise.\nAccesso alla vetta.\n\u00c8 possibile salire sulla vetta in un paio d'ore di cammino partendo da Challancin, una frazione di La Salle situata a 1.610 metri di quota e raggiungibile per strada asfaltata. La salita \u00e8 valutata di una difficolt\u00e0 escursionistica E.\n\u00c8 anche una frequentata meta invernale per gli escursionisti con le racchette da neve.\nSulla cima \u00e8 collocato un cippo che sostiene una placca metallica con indicati i punti cardinali e la direzione delle principali montagne circostanti.\nLa vetta \u00e8 nota per l'ottimo panorama, in particolare verso il vicino Massiccio del Monte Bianco."}
{"id": "5891119", "revid": "1543377", "url": "https://it.wikipedia.org/wiki?curid=5891119", "title": "Pugilato ai Giochi della XVI Olimpiade - Pesi welter", "text": "La competizione della categoria pesi welter (fino a 67\u00a0kg) di pugilato ai Giochi della XVI Olimpiade si \u00e8 svolta dal 24 novembre al 1\u00ba dicembre 1956 al \"West Melbourne Stadium\" di Melbourne."}
{"id": "5891122", "revid": "547992", "url": "https://it.wikipedia.org/wiki?curid=5891122", "title": "Ustica (film)", "text": "Ustica (\"Ustica: The Missing Paper\") \u00e8 un film del 2016 scritto e diretto da Renzo Martinelli. Il film, attraverso le indagini di personaggi di fantasia, fa un'immaginaria ricostruzione delle cause della strage di Ustica.\nTrama.\nVenerd\u00ec 27 giugno 1980, il DC-9-15 I-TIGI dell'Itavia esplode in volo in prossimit\u00e0 dell'isola di Ustica, inabissandosi a 3700 m di profondit\u00e0 nel mar Tirreno senza lasciare superstiti. Tra le 81 vittime vi \u00e8 la figlia della giornalista Roberta Bellodi. Per far luce sul fatto, viene nominata una commissione parlamentare d'inchiesta tra i cui membri figura il deputato Corrado di Acquaformosa. La moglie di Corrado, Valja, elicotterista, \u00e8 convinta di aver capito come sia avvenuto il disastro e cerca di convincere il marito a cercare la verit\u00e0.\nDopo aver incontrato Roberta Bellodi, Valja muore in un incidente stradale sospetto. Corrado si sente spinto fino in fondo per cercare la verit\u00e0 sulla strage. Roberta, anche lei motivata dalla morte di Valjia, torna a fare il suo mestiere di giornalista e insieme a Corrado inizia a indagare sul misterioso disastro. Superando tanti ostacoli, i due raccolgono tante prove tra le quali la confessione di uno dei tecnici radar di Poggio Ballone che durante la sera della strage avevano visto i tracciati degli aerei in volo.\nSi scopre cos\u00ec che in un'Italia al servizio della NATO, ma amica del colonnello Gheddafi, i MiG libici si recano nella Jugoslavia comunista per gli interventi di manutenzione ordinaria impossibili da effettuare in Libia. I velivoli, per espressa richiesta del SISMI, devono viaggiare disarmati e possono attraversare lo spazio aereo italiano accodandosi ad aerei passeggeri o da trasporto.\nIl 27 giugno 1980 si configura nel Tirreno un'operazione militare americana finalizzata al trasferimento di F-111F USAF da Lakenheath a Cairo West. Un E-3A dell'USAF in volo circolare a 9000 m sul mar Tirreno individua un movimento sospetto in coda al DC-9, confermato da un F-104S e un TF-104G dell'AMI in addestramento in coppia. Nel frattempo vengono fatti decollare altri 4 intercettori: 2 F-5E dell'USAF da Decimomannu e 2 Dassault Mirage F1 C dell'ALA da Solenzara.\nPoco dopo, i 4 caccia francesi e italiani ricevono l'ordine di rientro: del MiG se ne sarebbero occupati esclusivamente gli americani. Durante la fase di discesa sulla aerovia Ambra 13, il MiG-23 MS della LARAF si separa da I-TIGI per dirigersi verso Malta; dopo essere stato ingaggiato dagli F-5E, ritorna verso il DC-9. Durante l'inseguimento, alle ore 18:59:45Z, in prossimit\u00e0 del punto Condor (N39.7E12.9), uno dei due caccia americani collide a 1400\u00a0km/h ed a 7200 m di quota con il DC-9. Dopo la collisione, il MiG si dirige verso le coste calabresi, dove viene raggiunto ed abbattuto alle ore 19:30Z nei pressi di Timpa delle Magare da due F-14A della USN partiti da Sigonella.\nRoberta racconta di come, dopo le scoperte fatte, la loro ricostruzione non \u00e8 stata portata all'opinione pubblica.\nProduzione.\nParte delle riprese degli esterni si sono svolte a Maratea, in Basilicata.\nDistribuzione.\nIl film \u00e8 uscito nelle sale cinematografiche italiane il 31 marzo 2016."}
{"id": "5891127", "revid": "287204", "url": "https://it.wikipedia.org/wiki?curid=5891127", "title": "Barbara Rosemary Grant", "text": "Biografia.\nRosemary Grant ha fatto studi universitari di Zoologia conseguendo la laurea di primo livello (B.Sc.) a Edimburgo nel 1960 e il dottorato di ricerca a Uppsala nel 1985. L'attivit\u00e0 accademica \u00e8 stata svolta dapprima come ricercatrice nell'Universit\u00e0 della Columbia Britannica dal 1960 al 1964 e successivamente a Yale, all'Universit\u00e0 McGill, all'Universit\u00e0 del Michigan e infine a Princeton dove nel 1997 ha ottenuto il grado di professore. \u00c8 stata inoltre visiting professor a Zurigo nelle estati del 2002 e 2003 a Yale nel 2010.\nL'attivit\u00e0 di ricerca di Rosemary Grant \u00e8 stata incentrata sull'evoluzione ed \u00e8 stata svolta assieme al marito Peter, sposato nel 1962. Per trentacinque anni i due hanno vissuto per sei mesi l'anno nell'isolotto Daphne Mayor delle Gal\u00e1pagos dedicandosi allo studio dei cicli vitali e del comportamento dei fringuelli di Darwin. La costanza e risultati ottenuti dai due scienziati sono stati oggetto di un saggio divulgativo di Jonathan Weiner, \"Il becco del fringuello\", vincitore del Premio Pulitzer per la saggistica nel 1995. Le osservazioni dei Grant sono state importanti in quanto hanno mostrato come i cambiamenti evolutivi si verifichino in periodi di tempo relativamente brevi, molto pi\u00f9 rapidamente di quanto supposto fino ad allora. L'epistemologo Kim Sterelny ha rilevato come le osservazioni dei Grant corroborino la teoria degli equilibri punteggiati di Stephen Jay Gould e Niles Eldredge, in opposizione alle teorie di Richard Dawkins.\nL'attivit\u00e0 dei due Grant \u00e8 riassunta dalla motivazione che accompagnava il Premio Balzan loro assegnato nel 2005:"}
{"id": "5891134", "revid": "1305772", "url": "https://it.wikipedia.org/wiki?curid=5891134", "title": "Green-Tinted Sixties Mind", "text": "Green-Tinted Sixties Mind \u00e8 un singolo del gruppo musicale statunitense Mr. Big, estratto dall'album \"Lean into It\" nel novembre 1991.\nLa canzone.\nIl brano \u00e8 stato scritto dal chitarrista Paul Gilbert e ha come protagonista una ragazza antica, che vive come se fosse negli anni sessanta. La canzone viene aperta e chiusa da un riff in tapping eseguito a due mani.\nVideo musicale.\nIl videoclip del brano mostra la band mentre si esibisce circondata da alcune ballerine che eseguono una coreografia. Tra queste appare la modella Kristine Rose."}
{"id": "5891135", "revid": "72396", "url": "https://it.wikipedia.org/wiki?curid=5891135", "title": "Punta Fetita", "text": "La Punta Fetita (\"Pointe-Fetita\" in francese) \u00e8 una montagna di 2.623 della Catena Grande Roch\u00e8re-Grand Golliaz nelle Alpi Pennine. Si trova in Valle d'Aosta. A volte compare nella cartografica con il nome di \"punta Falita\".\nDescrizione.\nLa Punta Fetita appartiene al lungo costolone che, partendo dalla \"T\u00eate-de-Sereina\", divide il \"Vallon de Planaval\" (a ovest) dalla comba di Vertosan, due brevi vallate direttamente tributarie della Dora Baltea. Verso nord il \"Col-Fetita\" (2.157 m) la collega con la \"T\u00eate des Fra\" (2.818 m), mentre a sud il \"Col-de-Bard\" (2.165 m) la collega con la Court de Bard.\nPoco a sud del punto culminante sorge un grosso ometto di pietrame sormontato da una rustica croce di legno. Amministrativamente la montagna si trova sul confine tra i comuni di La Salle e di Avise.\nAccesso alla vetta.\n\u00c8 possibile salire sulla vetta in circa tre ore di cammino per un sentiero che parte da Challancin, una frazione di La Salle situata a 1.610 metri di quota e raggiungibile per strada asfaltata. La salita \u00e8 valutata di una difficolt\u00e0 escursionistica E.\nPi\u00f9 che come meta estiva la punta Fetita \u00e8 per\u00f2 nota come meta scialpinistica. \u00c8 anche parecchio frequentata d'inverno dagli escursionisti con le racchette da neve.\nDalla vetta si gode di un ottimo panorama sulle montagne circostanti e, in particolare, sul vicino Massiccio del Monte Bianco."}
{"id": "5891136", "revid": "228587", "url": "https://it.wikipedia.org/wiki?curid=5891136", "title": "U.S. Men's Clay Court Championships 2016 - Qualificazioni singolare", "text": "Le qualificazioni del singolare dell'U.S. Men's Clay Court Championships 2016 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5891141", "revid": "1305772", "url": "https://it.wikipedia.org/wiki?curid=5891141", "title": "Discografia dei Mr. Big", "text": "La seguente \u00e8 una discografia comprensiva del gruppo musicale statunitense Mr. Big."}
{"id": "5891150", "revid": "1543377", "url": "https://it.wikipedia.org/wiki?curid=5891150", "title": "Pugilato ai Giochi della XVI Olimpiade - Pesi superwelter", "text": "La competizione della categoria pesi superwelter (fino a 71\u00a0kg) di pugilato ai Giochi della XVI Olimpiade si \u00e8 svolta dal 24 novembre al 1\u00ba dicembre 1956 al \"West Melbourne Stadium\" di Melbourne."}
{"id": "5891154", "revid": "726373", "url": "https://it.wikipedia.org/wiki?curid=5891154", "title": "Brousko", "text": "Brousko (in caratteri ellenici \"\") \u00e8 una soap opera greco-cipriota trasmessa dal 2013 al 2017 da ANT1.\nCreata da Nikos Hatzisavvas e Vana Dimitriou, in precedenza autrice di altre fiction di successo come \"Erotas\" (\"\"), la serie combina elementi di dramma, giallo, avventura e occasionalmente commedia. All'esordio ha registrato un successo di pubblico, venendo esportata in vari paesi.\nTrama.\nLa fiction racconta l'amore tra il cipriote Achill\u00e9as e la cretese Melina, molto simile alla storia senza tempo di Romeo e Giulietta. La loro relazione non \u00e8 accettata dalle loro famiglie, che faranno qualsiasi cosa per separarli, e i due dovranno far fronte alle differenze culturali dei loro contesti.\nBrusko \u00e8 il nome di un famoso vino prodotto da due famiglie: i Ynnakakis di Creta e i Matthaiou di Cipro. Le due famiglie sono state associate per anni, ma un evento strano e che resta nel mistero li separ\u00f2 dieci anni prima. \nIl figlio maggiore dei Matthaiou, Matthaios, lasci\u00f2 la fidanzata, Anastasia Ynnakakis, il giorno prima del matrimonio senza dare spiegazioni. Da questo giorno, il fratello di Anastasia odia profondamente Matthaios e tutta la sua famiglia.\nPassano gli anni, e Matthaios crede che le due famiglie debbano tornare ad associarsi. Le loro vite cambieranno per sempre e loro scopriranno secreti e misteri intorno al Brusko.\nDistribuzione.\nIn Grecia e nell'isola di Cipro la fiction \u00e8 trasmessa dal 29 settembre 2013 su ANT1 prevalentemente alle ore 19.00 con alcune puntate trasmesse in prima serata. La prima stagione, composta da 193 puntate, si \u00e8 conclusa il 29 giugno 2014.\nLa seconda stagione, composta da 194 puntate, \u00e8 stata trasmessa dal 28 settembre 2014 al 28 giugno 2015; mentre la terza \u00e8 in onda dal 27 settembre 2015.\nTrasmissione internazionale.\nDi seguito alcune date di debutto internazionale:\nAccoglienza.\nLa prima puntata su ANT1, trasmessa in prima serata, \u00e8 stata seguita da quasi 1,2 milioni di spettatori, pari al 28,7% di share, percentuale superiore al 41% nella fascia donne 15-24 anni e superiore al 31% in quella donne 15-44. La premi\u00e8re della seconda stagione, anch'essa andata in onda in prima serata, ha invece raggiunto il 21,5% di share, la terza stagione ha esordito con circa il 31%."}
{"id": "5891156", "revid": "962319", "url": "https://it.wikipedia.org/wiki?curid=5891156", "title": "23rd Street (linea IND Sixth Avenue)", "text": "23rd Street (IPA: ) \u00e8 una fermata della metropolitana di New York situata sulla linea IND Sixth Avenue. Nel 2015 \u00e8 stata utilizzata da un totale di passeggeri.\nStoria.\nLa stazione venne aperta il 15 dicembre 1940, come parte del prolungamento della linea IND Sixth Avenue compreso tra le stazioni di Broadway-Lafayette Street e Rockefeller Center. Sar\u00e0 una delle 30 stazioni della rete ad essere sottoposta ad importanti lavori di ristrutturazione, che comporteranno la chiusura della stazione per un tempo di circa 6 mesi, come parte del piano di investimenti del 2015-2019 della Metropolitan Transportation Authority.\nStrutture e impianti.\n23rd Street \u00e8 una fermata sotterranea con due binari e due banchine laterali, che non sono connesse tra di loro e hanno ingressi e tornelli separati. La stazione 23rd Street della Port Authority Trans-Hudson, realizzata prima della stazione della metropolitana, si trova tra i due binari, dai quali \u00e8 separata con dei muri.\nLa stazione \u00e8 posizionata al di sotto della Sixth Avenue e possiede un totale di otto ingressi: quattro sono posti sul lato est dell'incrocio tra Sixth Avenue e 23rd Street e gli altri quattro sul lato ovest dello stesso incrocio.\nMovimento.\nLa stazione \u00e8 servita dai treni di due linee della metropolitana di New York:\nInterscambi.\nLa stazione \u00e8 servita da diverse autolinee gestite da NYCT Bus e interscambia con alcune linee della PATH."}
{"id": "5891163", "revid": "962319", "url": "https://it.wikipedia.org/wiki?curid=5891163", "title": "Middle Village-Metropolitan Avenue", "text": "Middle Village-Metropolitan Avenue \u00e8 una fermata della metropolitana di New York, capolinea nord della linea BMT Myrtle Avenue. Nel 2019 \u00e8 stata utilizzata da passeggeri. \u00c8 servita dalla linea M, attiva 24 ore su 24.\nStoria.\nLa stazione fu aperta il 22 febbraio 1915. Il 16 luglio 1974 un incendio distrusse la banchina e il fabbricato viaggiatori in legno. Terminati i lavori di ricostruzione, la stazione venne riaperta nel 1980.\nStrutture e impianti.\nLa stazione ha due binari e una banchina ad isola. All'estremit\u00e0 nord della banchina si trova un fabbricato viaggiatori dove sono posizionati i tornelli e che affaccia sull'angolo est dell'incrocio tra Metropolitan Avenue e Rentar Plaza. La struttura \u00e8 accessibile alle persone con disabilit\u00e0 motoria. \nInterscambi.\nLa stazione \u00e8 servita da alcune autolinee gestite da MTA Bus e NYCT Bus."}
{"id": "5891166", "revid": "62004", "url": "https://it.wikipedia.org/wiki?curid=5891166", "title": "Team Coop-Hitec Products", "text": "Il Team Coop-Hitec Products \u00e8 una squadra femminile norvegese di ciclismo su strada. Ha licenza UCI Women's Continental Team, ed \u00e8 attivo tra le Elite dal 2009.\nNato nel 2008 su iniziativa di Karl Lima, nelle stagioni 2011 e 2012 il team ha avuto in rosa Emma Johansson, raggiungendo la top 5 nella classifica del calendario internazionale e della coppa del mondo; nelle stagioni successive i buoni risultati sono stati confermati da Elisa Longo Borghini e da Kirsten Wild.\nCronistoria.\nClassifiche UCI.\n\"Aggiornato al 31 dicembre 2020\".\nPalmar\u00e8s.\n\"Aggiornato al 31 dicembre 2020\".\nOrganico 2021.\n\"Aggiornato al 4 aprile 2021\"."}
{"id": "5891179", "revid": "1154737", "url": "https://it.wikipedia.org/wiki?curid=5891179", "title": "Pointe Fetita", "text": ""}
{"id": "5891180", "revid": "1573940", "url": "https://it.wikipedia.org/wiki?curid=5891180", "title": "Chiesa di San Romualdo abate", "text": "La chiesa di San Romualdo Abate \u00e8 un edificio religioso che si trova a Roma, nella frazione di Monte Migliore. Vi ha sede la parrocchia affidata ai sacerdoti Oblati Figli della Madonna del Divino Amore del clero diocesano di Roma.\nStoria.\nOriginariamente era una piccola struttura rurale sita in una zona di estrema periferia di Roma, che solo dal 1960 ha cominciato a popolarsi pi\u00f9 densamente. Allora, tuttavia, la cura pastorale delle anime di quella zona era affidata alla parrocchia Santa Maria Assunta e San Michele Arcangelo in Castel Romano. Eretta a vicecura il 1\u00ba ottobre 1974, la parrocchia San Romualdo Abate a Monte Migliore viene fondata il 1\u00ba novembre 1979 con la bolla \"Il Santo Padre\" del cardinale vicario Ugo Poletti.\nLa parrocchia divent\u00f2 man mano il centro di riferimento di tutta la comunit\u00e0: la chiesa su sistemata e restaurata e fu attrezzata l'area esterna. \u00c8 in questi anni, inoltre, che nascono la festa patronale di san Romualdo (ancora celebrata il 19 giugno) e la festa della Madonna del Coltivatore (la cui statua \u00e8 tuttora venerata in parrocchia). Si costituiscono anche i primi gruppi giovanili e un gruppo scout, oggi tuttavia non pi\u00f9 esistente. Il 3 novembre 1994, la parrocchia fu visitata dal papa Giovanni Paolo II, la cui casula si trova esposta come reliquia in chiesa.\nArte ed architettura.\nLa chiesa \u00e8 una struttura molto semplice: un unico piccolo vano con tetto in legno a capriate. Sulla facciata, a capanna, \u00e8 presente un rosone in vetro colorato raffigurante la colomba dello Spirito Santo. La porta di ingresso, in vetro e alluminio, rappresenta invece una croce stilizzata.\nIl presbiterio, piccolo e semplice, \u00e8 impreziosito da un crocifisso in legno a cui fa da sfondo una tela dell'artista Barbara Femia realizzata nel 2015 che rappresenta il Calvario. L'arredo liturgico \u00e8 sobrio ed essenziale: l'altare \u00e8 in pietra e rappresenta un albero, sul cui tronco \u00e8 inciso il \"chrismon\", segno di Cristo Vincitore, che sostiene la mensa. La sede presidenziale \u00e8 realizzata in legno con i cuscini in pelle. Il fonte battesimale consiste in una base in ferro battuto che sorregge la vasca in marmo. Anche il porta cero pasquale e l'ambone sono in ferro battuto. Il tabernacolo per la custodia dell'Eucaristia, in metallo cesellato ramato, trova posto a lato dell'altare.\nLa chiesa non presenta un particolare pregio artistico. In essa trovano spazio la statua di san Romualdo, opera in resina di Barbara Femia, e la statua lignea della Madonna dei Coltivatori. Una Via Crucis in metallo e alcuni quadri (San Giuseppe artigiano, la Madonna del Divino Amore e Ges\u00f9 misericordioso) si trovano sulle pareti. Inoltre, a decorare l'ambiente, vi sono delle applique luminose in ferro battuto e delle vetrate alle finestre raffiguranti scene della vita del santo cenobita.\nLuoghi sussidiari di culto.\nLa parrocchia di San Romualdo Abate pu\u00f2 contare sull'ausilio di alcune cappelle che ricoprono il vasto territorio delle Cinque Colline di via Laurentina, ricadenti tutte sotto la giurisdizione della parrocchia:"}
{"id": "5891181", "revid": "599013", "url": "https://it.wikipedia.org/wiki?curid=5891181", "title": "Galliano Parigi", "text": "Caratteristiche tecniche.\nGiocava come mediano.\nCarriera.\nDopo aver giocato per due anni nelle giovanili della Fiorentina (dal 1936 al 1938), nella stagione 1938-1939 esordisce in prima squadra, collezionando 4 presenze nel campionato di Serie B, che i viola vincono venendo promossi in Serie A. L'anno seguente gioca una partita in Serie C ad Olbia, mentre nella stagione 1940-1941 veste la maglia del Cecina, con cui gioca 25 partite in terza serie e segna anche un gol, il suo primo in carriera in campionati professionistici. Nella stagione 1941-1942 torna alla Fiorentina, in Serie A, dove per\u00f2 non viene mai impiegato in partite ufficiali. Nella stagione 1942-1943 viene poi ceduto al Pontedera, con cui disputa 20 incontri in Serie C. Passa quindi al Suzzara, con cui nella stagione 1943-1944 gioca in totale 10 partite nel campionato di Divisione Nazionale; successivamente torna alla Fiorentina, con cui nella stagione 1944-1945 gioca stabilmente da titolare (10 presenze) nel Campionato toscano di guerra, che viene vinto dalla sua squadra al termine della finale regionale del 29 luglio 1945 contro la Pro Livorno. Rimane con i bianconeri emiliani anche al termine del secondo conflitto mondiale, disputando 15 partite in Serie B-C Alta Italia (la seconda serie) nel corso della stagione 1945-1946. A fine stagione lascia il Suzzara e fa ritorno al Pontedera, con cui nella stagione 1946-1947 totalizza 23 presenze e 3 reti nel campionato di Serie C; nel campionato seguente gioca ulteriori 12 partite in questa categoria, prima di andare a chiudere la carriera nel Castelfiorentino, con cui nella stagione 1948-1949 disputa il campionato di Promozione, massimo campionato regionale dell'epoca."}
{"id": "5891185", "revid": "726373", "url": "https://it.wikipedia.org/wiki?curid=5891185", "title": "Blazing Star", "text": " \u00e8 un videogioco arcade sviluppato da Yumekobo e pubblicato nel 1998 da SNK. Seguito di \"Pulstar\", avrebbe dovuto intitolarsi \"Pulstar Blast\" o \"Pulstar Plus\", ma il titolo fu modificato per ragioni commerciali. Il videogioco \u00e8 stato convertito per iOS e Android e distribuito per Wii tramite Virtual Console.\nIl meme Internet \"fail\" deriva dall'espressione \"You fail it!\" presente durante il game over."}
{"id": "5891186", "revid": "767487", "url": "https://it.wikipedia.org/wiki?curid=5891186", "title": "Opacus", "text": "In meteorologia, la dizione di opacus (op), (dall'analoga parola in latino, con il significato di \"opaco\"), \u00e8 una delle variet\u00e0 (caratteristica accessoria) possibili per le tipologie di nubi che si presentano in grandi banchi o in strati\ne indica la situazione in cui le coltri nuvolose sono sufficientemente opache da riuscire a nascondere il sole o la luna.\nTale fenomenologia \u00e8 riscontrabile con le nubi del genere altocumulus, altostratus, stratocumulus e stratus. Le variet\u00e0 \"opacus\" e \"translucidus\" si escludono vicendevolmente, in quanto la seconda indica che la copertura nuvolosa \u00e8 semitrasparente."}
{"id": "5891196", "revid": "767487", "url": "https://it.wikipedia.org/wiki?curid=5891196", "title": "The Muffs (album)", "text": "The Muffs \u00e8 l'album di debutto de The Muffs pubblicato l'11 maggio 1993 dalla Warner Bros. Records.\nIl disco.\nL'album contiene i singoli \"Big Mouth\" e \"Lucky Guy\". \"Everywhere I Go\" \u00e8 stata in seguito utilizzata in una popolare pubblicit\u00e0 della Fruitopia (la versione in cassetta della canzone \u00e8 la demo; la band era indecisa su quale versione rilasciare e ha finito per pubblicarne due differenti).\nTracce.\nTutte le tracce sono state scritte da Kim Shattuck, eccetto dove indicato"}
{"id": "5891197", "revid": "83531", "url": "https://it.wikipedia.org/wiki?curid=5891197", "title": "Luigi Lamberti", "text": "Biografia.\nI primi anni, la formazione, le prime opere.\nPrimogenito di Francesco Lamberti e Chiara Bergonzi, studi\u00f2 a Reggio Emilia presso i Gesuiti fino al 1773, quando con la soppressione della compagnia rimase ad occuparsi dei discenti don Gaetano Fantuzzi, sotto la cui guida complet\u00f2 il percorso scolastico. Obbedendo alla volont\u00e0 del padre, intraprese studi di Legge all'Universit\u00e0 di Modena, ma non aveva passione per la Giurisprudenza, tanto che non si laure\u00f2 e segu\u00ec anzi le lezioni di eloquenza e greco tenute da due illustri docenti dell'Ateneo modenese, rispettivamente Luigi Cerretti e Scipione Piattoli.\nLamberti torn\u00f2 poi per un breve periodo nella citt\u00e0 natale, dove nel 1783 diede alle stampe una raccolta di sonetti, anonima, e apprezzata nell'ambiente reggiano, che gli valse la nomina a successore di Agostino Paradisi come segretario perpetuo dell'Accademia di scienze e lettere degli Ipocondriaci. In seguito, mal sopportando l'angusta realt\u00e0 locale, part\u00ec con il fratello Jacopo (destinato a ricoprire un ruolo politico importante durante la dominazione napoleonica) per un viaggio che li port\u00f2 nell'Italia settentrionale, a Parigi e a Lione.\nTra Ferrara e Roma.\nIn riva al Rodano ricevette per\u00f2 una missiva del padre in cui si intimava ai due di tornare a Reggio. Cos\u00ec fecero, ma molto presto Lamberti part\u00ec alla volta di Roma. Si pot\u00e9 dedicare pi\u00f9 liberamente alle lettere, perfezion\u00f2 il greco antico, entr\u00f2 in Arcadia con il nome di Musonio Filagense nel 1784 e conobbe Vincenzo Monti, con cui strinse subito una duratura amicizia. Nel 1785 Lamberti divenne segretario di monsignor Vidoni, vicelegato di Ferrara, forse anche grazie all'interessamento del Monti. A Ferrara continu\u00f2 a consacrarsi alla letteratura, dedicando le \"Versioni dal greco\" (le sue prime traduzioni poetiche, condotte su vari autori, tra cui l'Omero dell'inno a Cerere, Alceo, Anacreonte e Teocrito) alla contessa Orintia Romagnoli Sacrati, anch'essa arcade, del cui salotto era un \"habitu\u00e9\".\nLicenziato dal Vidoni con il quale, geloso del rapporto che il suo segretario aveva instaurato con la contessa, si era creata una tensione crescente, Lamberti torn\u00f2 a Roma, povero e malato, e divenne amante della baronessa Laura Astalli Piccolomini, con cui trascorse alcuni mesi nel feudo di Sambuci. Nuovamente a Roma, fece la fondamentale conoscenza dell'archeologo Ennio Quirino Visconti e del grecista Raimondo Cunich, che nel 1776 aveva tradotto in latino l'\"Iliade\". Grazie a loro approfond\u00ec l'amore per l'antichit\u00e0 e soprattutto per la cultura greca, coltivati sin dall'infanzia. L'intercessione di Visconti gli fece ottenere il posto di maestro di camera del principe mecenate Marcantonio Borghese, Cunich spron\u00f2 il giovane a intraprendere altre traduzioni dal greco.\nCos\u00ec, Lamberti diede nel 1796 alle stampe la sua versione dell'\"Edipo re\" sofocleo, in un anno che lo vide fornire un segno tangibile anche della collaborazione con Visconti, attraverso l'opera \"Scolture del palazzo della villa Borghese, detta Pinciana, brevemente descritte\", curata assieme a lui. Sempre nel 1796 pubblic\u00f2 le \"Poesie\", in cui l'impronta neoclassica risentiva della lezione sensistica e pariniana, e che furono presenti al Foscolo dei sonetti del 1802 come alla sua ode \"A Luigia Pallavicini caduta da cavallo\", la quale annovera, tra i testi ispiratori, l'ode lambertiana \"I Cocchi\".\nCarducci rilev\u00f2 che il verso finale del sonetto foscoliano \"Cos\u00ec gli interi giorni in lungo incerto\", \u00ab Luce degli occhi miei, chi mi t'asconde? \u00bb, \u00e8 identico al v. 87 del \"Lamento di Dafni\", idillio gi\u00e0 pubblicato dal poeta reggiano nel 1788 e riproposto nelle \"Poesie\". Secondo Carducci, oltre all'ultimo verso, \u00ab la principal situazione di tutto il sonetto, \u00e8 del Lamberti nel \"Lamento di Dafni\" \u00bb, e nel medesimo scritto cos\u00ec affermava: \u00ab E forse che l'eleganza allucignolata del Lamberti, buon traduttore, del resto, dal greco, e che sapea le veneri latine lavare nelle chiare fresche e dolci acque del toscanesimo classico, forse che, dico, la eleganza del Lamberti gli fu [a Foscolo] guida traverso i cinquecentisti [...] fino al Petrarca \u00bb.\nCon l'instaurarsi della Repubblica Romana (1798) Lamberti, tramite i contatti di Visconti, assunse un ruolo di rilievo a livello politico, diventando membro del Tribunato e dell'Istituto nazionale di scienze ed arti; fu tra gli estensori di progetti di legge e promosse alcune mozioni, come quella che vietava l'uscita delle opere d'arte dalla citt\u00e0 capitolina. La sua attivit\u00e0 pubblica si concretizz\u00f2 anche nella collaborazione al \"Monitore di Roma\", giornale repubblicano di Urbano Lampredi, sulle cui pagine comparvero un suo \"Credo repubblicano\" in cui dava sfogo a un anticlericalismo gi\u00e0 da tempo nutrito e un \"Dialogo tra una cedola e un fico\".\nIn Francia.\nCrollata l'effimera Repubblica Lamberti fugg\u00ec, guadagnando Marsiglia in compagnia di Visconti e molti altri esuli. A Marsiglia ader\u00ec al gruppo dei patrioti radicali, speranzosi in una pronta riconquista francese di Roma; sottopose quindi assieme a Bruner, Jacoucci e Martelli a Napoleone un piano per spronarlo a raggiungere questo scopo. Intanto per\u00f2 Lamberti pass\u00f2 a Parigi, e fin\u00ec con l'accettare il Colpo di Stato del 18 brumaio (9 novembre 1799), con cui Bonaparte dava vita al Consolato, avviandosi verso la dittatura. Nella capitale francese Lamberti venne impiegato nella stamperia dei fratelli Piranesi.\nLa sua traduzione dei \"Cantici\" di Tirteo, edita nel 1801, segna il passaggio da un ellenismo di stampo \"belletristico\", alieno da ogni rapporto con la vita civile, a un ellenismo eroico, politicamente impegnato, tipico di una linea - seguita in quel periodo da vari autori - che vede l'Antica Grecia come un crogiuolo \u00ab di passioni e di conflitti civili, un universo virile, magnanimo, ferreo \u00bb. Nelle pagine premesse alla traduzione di Tirteo, il poeta greco, \u00ab poco o nulla esperto delle cose di guerra \u00bb, che \u00ab per accendere gagliardamente il valore degli uomini, ai quali era preposto, chiam\u00f2 in suo ajuto le forze della poesia, di cui egli era solenne maestro \u00bb, \u00e8 emblema del letterato e della sua funzione civile.\nA Milano.\nA partire dal 1801, data in cui lasci\u00f2 Parigi per tornare in patria, la sua adesione al regime napoleonico si fece esplicita; al primo Console dedic\u00f2 l'ode \"La Speranza\" e godette come Monti di notevole favore nella Milano del tempo. Nel 1801 gli furono assegnate la cattedra di eloquenza e la carica di prefetto agli studi a Brera, tenute fino a due anni prima da Giuseppe Parini; la sua orazione inaugurale, \"Discorso sulle belle lettere\", propugn\u00f2 con chiarezza l'idea di una letteratura impegnata civilmente. Come nella prefazione ai \"Cantici\" di Tirteo, essa poteva realizzarsi attraverso il recupero della Grecia Antica. Lamberti si dedic\u00f2 negli anni successivi a una \"poesia politica\", entrando al contempo nel Collegio elettorale dei dotti (1802) e nell'Istituto nazionale della Repubblica italiana (1803). Dal 1803 fu direttore della Biblioteca Braidense.\nLe composizioni poetiche del primo decennio vollero obbedire all'esigenza di dare un valore politico alla letteratura, e ci furono versi d'occasione dedicati a Napoleone ed Eugenio di Beauharnais, divenuto vicer\u00e9 d'Italia nel 1805.\nGli epigrammi foscoliani.\nSi ruppe in quegli anni l'amicizia che lo legava a Ugo Foscolo, il quale attacc\u00f2 Lamberti in quattro sarcastici epigrammi a lui comunemente attribuiti. Sono stati pubblicati rispettivamente con il titolo generico di \"Strambotto\" (attacca i versi d'occasione composti da Lamberti e Monti per la nascita della figlia di Eugenio di Beauharnais, avvenuta nel 1806. Non \u00e8 facilmente databile, ma potrebbe risalire agli anni immediatamente successivi al parto come al periodo inglese di Foscolo, cio\u00e8 essere posteriore al 1816), \"Contro Luigi Lamberti\" (non precedente al 1809, vista l'allusione all'\u00ab Omero laboriosissimo \u00bb, cio\u00e8 all'edizione dell'\"Iliade\", pubblicata da Lamberti in quell'anno), \"Contro il Paradisi, il Lamberti, il Monti, il Lampredi\" (collocabile tra il 1810 e il 1812) e ancora \"Contro Luigi Lamberti\" (scritto tra la fine del 1811 e il 1812). Lamberti viene condannato in quanto poeta cortigiano, collega come tale del Monti (nello \"Strambotto\" e in \"Contro il Paradisi, il Lamberti, il Monti e il Lampredi\"). La satira colpisce anche la sua attivit\u00e0 filologica; questo il primo \"Contro Luigi Lamberti\":\nIn \"Contro il Paradisi, il Lamberti, il Monti, il Lampredi\", dove la cifra comune agli autori citati \u00e8 l'adulazione, Lamberti compare al v. 3: \u00ab Chi legge i versi del Priscian Lamberto? \u00bb; secondo Guido Bezzola Foscolo potrebbe qui accennare alle \"Osservazioni su le particelle della lingua italiana raccolte dal Cinonio, illustrate ed accresciute\", da Lamberti pubblicate tra il 1809 e il 1813.\nAncora polemico si mostr\u00f2 il Foscolo nell'epigramma databile alla fine del 1811 o all'inizio dell'anno successivo, visto il riferimento alla tragedia \"Aiace\", rappresentata per la prima volta l'11 dicembre 1811:\nGli epigrammi si riallacciano a un periodo di dispute letterarie che oppose, nella temperie culturale milanese tra il 1810 e il 1812, Foscolo da un lato e autori cari al regime dall'altro. Tra i giornali coinvolti nella \"querelle\" figura anche il \"Poligrafo\", fondato da Lamberti e Monti nel 1811, sulle cui pagine Lampredi stamp\u00f2 diversi articoli anti-foscoliani. Il \"Poligrafo\", foglio letterario \u00ab protetto dal governo e dalla cerchia del presidente del Senato \u00bb, Giovanni Paradisi conterraneo di Lamberti, usc\u00ec settimanalmente fino al 1814, schierandosi su posizioni classiciste.\nGli ultimi anni.\nNegli ultimi anni Lamberti si dedic\u00f2 prevalentemente alla filologia, approntando un'edizione in tre volumi dell'\"Iliade\" - edita tra il 1808 e il 1809 -, cui aveva cominciato a lavorare nei primi anni del secolo, che fu finanziata da Francesco Melzi d'Eril e presentata di persona a Bonaparte nel 1810. Altri frutti dell'attivit\u00e0 filologica furono le \"Poesie di greci scrittori recate in versi italiani\" (1808) e le \"Osservazioni sopra alcune lezioni dell'Iliade di Omero\" (1813).\nLamberti mor\u00ec nel dicembre del 1813 nel quartiere milanese di Brera, nello stesso appartamento in cui era morto Parini."}
{"id": "5891211", "revid": "1543377", "url": "https://it.wikipedia.org/wiki?curid=5891211", "title": "Perlucidus", "text": "In meteorologia, la dizione di perlucidus (pe), (dall'analoga parola in latino, con il significato di \"trasparente, diafano\"), \u00e8 una delle variet\u00e0 (caratteristica accessoria) possibili per le tipologie di nubi che si presentano in grandi banchi o in strati\ne indica la situazione in cui le coltri nuvolose presentano degli interstizi chiaramente delineati, anche se a volte possono essere di dimensioni piuttosto ridotte. Attraverso questi interstizi \u00e8 possibile vedere direttamente il sole, la luna o il cielo libero.\nTale fenomenologia \u00e8 riscontrabile principalmente con le nubi del genere stratocumulus (\"Stratocumulus perlucidus\" Sc pe) o altocumulus (\"Altocumulus perlucidus\" Ac pe)."}
{"id": "5891227", "revid": "79937545", "url": "https://it.wikipedia.org/wiki?curid=5891227", "title": "Metropoliti", "text": ""}
{"id": "5891230", "revid": "79937575", "url": "https://it.wikipedia.org/wiki?curid=5891230", "title": "Pettegolezzi", "text": ""}
{"id": "5891232", "revid": "121356674", "url": "https://it.wikipedia.org/wiki?curid=5891232", "title": "Volvo Car Open 2016 - Singolare", "text": "Angelique Kerber era la detentrice del titolo, ma si \u00e8 ritirata in semifinale contro Sloane Stephens.\nIn finale la Stephens ha sconfitto Elena Vesnina con il punteggio di 7-64, 6-2.\nTeste di serie.\nLe prime otto teste di serie hanno ricevuto un bye per il secondo turno."}
{"id": "5891233", "revid": "486946", "url": "https://it.wikipedia.org/wiki?curid=5891233", "title": "Hitec Products-UCK", "text": ""}
{"id": "5891236", "revid": "486946", "url": "https://it.wikipedia.org/wiki?curid=5891236", "title": "Hitec Products UCK", "text": ""}
{"id": "5891237", "revid": "486946", "url": "https://it.wikipedia.org/wiki?curid=5891237", "title": "Hitec Products-Mistral Home Cycling Team", "text": ""}
{"id": "5891238", "revid": "767487", "url": "https://it.wikipedia.org/wiki?curid=5891238", "title": "Blonder and Blonder", "text": "Blonder and Blonder \u00e8 il secondo album di The Muffs pubblicato l'11 aprile 1995 dalla Reprise Records.\nDescrizione.\nL'album contiene il singolo \"Sad Tomorrow\".\nPer l'album sono state registrate alcune canzoni non incluse, che sono state in seguito pubblicate come lato b di singoli. \"Goodnight Now\" e \"Become Undone\" sono state incluse nel singolo \"Sad Tomorrow\". Tutte le outakes di questo album sono state pubblicate nella raccolta di B-side \"Hamburger\"."}
{"id": "5891245", "revid": "132266", "url": "https://it.wikipedia.org/wiki?curid=5891245", "title": "Convenzione relativa allo status dei rifugiati", "text": ""}
{"id": "5891246", "revid": "124894287", "url": "https://it.wikipedia.org/wiki?curid=5891246", "title": "Nia Jax", "text": "In WWE ha detenuto una volta il Raw Women's Championship e due volte il Women's Tag Team Championship (con Shayna Baszler).\nBiografia.\nSavelina Fanene \u00e8 nata a Sydney (Australia), ma \u00e8 cresciuta nella citt\u00e0 di Honolulu (Hawaii).\n\u00c8 la cugina del wrestler e attore Dwayne Johnson.\nCarriera.\nWWE (2015\u20132021).\n\"NXT\" (2015\u20132016).\nFanene ha firmato con la WWE nella prima met\u00e0 del 2014 ed \u00e8 stata assegnata al territorio di sviluppo, \"NXT\". Ha fatto il suo debutto il 7 maggio 2015 durante un house show di \"NXT\" usando Zada come ring-name e facendo coppia con Devin Taylor nello sconfiggere Bayley e Carmella. Successivamente nell'agosto 2015 ha cambiato il suo ring-name in Nia Jax.\nDebutta da \"heel\" ad \"NXT\" il 14 ottobre sconfiggendo la jobber Evie. Il 16 dicembre, a \"NXT TakeOver: London\", Nia Jax viene sconfitta dalla campionessa Bayley, fallendo l'assalto all'NXT Women's Championship. Nella puntata di \"NXT\" del 27 gennaio 2016, la Jax \u00e8 tornata ad \"NXT\" dopo un periodo di inattivit\u00e0 a seguito di un infortunio (\"kayfabe\") sconfiggendo facilmente Liv Morgan. Il 18 25 maggio, la Jax sconfigge Alexa Bliss e Carmella in un Triple Threat match, diventando la contendente numero uno all'NXT Women's Championship di Asuka. L'8 giugno a \"\", Nia affronta Asuka per il titolo, ma viene sconfitta. Il rematch tra le due del 28 dicembre, dove Nia viene nuovamente sconfitta dalla giapponese, risulta essere la sua ultima apparizione nello show prima del passaggio al roster principale.\nStriscia di imbattibilit\u00e0 (2016\u20132017).\nCon la Draft Lottery avvenuta nella puntata di \"SmackDown\" del 19 luglio, Nia Jax viene promossa nel roster principale e passa al roster di \"Raw\". Nia fa il suo debutto a \"Raw\" il 25 luglio, sconfiggendo in pochi secondi Britt Baker, una jobber locale, stabilendosi come \"heel\". Inizia quindi uns striscia di imbattibilit\u00e0 sconfiggendo altri jobber.&lt;ref name=\"Raw 25/07/16\"&gt;&lt;/ref&gt;&lt;ref name=\"Raw 01/08/16\"&gt;&lt;/ref&gt;&lt;ref name=\"Raw 15/08/16\"&gt;&lt;/ref&gt; In settembre, Jax ha il primo feud di rilievo con Alicia Fox, che sfocia in un match terminato in no contest il 12 settembre a \"Raw\". Nel rematch che ha luogo nel pre-show di \"Clash of Champions\", Jax sconfigge Fox per schienamento. Il 20 novembre alle \"Survivor Series\", Jax viene inserita nel Team Raw ma viene eliminata da Becky Lynch.\nSuccessivamente, Nia Jax inizia un feud con Sasha Banks, che infortuna come parte della storyline. Il 3 aprile a WrestleMania 33, Jax partecipa al fatal four-way elimination match che include anche Banks, Bayley e Charlotte Flair con in palio il Raw Women's Championship, ma viene eliminata per prima. Il 19 novembre a \"Survivor Series\", partecipa ancora come membro del Team Raw ma viene eliminata per conteggio fuori dal ring.\nRaw Women's Champion (2018\u20132019).\nA marzo Nia Jax effettua un turn face per la prima volta in carriera nella WWE dopo essere stata insultata e tradita dalla ex migliore amica Alexa Bliss, che la critica per la sua grassezza e si prende gioco di lei. Questo porta a un match tra le due a WrestleMania 34, dove Jax vince il Raw Women's Championship, sconfiggendo Bliss. In seguito Jax inizia un feud con Ronda Rousey. Durante il feud, Jax torna brevemente alla sua attitudine heel. Al ppv \"Money in the Bank\" del 17 giugno, Jax perde la cintura in favore di Bliss, che interferendo nel match attacca sia Jax sia Rousey, incassando la valigetta del Money in the Bank (che aveva conquistato poco tempo prima quella stessa sera). Un mese dopo, Nia Jax invoca la clausola del rematch ma viene sconfitta dalla Bliss all'evento \"Extreme Rules\".\nDopo una breve pausa dovuta a un piccolo infortunio, Jax torna il 17 settembre a \"Raw\" come partner misteriosa di tag team di Ember Moon, insieme alla quale sconfigge Alicia Fox e Mickie James. Il 28 ottobre al pay-per-view \"Evolution\", Jax elimina Moon per vincere una battle royal ottenendo una title shot futura al titolo femminile. Il 5 novembre s \"Raw\", dopo aver sconfitto Moon in un match, Jax torna decisamente heel alleandosi con Tamina formando il tag tam The Samoan Slaughterhouse.\nIl 27 gennaio 2019 alla \"Royal Rumble\", Jax entra sul ring con il numero 29 e resiste per undici minuti prima di essere eliminata da Becky Lynch. Quella stessa sera, Jax diventa la prima wrestler ad avere partecipato a due Royal Rumble match nello stesso giorno quando prende parte anche alla versione maschile della rissa reale (quarta donna in assoluto a prendervi parte) \"rubando\" il numero 30 di R-Truth. Dopo aver eliminato Mustafa Ali, Jax viene eliminata da Rey Mysterio.\nAlleanza con Shayna Baszler (2020\u20132021).\nNella puntata di \"Raw\" del 6 aprile 2020, Nia Jax \u00e8 ritornata dopo un anno di assenza sconfiggendo Deonna Purrazzo (appartenente al roster di \"NXT\"). Il 14 giugno a \"Backlash\", Nia affronta Asuka per il Raw Women's Championship, ma l'incontro termina in double count-out. Nella puntata di \"Raw\" del 15 giugno, Nia lotta nuovamente contro Asuka per il Raw Women's Championship, ma viene sconfitta in seguito ad un conteggio veloce dell'arbitro, dopo che la Jax l'aveva spintonato. Il 22 giugno a \"Raw\", per protesta Nia si siede a centro del ring e si lamenta delle continue opportunit\u00e0 che ottiene Charlotte Flair, che il suo match titolato contro Asuka stasera le \u00e8 stato regalato, mentre lei \u00e8 stata imbrogliata ed ha perso a causa di un arbitro scorretto. Viene poi interrotta da Charlotte, che le dice come ha sprecato le sue opportunit\u00e0. La Jax risponde che Charlotte ottiene sempre ci\u00f2 che vuole perch\u00e9 \u00e8 la figlia di Ric Flair e questo l'ha aiutata a farsi strada in carriera. Charlotte non ci sta e la colpisce, dando inizio ad una rissa che coinvolge l'intervento degli arbitri; successivamente, Nia assiste dal backstage al match fra Charlotte e Asuka per il Raw Women's Championship, che vede vittoriosa la giapponese.\nDopo alcuni precedenti screzi, Nia Jax e Shayna Baszler si ritrovano a lottare in coppia a \"Payback\" dove l'improbabile tag team sconfigge Banks e Bayley vincendo il WWE Women's Tag Team Championship. Durante il loro regno titolato, le due si accaniscono su Lana schiantandola sul tavolo dei commentatori per diverse settimane consecutive. Asuka accorre in aiuto di Lana e il fatto sfocia in un match tra le due coppie a \"\" con in palio il titolo Tag Team. Bayszler &amp; Jax, tuttavia, continuano a perseguitare Lana e alla fine le causano un infortunio, rendendola inabile al match titolato. Al pay per view, Charlotte Flair viene annunciata come sostituta di Lana, e insieme ad Asuka sconfigge Baszler &amp; Jax conquistando il Women's Tag Team Championship.\nIl 31 gennaio Baszler &amp; Jax riconquistano le cinture battendo Charlotte &amp; Asuka nel kickoff del ppv \"Royal Rumble\" grazie alle interferenze di Lacey Evans e Ric Flair.\nIl 5 novembre 2021 fu licenziata insieme a numerosi altri colleghi."}
{"id": "5891249", "revid": "183114", "url": "https://it.wikipedia.org/wiki?curid=5891249", "title": "Rosemary Grant", "text": ""}
{"id": "5891253", "revid": "6923", "url": "https://it.wikipedia.org/wiki?curid=5891253", "title": "Happy Birthday to Me", "text": "Happy Birthday To Me \u00e8 il terzo album del gruppo musicale statunitense The Muffs, pubblicato il 20 maggio 1997 dalla Reprise Records.\nTracce.\nTutte le canzoni sono state scritte da Kim Shattuck."}
{"id": "5891255", "revid": "47767", "url": "https://it.wikipedia.org/wiki?curid=5891255", "title": "Abbazia di Sant'Irmina", "text": "L'abbazia di Sant'Irmina, detta anche abbazia di \u00d6hren (o \"Ohren\", \"\u00d8hren\", \"Oehren\", \"Oeren\", \"Herren\" o \"Horreum\") e, originariamente, abbazia di Santa Maria, \u00e8 un'ex abbazia benedettina situata nella citt\u00e0 tedesca di Treviri, nell'odierno quartiere di Trier-Mitte/Gartenfeld.\nStoria.\nL'abbazia, dedicata originariamente a Santa Maria, venne fondata nella prima met\u00e0 del VII secolo da san Modoaldo, vescovo di Treviri, che pose santa Modesta come sua prima badessa; l'abbazia venne costruita lungo il corso della Mosella, nella parte occidentale di Treviri: in tale luogo sorgevano, in epoca romana, due \"horrea\", da cui deriva il nome alternativo di \"abbazia di \u00d6hren\" (alcune fonti affermano che sul sito sorgesse un castello, il castello di Honrien).\nAltre fonti riportano che a fondare l'abbazia e a fungere da sua prima badessa fu invece sant'Irmina, la quale avrebbe ricevuto il castello da suo padre Dagoberto II; tuttavia l'agiografia di sant'Irmina \u00e8 tarda, scritta da Teofredo di Echternach 400 anni dopo la sua morte, ed \u00e8 generalmente ritenuta leggendaria. Irmina fu in realt\u00e0 la seconda badessa del convento, succeduta a Modesta; l'abbazia cominci\u00f2 ad essere chiamata \"abbazia di Sant'Irmina\" solo verso la fine del X secolo, allorch\u00e9 Irmina fu dichiarata santa e nominata co-patrona dell'abbazia.\nIn origine, il monastero seguiva probabilmente la regola di san Colombano, ma gi\u00e0 in un documento del 953 \u00e8 attestato il rispetto della regola benedettina; come anche altri conventi, la gestione di questo venne affidata alla nobilt\u00e0; nel 966 Ottone I don\u00f2 l'abbazia di Ohren all'arcidiocesi di Treviri, ricevendo in cambio il controllo dell'abbazia collegiale di San Servazio di Maastricht. Tale decisione venne riconfermata anche da Ottone III, che riconobbe comunque al monastero il diritto di eleggere la propria badessa.\nTra il 1148 e il 1152 il monastero venne riformato da papa Eugenio III, sotto il controllo dell'arcivescovo di Treviri Alberone e con l'aiuto di Riccardo, abate agostiniano di Springiersbach, divenendo un monastero di suore da coro sotto la regola di sant'Agostino. Alcune religiose chiesero a papa Adriano IV di poter vivere secondo la regola benedettina, cosa che non venne loro concessa; la regola benedettina venne reintrodotta solo nel 1495, grazie all'intervento di Isengard di Greiffenklau, badessa di Marienberg, portando l'abbazia nella congregazione di Bursfelde e legandola strettamente all'abbazia di San Mattia.\nNel 1802 l'abbazia venne abbandonata per via della secolarizzazione dei beni ecclesiastici che venne effettuata in seguito al trattato di Lun\u00e9ville; nel 1804, per decreto di Napoleone, l'abbazia venne concessa ai \"Vereinigte Hospitien\" per essere usata come ospizio per i malati. Nell'aprile 1811, grazie all'intervento dell'arcivescovo Charles Mannay, la sua gestione venne affidata alle borromee.\nL'abbazia venne quasi completamente distrutta durante i pesanti bombardamenti che flagellarono Treviri durante la seconda guerra mondiale; ricostruita dopo il 1945, ospita tuttora i \"Vereinigten Hospitien\", fungendo da casa di riposo."}
{"id": "5891257", "revid": "619191", "url": "https://it.wikipedia.org/wiki?curid=5891257", "title": "Mayoiga", "text": ""}
{"id": "5891268", "revid": "47767", "url": "https://it.wikipedia.org/wiki?curid=5891268", "title": "Abbazia di Oehren", "text": ""}
{"id": "5891270", "revid": "47767", "url": "https://it.wikipedia.org/wiki?curid=5891270", "title": "Abbazia di Oeren", "text": ""}
{"id": "5891271", "revid": "47767", "url": "https://it.wikipedia.org/wiki?curid=5891271", "title": "Abbazia di \u00d8hren", "text": ""}
{"id": "5891273", "revid": "47767", "url": "https://it.wikipedia.org/wiki?curid=5891273", "title": "Abbazia di Ohren", "text": ""}
{"id": "5891274", "revid": "47767", "url": "https://it.wikipedia.org/wiki?curid=5891274", "title": "Abbazia di \u00d6hren", "text": ""}
{"id": "5891275", "revid": "6923", "url": "https://it.wikipedia.org/wiki?curid=5891275", "title": "Tr\u1ea7n \u0110\u1ea1i Quang", "text": "Biografia.\nDal 2011 al 2016 \u00e8 stato ministro della Pubblica sicurezza. Dal 2011 al 2014 \u00e8 stato anche vice-capo del Comitato per la prevenzione dell'AIDS e dell'HIV.\n\u00c8 stato eletto dall'Assemblea nazionale con 464 voti (94,12%) il 2 aprile 2016. Era formalmente anche ministro della pubblica sicurezza del Vietnam.\nEra il membro pi\u00f9 anziano del Politburo.\n\u00c8 morto il 21 settembre 2018, a 61 anni, all\u2019ospedale militare 108 di Hanoi, dove era ricoverato per una grave malattia."}
{"id": "5891276", "revid": "716642", "url": "https://it.wikipedia.org/wiki?curid=5891276", "title": "John King (calciatore 1938)", "text": "Carriera.\nGiocatore.\nHa giocato nella prima divisione inglese."}
{"id": "5891278", "revid": "767487", "url": "https://it.wikipedia.org/wiki?curid=5891278", "title": "Radiatus", "text": "In meteorologia, la dizione di radiatus (abbreviazione \"ra\"), \u00e8 una delle variet\u00e0 possibili per le tipologie di nubi che si presentano in banchi o strati che per effetto prospettico sembrano convergere verso un singolo punto dell'orizzonte o, nel caso in cui le bande attraversino interamente il cielo, verso due punti opposti dell'orizzonte chiamati \"punti di radiazione\".\nIl nome deriva dall'analoga parola in latino, il cui significato \u00e8 \"raggiato\", \"provvisto di raggi\".\n\u00c8 riscontrabile nelle nubi del genere cirrus, altocumulus, altostratus, stratocumulus e cumulus.\nCaratteristiche.\nNel caso dei cirri queste bande sono spesso composte in parte anche di cirrocumulus o cirrostratus. Lo stratocumulus radiatus appartiene al genere \"stratiformis\" e non va confuso con le bande convettive orizzontali che sono dei cumulus radiatus, in genere appartenenti alla tipologia Cumulus mediocris."}
{"id": "5891279", "revid": "47767", "url": "https://it.wikipedia.org/wiki?curid=5891279", "title": "Monastero di Ohren", "text": ""}
{"id": "5891285", "revid": "6923", "url": "https://it.wikipedia.org/wiki?curid=5891285", "title": "Alert Today, Alive Tomorrow", "text": "Alert Today, Alive Tomorrow \u00e8 il quarto album de The Muffs pubblicato il 15 giugno 1999 dalla Honest Don's Records."}
{"id": "5891288", "revid": "293377", "url": "https://it.wikipedia.org/wiki?curid=5891288", "title": "Toronto Falcons 1967", "text": "Questa pagina raccoglie i dati riguardanti i Toronto Falcons nelle competizioni ufficiali della stagione 1967.\nStagione.\nIl club, dopo aver accorciato il nome da \"Toronto Italia-Falcons\" in \"Toronto Falcons\", ottenne il quarto posto nella Western Division della NPSL. Yanko Dau\u010d\u00edk fu il capocannoniere della squadra e del torneo con 20 reti ed il miglior assist-man con otto passaggi decisivi.\nGiocatore pi\u00f9 rappresentativo del club fu il fuoriclasse L\u00e1szl\u00f3 Kubala, alla sua ultima stagione agonistica, che port\u00f2 in squadra il figlio Branko, suo cognato Yanko Dau\u010d\u00edk, ed il suocero Ferdinand Dau\u010d\u00edk nelle vesti di allenatore.\nOrganigramma societario.\nArea direttiva\nArea tecnica\nRisultati.\nOgni squadra disputava trentadue incontri."}
{"id": "5891294", "revid": "76963", "url": "https://it.wikipedia.org/wiki?curid=5891294", "title": "Julie Piekarski", "text": "Biografia.\nLa Piekarski ha ottenuto il suo primo grande successo nel mondo dello spettacolo con \"Il club di Topolino\" nel 1977. Dopo aver acquisito popolarit\u00e0 lavorando per la Disney, \u00e8 stata ingaggiata come Sue Ann Weaver in diciassette episodi de \"L'albero delle mele\". Ha continuato ad apparire in diversi programmi televisivi, facendo soprattutto apparizioni da guest star, in particolare in \"Il mio amico Arnold, General Hospital, Quincy\" e in \"Tre cuori in affitto.\" \nDopo una breve esperienza come reporter di intrattenimento in un notiziario statunitense di St. Louis, la Piekarski ha sposato il dentista John Probst nel 1986. La coppia risiede vicino a St. Louis con i loro tre figli. Da allora le apparizioni dell'attrice in televisione sono state molto sporadiche."}
{"id": "5891295", "revid": "124808", "url": "https://it.wikipedia.org/wiki?curid=5891295", "title": "Aggratis", "text": ""}
{"id": "5891296", "revid": "6923", "url": "https://it.wikipedia.org/wiki?curid=5891296", "title": "Really Really Happy", "text": "Really Really Happy \u00e8 il quinto album del gruppo musicale statunitense The Muffs, pubblicato nel 2004.\nTracce.\nTutte le canzoni sono state scritte da Kim Shattuck."}
{"id": "5891298", "revid": "22475", "url": "https://it.wikipedia.org/wiki?curid=5891298", "title": "Air Traffic Controller by DS", "text": " \u00e8 un videogioco di simulazione sviluppato da Sonic Powered per Nintendo DS facente parte della serie \"Air Traffic Controller\" e distribuito negli Stati Uniti d'America da Majesco con il titolo \"Air Traffic Chaos\".\nModalit\u00e0 di gioco.\nComposto da 15 livelli, il giocatore impersona un controllore del traffico aereo in cinque aeroporti del Giappone: Fukuoka, Kansai, Ch\u016bbu-Centrair, Haneda e Shin-Chitose."}
{"id": "5891299", "revid": "22475", "url": "https://it.wikipedia.org/wiki?curid=5891299", "title": "Air Traffic Chaos", "text": ""}
{"id": "5891302", "revid": "827882", "url": "https://it.wikipedia.org/wiki?curid=5891302", "title": "The Ship (Brian Eno)", "text": "The Ship \u00e8 il ventottesimo album in studio del compositore britannico Brian Eno, pubblicato il 29 aprile 2016 dalla Warp Records.\nDescrizione.\nLa title track, scaricabile da internet gi\u00e0 alcune settimane prima della pubblicazione, era nata come registrazione multitraccia per un'installazione ambient commissionata all'autore a Stoccolma, modificata in seguito con l'uso della voce in un modo che Eno non aveva mai sperimentato."}
{"id": "5891304", "revid": "1869172", "url": "https://it.wikipedia.org/wiki?curid=5891304", "title": "Whoop Dee Doo", "text": "Whoop Dee Doo \u00e8 il sesto album del gruppo punk rock statunitense The Muffs pubblicato nel luglio 2014 dalla Burger Records.\nTracce.\nTutte le canzoni sono state scritte da Kim Shattuck."}
{"id": "5891305", "revid": "432055", "url": "https://it.wikipedia.org/wiki?curid=5891305", "title": "Green Tinted Sixties Mind", "text": ""}
{"id": "5891309", "revid": "115075512", "url": "https://it.wikipedia.org/wiki?curid=5891309", "title": "Elvio Fassone", "text": "Biografia.\n\u00c8 stato magistrato della Cassazione, presidente della Corte di Assise e per due mandati Senatore della Repubblica Italiana."}
{"id": "5891314", "revid": "599013", "url": "https://it.wikipedia.org/wiki?curid=5891314", "title": "Realdo Fili", "text": "Carriera.\nClub.\nIl 12 febbraio 2016 viene acquistato dal e firma un contratto biennale con scadenza il 31 dicembre 2018.\nNazionale.\nDebutta con la maglia della nazionale albanese Under-21 il 16 giugno 2015 nella partita amichevole persa per 4 a 1 contro la Svezia Under-21. Il 28 marzo 2016 gioca la sua prima partita nelle qualificazioni all'europeo 2017, vinta per 2 a 1 contro l'Ungheria Under-21 subentrando nel secondo tempo.\nStatistiche.\nPresenze e reti nei club.\n\"Statistiche aggiornate al 18 dicembre 2021.\""}
{"id": "5891330", "revid": "755885", "url": "https://it.wikipedia.org/wiki?curid=5891330", "title": "Partigiano reggiano", "text": "Partigiano reggiano \u00e8 un singolo del cantautore italiano Zucchero Fornaciari, pubblicato il 24 marzo 2016 come primo estratto del dodicesimo album in studio \"Black Cat\".\nSe si esclude il featuring realizzato insieme ad Alejandro Sanz per \"Un zombie a la intemperie\", il nuovo singolo segna il ritorno sulle scene di Zucchero a distanza di quasi tre anni dal singolo \"Quale senso abbiamo noi\" e l'album live \"Una rosa blanca\" del 2013.\nDescrizione.\nLa canzone, abbastanza breve, segna un deciso ritorno al genere blues rock proprio di album quali \"Oro, incenso e birra\", \"Spirito DiVino\" o \"Shake\", allontanandosi, invece, dallo stile latino de \"La sesi\u00f3n cubana\". L'incipit del brano \u00e8 stato composto, come rivelato da Zucchero stesso, pensando ad un riff di pianoforte molto comune nella musica blues, cio\u00e8 quello che si trova anche, per esempio, in \"Celebration\" della PFM, in \"Cry Me a River\" (di Arthur Hamilton) nella versione realizzata da Joe Cocker e in altre decine di canzoni. Il testo inizia con l'espressione \"Black cat, my bone\", riferimento al nome dell'album e al celebre talismano - il \"black cat bone\" - portafortuna secondo la tradizione Hoodoo afroamericana, dalla quale la musica blues ha avuto origine. Tale locuzione \u00e8 stata utilizzata in svariati brani di matrice blues, come in \"My woman has a black cat bone\" di Hop Wilson poi ripreso in \"Black cat bone\" di Albert Collins, in \"Hoochie Coochie Man\", scritta da Willie Dixon e cantata da Muddy Waters, e in \"Broke and hungry\" di Blind Lemon Jefferson.\nNel testo, in certi tratti quasi ermetico, si fa, inoltre, ampio uso dell'ormai consueta alternanza italiano-inglese e di termini dialettali, come gi\u00e0 per l'album \"Chocabeck\". Per esempio, la parola \"slempito\", coniata dal menestrello della Lunigiana Luigi Fabbri da Panicale, in arte \"Bugelli\", \u00e8 un termine che indica energia, coraggio, autostima. Come spesso nelle canzoni di Zucchero, \u00e8 anche possibile riconoscere un chiaro citazionismo: \"canto libero\" da Battisti/Mogol, \"le insidie pullulano\" da Battisti/Panella, \"la bestia umanica\", citazione letterale di un verso della canzone di Adriano Celentano \"Uh... Uh...\" (tratta dall'omonimo album e colonna sonora del film del 1982 Bingo Bongo), che a sua volta probabilmente deriva dalla gucciniana \"La canzone del bambino nel vento (Auschwitz)\" e che \u00e8 ripresa dal racconto \"Che tu te ne prenda cura\" di Isaac Asimov. I riferimenti al partigiano presenti nella canzone, come rivelato dallo stesso Zucchero in un'intervista pubblicata su Sette, non devono necessariamente essere interpretate come un segno di appartenenza politica, ma raccontano semplicemente lo spaccato di un periodo storico particolare, ossia il Dopoguerra.\nLa canzone ha aperto i concerti del \"Black Cat World Tour\" e del \"Wanted - Un'altra storia Tour\", ed \u00e8 stata eseguita al Festival di Sanremo 2017.\nIl video.\nIl videoclip, presentato come \"Capitolo Uno\" nei secondi iniziali, \u00e8 stato realizzato dal regista Gaetano Morbioli e ha come protagonista la modella riminese Giada D'Angeli. \u00c8 stato girato presso il Cowboys' Guest Ranch di Voghera ed \u00e8 ambientato, come rivelato tramite i profili social di Zucchero, negli Stati Uniti d'America del 1800.\nPadroni e schiavi, signore e fuorilegge, protagonisti di un mondo ancora lontano dalla libert\u00e0 di espressione, tra giochi di sguardi e intriganti coreografie, si fanno portavoce di un canto libero. Inizialmente il bluesman reggiano esegue il brano seduto al pianoforte del saloon. Successivamente si unisce alla gente scatenata del locale, in una atmosfera che richiama il film \"Django Unchained\" di Quentin Tarantino.\nSuccesso commerciale.\nIl singolo, presentato il 24 marzo 2016 in contemporanea su tutte le radio italiane, ha debuttato al secondo posto della classifica airplay curata da EarOne, raggiungendo la vetta la settimana seguente. La posizione viene mantenuta anche nella terza settimana di programmazione, e riconquistata nella quinta.\nNella Top Singoli stilata dalla FIMI il singolo ha debuttato alla posizione 74, raggiungendo come massima la sessantesima."}
{"id": "5891333", "revid": "1161730", "url": "https://it.wikipedia.org/wiki?curid=5891333", "title": "Germogli del capitalismo", "text": "Il concetto di germogli del capitalismo () \u00e8 una teoria dello sviluppo economico maturata nell'ambito della storiografia marxista cinese. Il concetto venne elaborato nel corso degli anni venti e trenta del XX secolo da storici cinesi, venendo ripreso da Mao Tse-Tung in un suo scritto del 1939. Lo storico Shang Yue e altri approfondirono tale teoria con una serie di lavori pubblicati tra il 1957 e il 1960. La teoria dei germogli del capitalismo postula l'esistenza, nell'economia della Cina meridionale, di forme di proto capitalismo industriale apparsi durante gli ultimi Ming (ma presenti gi\u00e0 sotto i Song) e i primi Qing. La teoria dei \"germogli\" afferma inoltre che in assenza di ingerenze occidentali, la Cina sarebbe stata in grado di sviluppare un autonomo modello capitalista. La teoria dei \"germogli\", pur essendo stata riconosciuta sostanzialmente errata e viziata dal suo approccio ideologizzato alla storiografia, riveste comunque un certo interesse per aver messo in luce elementi di grande interesse per la ricostruzione della storia economica cinese. \nStoria.\nNel mentre che venivano fatti progressi nella produzione dei beni derivati dall'industria e dalle fabbriche, ad Hangzhou degli imprenditori, attorno al 1600, acquistarono telai in gran numero e assunsero a giornata centinaia di lavoratori che, al principio del d\u00ec, si recavano in un ponte della citt\u00e0 in attesa di essere incaricati a lavorare. Alcuni tessitori divenivano i datori di lavoro di altri operai; ad Hangzhou v'erano dei mercanti-imprenditori che facevano tessere a domicilio, fornendo agli operai le materie prime. Questo fenomeno si verific\u00f2 nella Cina meridionale e in poche industrie, ma non solo nel settore della tessitura, ma anche nell'industria della porcellana, dello zucchero, della carta, nella siderurgia e nella cantieristica, diffuse in diverse citt\u00e0 del basso corso del Fiume Azzurro, e fino ad arrivare pi\u00f9 a sud, al Guangdong e allo Yunnan. \nTuttavia questi \"germogli del capitalismo\" vennero ostacolati e poi recisi. I diversi pareri sul tema confluiscono sulle principali cause che hanno bloccato ci\u00f2 che poteva far sviluppare al meglio le forze produttive cinesi. Prima di tutto l'economia tradizionale cinese era basata sulla famiglia e quindi su un'economia di sussistenza, che impediva lo sviluppo di quella di mercato. Per seconda cosa, il sistema burocratico statale cercava d'opprimere, con tutti i suoi mezzi a disposizione, l'iniziativa imprenditoriale delle classi mercantile e artigianale: poneva tasse sulla produzione e sulla vendita, vietava, a queste classi sociali, l'accesso alle materie prime e lo svolgere di certe attivit\u00e0, istituiva monopoli statali. Inoltre le corporazioni di mercanti e di artigiani, ch'erano sotto il controllo dello stato, decidevano sui prezzi delle merci e sulle regolamentazioni della loro vendita e produzione. Queste corporazioni erano interessate a difendere il loro monopolio, erano a conduzione familiare, s'occupavano esclusivamente dei loro membri e gli estranei non potevano esercitare attivit\u00e0 commerciali all'interno dei confini delle loro sfere d'azione; in tal modo non potevano dar vita ad organizzazioni di livello nazionale.\nLa successiva soverchieria economica straniera, i trattati ineguali, la rivolta dei Taiping (e quelle ad essa contemporanea) e la conseguente crisi economica, impedirono ogni tentativo d'industrializzazione della Cina e la formazione d'una classe imprenditoriale autonoma, ormai dipendente e soggetta agli interessi stranieri."}
{"id": "5891334", "revid": "126257", "url": "https://it.wikipedia.org/wiki?curid=5891334", "title": "Supremo magistrato", "text": ""}
{"id": "5891337", "revid": "253269", "url": "https://it.wikipedia.org/wiki?curid=5891337", "title": "Roger Perry", "text": "Biografia.\nLavor\u00f2 come ufficiale dei servizi segreti nella United States Air Force durante i primi anni cinquanta del XX secolo.\nPartecip\u00f2 come guest star a numerose serie televisive americane dagli anni '50 agli anni '80. La sua prima apparizione televisiva fu quella di Ted Jarvis in un episodio della serie western \"US Marshal\". Nel 1960 apparve accanto a James Coburn e John Dehner in un episodio de \"The Texan\". Recit\u00f2 nella serie \"Sotto accusa\" nel ruolo del sergente Dan Kirby.\nUno dei suoi ruoli pi\u00f9 noti \u00e8 quello del capitano John Christopher in \"Domani \u00e8 ieri\", episodio della serie NBC \"Star Trek\". Altre serie televisive in cui \u00e8 comparso sono: \"Love, American Style\", \"The Andy Griffith Show\", \"Ironside\", \"F.B.I.\", \"Undicesima ora\", \"I mostri\", \"Barnaby Jones\", \"L'albero delle mele\" e \"Falcon Crest\".\nPerry recit\u00f2 in due popolari film horror americani. In \"Yorga il vampiro\" (1970) interpret\u00f2 James Hayes, il protagonista che scopre la vera natura di Yorga (ma viene attaccato e ucciso dalle spose del vampiro). Perry torn\u00f2 nel ruolo di un altro protagonista nel sequel, \"Il ritorno del conte Yorga\" (1971), quello del professor David Baldwin. \nSposato con Jo Anne Worley, i due non ebbero figli e divorziarono nel 2000. In seguito Perry si rispos\u00f2 con l'attrice Joyce Bulifant."}
{"id": "5891339", "revid": "293377", "url": "https://it.wikipedia.org/wiki?curid=5891339", "title": "Ken Bracewell", "text": "Carriera.\nCalciatore.\nDopo aver militato nel , senza per\u00f2 mai scendere in campo, nel 1959 viene ingaggiato dal con cui ottiene il ventesimo posto nella Third Division 1959-1960 ed il ventunesimo in quella successiva retrocedendo cos\u00ec in cadetteria.\nDopo una stagione al , nel 1962 Bracewell si trasferisce in Canada per giocare nel con cui vince due edizioni della Eastern Canada Professional Soccer League.\nRitornato in patria, dopo un breve passaggio senza presenze al , viene ingaggiato dal , con cui ottiene l'undicesimo posto della Fourth Division 1963-1964 ed il ventiduesimo, con la conseguente retrocessione, nella stagione seguente.\nDopo aver militato nel , passa al con cui gioca un solo incontro nella Second Division 1966-1967, retrocedendo in terza serie a causa dell'ultimo posto ottenuto.\nNel 1967 ritorna in Canada per giocare nei , nuova denominazione del Toronto Italia, con cui ottiene il quarto posto nella Western Division della NPSL 1967. L'anno dopo, sempre con i \"Falcons\", partecipa alla prima edizione della NASL, ottenendo il terzo posto della Lakes Division.\nRitornato in patria, gioca nel con cui ottiene la promozione in terza serie al termine della Fourth Division 1968-1969.\nNel 1969 lascia nuovamente l'Inghilterra per giocare negli Stati Uniti d'America con gli . Nella North American Soccer League 1969 ottiene con la sua franchigia il secondo posto finale, a cui segu\u00ec un secondo posto nella Southern Division della NASL 1970. Nel 1971 Bracewell con i suoi \"Chiefs\" ottenne un nuovo secondo posto assoluto: nelle finali gioc\u00f2 per gli \"Chiefs\" tutte e tre le sfide contro i texani del . La stagione seguente fu invece chiusa al terzo posto della Southern Division.\nNella stagione 1973 i \"Chiefs\" cambiarono nome in \"Apollos\" e Bracewell ne divenne l'allenatore, pur continuando a giocare. Bracewell ottenne nel suo ruolo di allenatore-giocatore il terzo posto ed ultimo della Southern Division.\nL'anno dopo divenne l'allenatore-giocatore del , con cui ottenne il terzo ed ultimo posto della Central Division.\nAllenatore.\nSmessi definitivamente i panni del calciatore, Bracewell nella North American Soccer League 1978 guid\u00f2 per un breve periodo gli in sostituzione dell'esonerato Mirko Stojanovi\u0107.\nNel 1983 diviene l'allenatore dei San Francisco Scots e negli anni '90 guida il club della sua citt\u00e0 natale, il ."}
{"id": "5891342", "revid": "1418004", "url": "https://it.wikipedia.org/wiki?curid=5891342", "title": "Jonathan Weiner", "text": "Biografia.\nNato a New York, ha trascorso l'adolescenza a Providence dove suo padre Jerome Harris Weiner, medico, insegnava all'Universit\u00e0 Brown. Laureato in letteratura anglo-americana ad Harvard, si \u00e8 sempre interessato di argomenti di medicina e biologia e nel 1979 \u00e8 diventato redattore della rivista scientifica \"The Sciences\"; ha scritto inoltre su \"The New Yorker\", \"The New York Times\", \"The American Naturalist\", \"The New Republic\", e \"The Washington Post\". Negli anni successivi ha insegnato discipline umanistiche all'Universit\u00e0 Rockefeller, all'Universit\u00e0 statale dell'Arizona e all'Universit\u00e0 di Princeton. Dal 2005 insegna \"Scrittura\" alla Graduate School of Journalism della Columbia University. Weiner \u00e8 sposato alla scrittrice per l'infanzia Deborah Heiligman.\nWeiner ha scritto alcuni libri di divulgazione scientifica: i primi due libri (\"Planeth earth\" del 1986 e \"The next one hundred years\"/\"Fra cent'anni\", del 1990) sul clima (riscaldamento globale, buco nell'ozono, possibilit\u00e0 di un inverno nucleare, ecc.); \"Fra cent'anni\" fu candidato come \"Notable Books of the Year 1990\" dal \"New York Times\". Col saggio \"Il becco del fringuello\" (\"The beak of the finch\") del 1994, riguardante gli studi di Peter e Rosemary Grant a Daphne Mayor nelle Gal\u00e1pagos, Weiner vinse nel 1995 il Premio Pulitzer per la saggistica. Il libro \"Time, Love, Memory: A Great Biologist and His Quest for the Origins of Behavior\" del 1999, con il quale Weiner ha vinto il National Book Critics Circle Award per la categoria \"General Nonfiction\" nel 1999, \u00e8 una biografia di Seymour Benzer. \"His Brother's Keeper\" del 2005 riguarda l'impatto che ha sui malati e sui familiari la Sclerosi laterale amiotrofica. \"Long for This World\" del 2010 riguarda le teorie di Aubrey de Grey sulla longevit\u00e0 e sui problemi legati all'invecchiamento della popolazione; anche quest'ultimo libro \u00e8 stato incluso nei \"100 Notable Books of the Year 2010\" dal \"New York Times\"."}
{"id": "5891347", "revid": "827882", "url": "https://it.wikipedia.org/wiki?curid=5891347", "title": "Spaventapasseri (Marvel Comics)", "text": "Lo Spaventapasseri (in originale \"Scarecrow\"), il cui vero nome \u00e8 Ebenezer Laughton, \u00e8 un personaggio dei fumetti creato da Stan Lee e Don Heck nel 1964, pubblicato dalla Marvel Comics.\n\u00c8 un demone supercriminale nemico di Ghost Rider e di Iron Man, apparso per la prima volta sul numero 51 di \"Tales Of Suspense\" del marzo 1964.\nBiografia.\nNato a Rhinebeck, vicino a New York, Ebenezer era figlio di una madre oppressiva che aveva la mania di picchiarlo e subito dopo comprargli un regalo per farsi perdonare. Laughton inizi\u00f2 cos\u00ec a commettere cattiverie per farsi picchiare e ricevere poi i doni. Tuttavia, dopo la morte della madre, il bambino risult\u00f2 affetto da turbe psichiche.\nLaughton era per natura flessibile, agile e veloce e, quando vide lo spettacolo di un contorsionista, ne rimase talmente affascinato che decise di emularlo. Addestrandosi pressoch\u00e9 incessantemente, impar\u00f2 a torcere e curvare il suo corpo nelle posizioni pi\u00f9 insolite e a compiere le pi\u00f9 svariate acrobazie. Dopo una breve audizione ottenne uno spettacolo tutto suo, dove si esibiva con lo pseudonimo di Umberto il Misterioso (Umberto The Uncanny). Durante uno dei suoi spettacoli, Iron Man entr\u00f2 nel teatro, alla ricerca di un ladro che aveva derubato un venditore ambulante. In cerca di pubblicit\u00e0, Laughton, con una semplice mossa acrobatica, blocc\u00f2 il ladro e lo consegn\u00f2 a Iron Man. Dopo questo episodio Laughton si rese conto delle sue potenzialit\u00e0 e decise di sfruttarle per darsi al crimine e ottenere facili guadagni.\nDopo aver rubato in un negozio di costumi l'attrezzatura da spaventapasseri, scelse come suo primo bersaglio della sua carriera criminale l'appartamento del ricco industriale Tony Stark. Mentre tentava di trafugare gli averi di Stark, lo Spaventapasseri venne in possesso di alcuni progetti industriali top secret e decise di venderli al miglior offerente. Purtroppo per lui Tony Stark era anche Iron Man e in poco tempo lo Spaventapasseri venne sconfitto e arrestato.\nQualche tempo dopo lo Spaventapasseri venne liberato dal Conte Nefaria, che lo arruol\u00f2 nel suo esercito assieme all'Anguilla, al Porcospino, all'Uomo Pianta e all'Unicorno. Il piano di Nefaria di impossessarsi di Washington e chiedere per essa un riscatto venne per\u00f2 sventato dagli X-Men, che costrinsero i criminali alla fuga. Subito dopo Laughton, ancora insieme all'Anguilla, al Porcospino e all'Uomo Pianta, venne arruolato dal misterioso Comandante Incappucciato e affront\u00f2 Capitan America e Falcon, che lo sconfissero facilmente.\nDopo aver passato alcuni anni, di cui uno in isolamento totale, in prigione, lo Spaventapasseri impazz\u00ec, ossessionato dall'odio che nutriva contro i suoi avversari.\nRilasciato infine sulla parola, Laughton avvi\u00f2 un'azione omicida contro i sostenitori della \"Coalizione per un'America Onesta\", un'organizzazione moralista/mediatica. Riusc\u00ec a uccidere due loro membri e parlare a una raccolta di fondi televisiva prima che Capitan America lo sconfiggesse.\nIn seguito nella vita dello Spaventapasseri irruppe Stacy Dolan, fidanzata di Dan Ketch, alter ego del vigilante Ghost Rider. Confusa la donna per sua madre, Laughton la rap\u00ec, provocando cos\u00ec l'ira di Ghost, che lo uccise.\nLo Spaventapasseri fu riportato in vita dal mago Stern, nemico per eccellenza di Ghost e capo della DITTA, che in qualche modo diede allo Spaventapasseri il potere di indurre terrore in altre persone. Laughton si scontr\u00f2 nuovamente con Ghost, solo per essere nuovamente ucciso. Anche da morto, per\u00f2, continu\u00f2 a compiere le sue azioni malvagie agli ordini di Cuore Nero, figlio del demone Mefisto.\nAspetto.\nLo Spaventapasseri \u00e8 vestito come un vero e proprio spaventapasseri, con un sacco di juta in testa, una salopette di colore verde e imbottita di paglia. Ha anche dei corvi che lo seguono fedelmente in quanto ammaestrati da lui. I colori del suo costume sono il verde della sua salopette e il marrone di testa, mani e piedi.\n\"Marvel contro DC\".\nLo Spaventapasseri appare nella saga \"Le Battaglie Del Secolo - Marvel contro DC\" nel tentativo di rapire Lois Lane, convinto dal suo corrispettivo DC Comics Jonathan Crane, lo Spaventapasseri. Purtroppo per loro, il rapimento salta in quanto Lois Lane viene salvata da Ben Reilly.\nNell'universo Amalgam, i due Spaventapasseri si fondono dando vita a \"Bloodcrow\"."}
{"id": "5891348", "revid": "597500", "url": "https://it.wikipedia.org/wiki?curid=5891348", "title": "Fegato alla veneziana", "text": "Il fegato alla veneziana \u00e8 un piatto tipico di Venezia, preparato con fegato di maiale o di vitello e generalmente da accompagnare con polenta bianca di mais."}
{"id": "5891349", "revid": "380654", "url": "https://it.wikipedia.org/wiki?curid=5891349", "title": "Snowmen", "text": ""}
{"id": "5891352", "revid": "729019", "url": "https://it.wikipedia.org/wiki?curid=5891352", "title": "Guerra dei Rossi", "text": "La guerra dei Rossi, cos\u00ec definita dal Pezzana nella sua \"Storia di Parma\", \u00e8 stata un conflitto condotto dalle truppe ducali dello stato di Milano con il sostegno delle tre fazioni parmensi dei Sanvitale, dei Pallavicino e dei Da Correggio (definite le tre squadre) che si erano coalizzate contro il potere egemonico esercitato nel parmense dalla fazione dei Rossi proclamata ribelle da Ludovico il Moro. I Rossi riuscirono a tenere in scacco per un anno e mezzo le truppe ducali perch\u00e9 finanziati dalla Repubblica di Venezia, desiderosa di impegnare su di un fronte secondario le truppe milanesi al fine di evitare che potessero intervenire direttamente contro i territori della Serenissima, a quel tempo coinvolta nella guerra di Ferrara.\nAntefatto.\nNel XV secolo i domini dei Rossi si erano progressivamente estesi nei territori del parmense, in particolar modo Pier Maria II de\u2019 Rossi, grazie anche all'amicizia e all'alleanza con Francesco Sforza divenuto nel frattempo duca di Milano, riusc\u00ec a procurarsi una posizione predominante venendo addirittura acclamato alla sua entrata in Parma nel 1470 come \"padre della Patria\". Alla morte del duca Galeazzo Maria Sforza, avvenuta nel 1476, Pier Maria fu nominato nel triumvirato di reggenza che affiancava la duchessa Bona di Savoia e il duca di nove anni Gian Galeazzo Maria Sforza nella gestione del Ducato di Milano. \nLe altre fazioni parmensi, che nei decenni precedenti avevano assistito alla prepotente ascesa di Pier Maria favorita dalla sua gi\u00e0 menzionata amicizia con Francesco Sforza, dopo numerosi dispute, come quella che coinvolse i Sanvitale per il possesso del castello di Noceto sottratto dai Rossi e non restituito, decisero di allearsi fra di loro in attesa di cogliere il momento propizio per disfarsi degli scomodi rivali. L'occasione si present\u00f2 nel 1479 quando, in seguito al colpo di Stato di Ludovico il Moro e alla conseguente caduta in disgrazia di Cicco Simonetta, i Pallavicino riuscirono a piazzare come governatore del duca giovinetto, ma in realt\u00e0 come uomo di fiducia di Ludovico il Moro, Pallavicino Pallavicini, acerrimo nemico di Pier Maria.\nA causa di questo rovesciamento di alleanze, la politica degli Sforza cambi\u00f2 radicalmente sin dal 1480. Il primo sgarbo ai Rossi fu il permesso accordato a Gian Francesco Pallavicino di acquistare le ville di Stagno e Tolarolo, strettamente confinanti con la Roccabianca dei Rossi; tale fu lo sdegno degli abitanti per questa concessione che 25 famiglie lasciarono in massa Tolarolo per trasferirsi a Roccabianca.\nNe segu\u00ec poi l'estromissione della fazione dei Rossi dal consiglio degli anziani di Parma che, unita ai continui favori concessi dal Moro ai Pallavicino e alle intimidazioni fatte agli appartenenti alla squadra rossa in citt\u00e0, fecero pensare Pier Maria all'eventualit\u00e0 di ribellarsi all'autorit\u00e0 ducale.\nDopo che Roberto Sanseverino signore di Colorno venne costretto alla fuga per essere stato proclamato dai milanesi nemico pubblico riparando a Venezia, Pier Maria si trov\u00f2 totalmente isolato e inizi\u00f2 ad approvvigionarsi segretamente di armi nel cremonese e nel mantovano preparandosi alla inevitabile guerra e, ben conscio di non poter resistere con le sue sole forze alle truppe sforzesche, si convinse sin dal 1481 a cercare l\u2019alleanza di Venezia anche se gli accordi ufficiali vennero stipulati solamente nell'aprile 1482, a guerra iniziata.\nLa guerra.\nLe fasi preliminari: il primo assedio di San Secondo.\nIl 24 febbraio 1482 il duca di Milano Gian Galeazzo Maria, ormai un fantoccio nelle mani di Ludovico il Moro, comunic\u00f2 al consiglio degli Anziani di Parma la sua intenzione di procedere in armi contro il ribelle Pier Maria Rossi deliberando di spedire subito da Milano 500 fanti da aggiungersi alle truppe gi\u00e0 presenti nel parmense agli ordini di Costanzo Sforza e Sforza Secondo Sforza e ordinando al comune di Parma di arruolare 300 fanti come rinforzo delle truppe ducali allo scopo di porre d'assedio San Secondo dove Pier Maria risiedeva.\nDopo un tentativo di riconciliazione respinto da Pier Maria, Ludovico il Moro, sempre istigato dal suo consigliere Pallavicino Pallavicini, ruppe gli indugi e ordin\u00f2 di procedere contro i possedimenti dei Rossi nel parmense. A tale scopo, non fidandosi di Costanzo Sforza, vecchio amico di Pier Maria, chiese a Gian Giacomo Trivulzio, luogotenente di Costanzo, di procede con ogni mezzo contro il Rossi, di asserragliarlo in San Secondo e di catturarlo affinch\u00e9 fosse consegnato alla giustizia.\nTuttavia Pier Maria, consapevole della situazione che si era venuta a delineare, forte non solo delle sue truppe ma della fedelt\u00e0 dei suoi uomini sparsi nelle varie rocche del parmense, inizi\u00f2 una tenace quanto forse inaspettata resistenza, mettendo in seria difficolt\u00e0 le truppe ducali e costringendo l'esercito ad allontanare il campo dal castello di San Secondo a causa delle perdite inflitte durante continue sortite dei difendenti.\nIl Moro decise quindi di richiamare Costanzo e il 13 marzo pose ufficialmente a comando delle truppe divise in due contingenti Gian Giacomo Trivulzio e il Bergamino. Il primo contingente, quello del Trivulzio, era diretto ad assediare le rocche dell'appennino e a devastare i territori fedeli ai Rossi, il secondo doveva procedere con lo stesso piano strategico con le rocche di pianura.\nLa presa di Noceto.\nI soldati del Trivulzio posero dapprima sotto assedio la rocca di Noceto, tuttavia in una fulminea sortita gli assedianti riuscirono a catturare 24 uomini tra i quali alcuni capitani. Il 30 marzo il Trivulzio pass\u00f2 quindi alla controffensiva cambiando obiettivo: attacc\u00f2 il castello di Sant'Andrea dalla parte opposta del Taro, le truppe rossiane sconfitte sul campo furono costrette a trincerarsi nel castello e se non fosse stato per la pioggia che rese sdrucciolevole il terreno i ducali sarebbero riusciti sullo slancio della vittoria conseguita ad impossessarsi dello stesso presidio.\nNel frattempo Ludovico il Moro, impaziente di ottenere rapidi successi, decise il 4 aprile di nominare come comandante generale di tutti gli eserciti del parmense Sforza Secondo Sforza e, per non privarsi di un ottimo generale come il Trivulzio, decise il giorno 8 maggio di nominarlo governatore di Parma.\nMentre avveniva questo avvicendamento alla guida delle truppe, i due contingenti ducali ora congiunti avevano iniziato sin dal 26 aprile il bombardamento della rocca di Noceto distruggendo le sue due torri difensive e costringendo i difensori alla resa il 3 maggio seguente, dopo che la rocca stessa era stata praticamente demolita da 300 colpi di bombarda. L'azione su Noceto aveva il chiaro intento di spezzare in due i domini dei Rossi poich\u00e9 tale castello, come quelli contigui di Sant'Andrea, Carona e Roccalanzona, era visto come punto di congiunzione fra pianura e appennino.\nL\u2019intervento di Venezia.\nPier Maria nel frattempo si era accordato con i veneziani che avevano tutto l'interesse a sostenere la sua ribellione sia per estendere la loro sfera di influenza su Parma, sia per aprire un secondo fronte nella guerra di Ferrara, nella quale erano all'epoca impegnati, allo scopo di poter trattenere lontano dai propri confini le truppe milanesi. Nel mese di maggio Antonio Bragadin fu inviato dal governo della repubblica presso Pier Maria Rossi per esortarlo a resistere e per assicuragli aiuto nella lotta, nello stesso incontro gli fu comunicato che la sua famiglia sarebbe stata aggregata al Patriziato veneto. In termini di uomini, tale aiuto rimase pi\u00f9 che altro sulla carta e si ridusse al solo Ammuratte Torelli che si aggiunse con 100 fanti alle truppe rossiane. I veneziani, non potendo intervenire direttamente, si accordarono anche con Obietto Fieschi per arruolare truppe da fornire ai Rossi, tuttavia il Fieschi si abbocc\u00f2 segretamente con i ducali tradendo i veneziani, rendendo in tal modo ancora pi\u00f9 precaria la situazione delle truppe rossiane. A livello economico l'aiuto dei veneziani fu invece molto importante: riuscirono a far passare attraverso Genova numerosi finanziamenti a Pier Maria affinch\u00e9 arruolasse soldati e continuasse la guerra.\nL'aiuto di Venezia ai Rossi era ormai palese e costrinse lo stato di Milano a tutelarsi da una potenziale minaccia veneziana sui confini orientali dello stato inviandovi a presidio un contingente capeggiato da Costanzo Sforza mentre, su pressioni della Lega anti-veneziana che richiedeva truppe fresche nella guerra contro la Serenissima, anche il Trivulzio fu ritirato con i suoi armati e messo a disposizione del Duca di Urbino, lasciando cos\u00ec il solo Bergamino con 600 uomini a combattere i Rossi.\nIl 13 maggio Pier Maria, per vendicarsi delle persecuzioni e della cacciata degli uomini della sua fazione da Parma, tent\u00f2 la sortita sulla citt\u00e0 cercando di prenderla da due lati, riuscendo ad impadronirsi della Porta San Francesco, facendo ingente bottino e, penetrando dentro le mura da Porta San Michele, mettendola a ferro e fuoco. Il 17 maggio fu compiuta una sortita notturna sempre su Parma, mentre il Della Vella, a comando della guarnigione della citt\u00e0, invi\u00f2 per rappresaglia le sue truppe a devastare il contado di Felino, territorio dei Rossi. Sempre a maggio una sortita dei Rossiani da San Secondo su Fontanellato procacci\u00f2 a Pier Maria un altro cospicuo bottino. In seguito fu ancora Parma l'obiettivo di un ulteriore attacco condotto dalla base del castello di Felino da Guido de\u2019 Rossi e da Ammuratte Torelli; tale sortita, condotta a fine maggio, provoc\u00f2 grande devastazione in citt\u00e0 e indusse il consiglio degli Anziani, preoccupato, a chiedere urgentemente rinforzi al Duca di Milano che a sua volta promise di inviare il marchese del Monferrato Bonifacio III Paleologo con 500 armati e Obietto Fieschi con alcuni contingenti.\nMentre la controffensiva dei Rossi si concentrava principalmente su Parma, la guerra divampava nel territorio segnando alcune vittorie delle truppe ducali: Sforza Secondo Sforza aveva prima preso senza combattere Sant'Andrea a causa del tradimento dei difensori, allo stesso modo poi si era impadronito del castello di Carona, il 13 di maggio. Imbaldanzito dalla resa piuttosto celere delle due rocche appenniniche, il comandante in capo delle truppe ducali si port\u00f2 sotto il castello di Roccalanzona, ultimo baluardo rossiano a presidio della Val Taro, ove a differenza dei due casi precedenti i difensori gli sbarrarono il passo decisi a resistere, e, dopo un breve assedio, constata l'impossibilit\u00e0 di prendere la Rocca le truppe ducali si ritirarono portandosi su Parma.\nIl duca di Urbino, Federico da Montefeltro, desiderando un maggior impegno nella guerra contro Venezia da parte dei milanesi, caldeggiava un accordo con i Rossi e il 1 giugno mand\u00f2 a Felino un suo messo per trattare con Guido de\u2019 Rossi e Ammuratte Torelli le condizioni della pace senza tuttavia raggiungere alcun compromesso soddisfacente.\nIn giugno Sforza Secondo Sforza tent\u00f2 di cambiare tattica attaccando direttamente la rocca di San Secondo difesa direttamente da Pier Maria II e residenza della sua famiglia, tuttavia i milanesi attaccati a sorpresa dai rossiani dovettero retrocedere il proprio campo sino a Grugno, nel territorio presidiato dai Sanvitale di Fontanellato, continuando comunque a subire le sortite delle truppe mariesche che continuamente molestavano le salmerie dell'esercito ducale devastando al contempo il territorio di Fontanellato.\nIl 18 giugno fu invece Guido ad attaccare improvvisamente gli assedianti uscendo dal castello di Felino; l'azione fulminea colse di sorpresa gli sforzeschi che, lasciando sul campo molte tende, suppellettili e vettovaglie, retrocedettero frettolosamente sino a Carignano, ove piantarono il nuovo campo. Sforza Secondo Sforza, vista l'impossibilit\u00e0 di espugnare i due capisaldi di San Secondo e Felino, diresse il suo esercito su Basilicanova cingendola d'assedio, tuttavia Guido, libero da compiti difensivi ne approfitt\u00f2 per attaccare a sorpresa il castello di Carona riprendendolo. Nel frattempo Basilicanova capitol\u00f2 per il tradimento dei difensori e i ducali mossero l'esercito alla volta del castello di Roccabianca che cadde anch'esso il 25 luglio.\nLa morte di Pier Maria Rossi e la fine della prima fase della guerra.\nMentre la guerra infuriava la salute di Pier Maria Rossi, asserragliato a difesa della rocca di San Secondo, si deteriorava rapidamente tanto che il Rossi, non essendo pi\u00f9 in grado di sostenere il comando delle truppe di pianura, sfruttando il favore delle tenebre e utilizzando un passaggio segreto, si fece trasportare in lettiga fuori dal castello assediato di San Secondo e, scortato da una schiera di armigeri, giunse al castello di Torrechiara. Guido, invece, non fidandosi della lealt\u00e0 della guarnigione lasciata nella residenza principale dei Rossi, vi si rec\u00f2 con un gran numero di armigeri per continuare la lotta a difesa dell'ultimo caposaldo della pianura. \nIl 2 agosto un ambasciatore dei ducali si rec\u00f2 da Pier Maria nel castello di Torrechiara per trattare la pace a patto per\u00f2 che il Rossi rinunciasse alla sua alleanza con Venezia. Pier Maria respinse le proposte chiedendo alle truppe milanesi di lasciare il parmense affinch\u00e9 potesse affrontare senza alcuna ingerenza esterna i Pallavicino, i suoi veri nemici, in quanto riteneva che fossero loro i veri responsabili della guerra civile che dilaniava il parmense.\nLa salute gi\u00e0 precaria del sessantanovenne Pier Maria peggior\u00f2 rapidamente, tanto che Guido corse il 22 agosto al capezzale del padre, salvo dover tornare precipitosamente a San Secondo alla notizia dell'arrivo delle truppe di rinforzo dei milanesi inviate da Bonifacio III Paleologo, futuro marchese di Monferrato. Guido de' Rossi riusc\u00ec ancora una volta a riportare un'importante vittoria, respingendo l'esercito congiunto sino a Roccabianca. Tuttavia questo fu l'ultimo sussulto dei rossiani: il 1 settembre si spense Pier Maria II a Torrechiara, mentre gli aiuti dei veneziani in termini di uomini ma soprattutto, come gi\u00e0 ricordato, di danaro venivano bloccati nel genovese. Di l\u00ec a poco anche Ammuratte Torelli perse la vita durante l'assedio infruttuoso della Rocca Sanvitale di Sala Baganza, difesa strenuamente in un intreccio controverso di parentele da Donella Rossi, figlia di Pier Maria e moglie di Gilberto Sanvitale assente in quei frangenti dalla sua residenza poich\u00e9 impegnato su di un altro fronte.\nMorto Pier Maria, Bertrando de' Rossi, entrato in possesso delle rocche dell'Appennino secondo quanto previsto dal testamento paterno del 1480 che emendava a suo favore il testamento iniziale del 1464 superato dalla morte prematura di Bernardo, si alle\u00f2 con i ducali e Pallavicini contro il fratello Guido dal quale era sempre stato osteggiato e ottenendo come contropartita il diritto di poter mantenere la signoria sulle proprie terre. La superiorit\u00e0 numerica dei ducali era ormai decisiva, le sole truppe di Bonifacio erano costituite da 1200 cavalieri e 5000 fanti. Il 6 settembre Guido tent\u00f2 l'ennesima sortita contro il campo nemico ma fu costretto a ritirarsi a causa del soverchiante numero degli avversari, intanto Sforza Secondo Sforza si spost\u00f2 a difendere la rocca di Stellata nel ferrarese dagli assalti dei Veneziani, lasciando il compito di assediare San Secondo alle truppe di Bonifacio III. Verso la met\u00e0 di settembre 5 grosse bombarde martellavano le mura della rocca difesa da Guido, mentre i difensori continuavano a costruire muretti terrapieni e a riparare le brecce createsi a causa dell'azione incessante dell'artiglieria. Il giorno 8 settembre mor\u00ec il comandante in capo dell'esercito di Bonifacio: Antonio del Vasto, figlio di Ludovico I marchese Saluzzo, colpito da una spingarda, e di l\u00ec a poco venne ucciso Bonifacio Lupi di Soragna.\nSul fronte appenninico Obietto Fieschi, rotti gli indugi, mosse con l'aiuto di Bertrando de' Rossi, che concesse il passo sui suoi territori, su Bosco di Corniglio, il cui castello espugn\u00f2 ai primi di ottobre; il 5 attacc\u00f2 la rocca di Corniglio senza tuttavia riuscire a prenderla prima che la tregua fosse firmata.\nA San Secondo nel frattempo gli assedianti avevano proceduto ad asciugare il Taro morto, paleoalveo del Taro che drenando terreni di altimetria inferiore era sempre ricco di acque usate per alimentare il fossato della rocca, e ormai avevano fortemente danneggiato i terrapieni e le mura del castello. Disperando di difendere il caposaldo, a corto di denaro, viveri e munizioni, Guido tent\u00f2 di fuggire con il favore delle tenebre il 12 ottobre da San Secondo ma, a causa di un imprevisto, fu scoperto e costretto a ritirarsi. I difendenti comunque avevano saputo del tentativo di fuga e pertanto decisero di voltare le spalle a Guido che quindi fu costretto a recarsi nel campo ducale a trattare la resa con il Bonifacio III. Si decise che l'assedio sarebbe stato tolto a condizione che Guido non tenesse con s\u00e9 alcun armato, giurasse fedelt\u00e0 al duca e mandasse il suo figlio primogenito Filippo Maria come ostaggio a Milano; in cambio Guido poteva mantenere i possedimenti assegnatigli dal padre con il testamento del 1464. D'altronde, come gi\u00e0 menzionato, Guido non aveva altra scelta dal momento che a San Secondo ormai non vi erano pi\u00f9 viveri e munizioni e gli aiuti provenienti da Venezia erano stati neutralizzati, d'altro canto anche i ducali avevano interesse a concludere la pace dal momento che avevano necessit\u00e0 di portare le truppe nel ferrarese.\nLa breve tregua, la ripresa della guerra e la sconfitta definitiva dei Rossi.\nLa pace stipulata fra Guido e Bonifacio non fu per\u00f2 duratura: l'ostilit\u00e0 di alcuni fratelli alla pace, in particolar modo di Giacomo, istigato dai veneziani a continuare la guerra, l'alleanza con il protonotario Torelli e l'abboccamento con un messo di Venezia a Torrechiara spinsero i milanesi a dichiarare nuovamente Guido Rossi nemico pubblico il 18 gennaio 1483.\nA fine aprile del 1483 un forte esercito comandato da Sforza Secondo Sforza si diresse nel parmense; nel frattempo Guido, finanziato dai veneziani, aveva nuovamente fortificato il castello di San Secondo munendolo di bombarde e munizioni. Tuttavia Guido, venuto a conoscenza dell'entit\u00e0 dell'esercito che gli si muoveva contro, decise di fuggire nel piacentino, in val Nure per continuare la lotta; nel frattempo Ludovico il Moro discese direttamente nel parmense e con le sue truppe pose d'assedio Felino, che cadde a met\u00e0 maggio. Fu poi la volta di Torrechiara, il cui assedio condotto da Gian Giacomo Trivulzio inizi\u00f2 il 25 maggio; la rocca cadde in breve tempo alla notizia che Guido era fuggito nel piacentino. Ormai restava ai rossiani solo la rocca di San Secondo, che l'esercito ducale sempre sotto il comando del Trivulzio cinse nuovamente d'assedio il 13 giugno 1483 e che a sua volta si arrese definitivamente il 21 giugno 1483. Nel frattempo Guido, scacciato dalla Val Nure, fu costretto a riparare in val Sturla, appartenente alla repubblica di Genova, e da l\u00ec a fuggire a Venezia.\nConseguenze.\nAl termine di quasi due anni di guerra, tutti i possedimenti dei marieschi ereditati da Guido de' Rossi vennero confiscati con la sola eccezione di Roccalanzona, che pass\u00f2 sotto il controllo di Bertrando de\u2019 Rossi, conte di Berceto. Guido fugg\u00ec a Venezia e pur invitato al tavolo della pace di Bagnolo del 1484 non riusc\u00ec ad ottenere la reintegrazione nei propri domini sui quali si conferm\u00f2 la confisca e l'assegnazione diretta a Ludovico il Moro. In definitiva la caduta di Pier Maria e dei Rossi fu dovuta essenzialmente sia all'impossibilit\u00e0 di ottenere un aiuto diretto e fattivo dall'alleato veneziano, sia alla presa di potere a Milano della fazione avversa che privilegi\u00f2 i rapporti con i Pallavicino.\nDei Rossi, solo Bertrando, beneficiario del testamento del 1464, riusc\u00ec, tradendo i fratelli e la volont\u00e0 paterna, a mantenere i propri possedimenti, grazie all'alleanza con i ducali; Giacomo e Guido, che avevano continuato la lotta sostenuti da Venezia, persero invece tutte le loro propriet\u00e0. I Sanvitale ripresero possesso del castello di Noceto, ma furono soprattutto i Pallavicino i maggiori beneficiari della caduta della fazione dei Rossi: acquisirono il castello di Roccabianca ma, soprattutto, divennero la famiglia pi\u00f9 influente nel parmense, ruolo egemone che mantennero sino alla presa del potere dei Farnese. Guido de' Rossi mor\u00ec a Venezia nel 1490 e, nonostante i numerosi tentativi, i suoi discendenti non riuscirono mai a rientrare in possesso dei feudi aviti, fatta eccezione della sola Corniglio che Filippo Maria riprese dopo il 1510, a causa della fedelt\u00e0 a Venezia, che fin\u00ec col precludere ogni possibilit\u00e0 di reintegro. Curiosamente furono invece i discendenti di Giovanni de\u2019 Rossi, figlio primogenito diseredato nel testamento del 1464 da Pier Maria, che, grazie al disinteresse durante la guerra prima e all'alleanza con i francesi e all'amicizia con quel Trivulzio che aveva costretto Guido alla resa definitiva poi, riuscirono a rientrare in possesso di San Secondo eretta da Luigi XII di Francia a marchesato. I Rossi di San Secondo, discendenti da Giovanni, furono in grado in seguito di recuperare numerose rocche dell'appennino grazie all'eredit\u00e0 lasciata da Bertrando de' Rossi nel 1502, senza tuttavia mai raggiungere n\u00e9 come estensione di possedimenti, n\u00e9 come prestigio e influenza la posizione che avevano avuto i loro avi prima della guerra. Tale ritorno fu dovuto al tentativo messo in essere dai francesi di contenere e contrastare con un alleato fedele lo strapotere dei Pallavicino nel parmense; ci\u00f2 nonostante Troilo I non riusc\u00ec mai a rientrare in possesso dei castelli di Felino, Roccabianca e Torrechiara, che risultarono persi per sempre.\nCuriosit\u00e0.\nNel parco della Rocca dei Rossi di San Secondo sono presenti delle palle di pietra che secondo la tradizione locale sarebbero colpi sparati dalle bombarde ducali in occasione dei numerosi assedi sostenuti dal maniero durante la guerra dei Rossi."}
{"id": "5891359", "revid": "767487", "url": "https://it.wikipedia.org/wiki?curid=5891359", "title": "Ol\u00edmpico Pirambu Futebol Clube", "text": "L'Ol\u00edmpico Pirambu Futebol Clube, noto anche semplicemente come Pirambu, \u00e8 una societ\u00e0 calcistica brasiliana con sede nella citt\u00e0 di Pirambu, nello stato del Sergipe.\nStoria.\nIl club \u00e8 stato fondato il 4 settembre 1931, ad Aracaju, come \"Siqueira Campos Futebol Clube\". La squadra ha cambiato nome in \"Ol\u00edmpico Futebol Clube\" nel 1939. Nel 1996, la squadra si \u00e8 trasferita nella citt\u00e0 di Itabi per problemi finanziari, trasferendosi a Carm\u00f3polis l'anno successivo e a Lagarto nello stesso anno. La squadra alla fine decise di trasferirsi definitivamente a Pirambu nel 2005, cambiando nome in Ol\u00edmpico Pirambu Futebol Clube. Il Pirambu ha vinto il Campeonato Sergipano S\u00e9rie A2 nel 2005, e il Campionato Sergipano nel 2006. Ha partecipato al Campeonato Brasileiro S\u00e9rie C nel 2006, dove \u00e8 stato eliminato alla prima fase, e alla Coppa del Brasile nel 2007, dove \u00e8 stato eliminato al primo turno dal Corinthians."}
{"id": "5891388", "revid": "1649409", "url": "https://it.wikipedia.org/wiki?curid=5891388", "title": "Brady Haran", "text": "Biografia.\nBrady Haran studi\u00f2 giornalismo per un anno prima di venire assunto dall\"'Adelaide Advertiser.\" Nel 2002, si trasfer\u00ec dall'Australia a Nottingham, in Regno Unito. A Nottingham, lavor\u00f2 per la BBC, inizi\u00f2 a lavorare con i video, e fece il cronista per \"East Midlands Today\", BBC News Online e per delle stazioni radio della BBC.\nNel 2007, Haran lavor\u00f2 come filmmaker in loco per la citt\u00e0 della scienza di Nottingham come parte di un contratto tra la BBC e l'Universit\u00e0 di Nottingham. Il suo progetto \"Test Tube\" inizi\u00f2 con l'idea di produrre un documentario sugli scienziati e le loro ricerche, ma Haran decise di pubblicare i filmati non montati su YouTube; da qui si svilupparono \"Periodic Videos\" e \"Sixty Symbols\". In seguito lasci\u00f2 la BBC per lavorare a tempo pieno a realizzare video su YouTube. \nYouTube.\nDopo \"Test Tube\", Haran decise di creare altri canali YouTube. Nei primi cinque anni da filmmaker indipendente fece oltre 1500 video. Nel 2012, era il produttore, montatore, e intervistatore di 12 canali YouTube, tra i quali \"Periodic Table of Videos\", \"Sixty Symbols\" e \"Numberphile\". Nel 2011, Martyn Poliakoff ricevette il Premio Nyholm per l'istruzione dalla Royal Society of Chemistry per aver portato la chimica a un pubblico pi\u00f9 vasto; questo comprende il suo lavoro con Haran su \"Periodic Table of Videos.\"\nI canali di Brady Haran coprono vari argomenti tra cui matematica, chimica, fisica e filosofia. Essi sono (quelli contrassegnati da [I] sono in stato di ibernazione):"}
{"id": "5891416", "revid": "271907", "url": "https://it.wikipedia.org/wiki?curid=5891416", "title": "Jakov Malik", "text": ""}
{"id": "5891417", "revid": "438678", "url": "https://it.wikipedia.org/wiki?curid=5891417", "title": "Semantica del modello stabile", "text": "Il modello stabile (\"stable model\"), o answer set, \u00e8 un concetto utilizzato per definire una semantica dichiarativa nella programmazione logica con negazione. Il concetto di modello stabile, introdotto da Gelfond e Lifschitz nel 1988, \u00e8 alla base dell'answer set programming.\nIntroduzione.\nDato il seguente programma:\nla query formula_4 avr\u00e0 successo, in quanto il programma indica formula_4 come un fatto; la query formula_6 fallir\u00e0 per negation by default, in quanto non occorre in nessuna parte sinistra delle regole del programma. Anche la query formula_7 fallir\u00e0, in quanto nel corpo della regola appare un atomo con valore negativo. Infine, la query formula_8 avr\u00e0 successo, in quanto sia l'obiettivo formula_4 che formula_10 sono positivi.\nQuindi, l'interpretazione di default formula_11 dei quattro letterali sar\u00e0 la seguente:\nSe calcoliamo i valori di verit\u00e0 delle regole del programma mediante l'interpretazione di cui sopra, risulteranno tutti essere T. In altre parole, l'interpretazione formula_11 \u00e8 un modello del programma.\nTuttavia, possono esistere altre interpretazioni, in generale non minimali, che rendono vere tutte le regole del programma. In questo caso:\nQuesta interpretazione, che chiamiamo formula_13 \u00e8 un modello non minimale del programma, in quanto di cardinalit\u00e0 maggiore rispetto a formula_11 (indicato come formula_15 un programma costituito da regole espresse nella forma seguente:\ndove formula_17 sono atomi \"ground\", ovvero non contenenti variabili. Se formula_18 non contiene negazioni (formula_19 in ogni regola del programma) allora, per definizione, l'unico modello stabile di formula_18 \u00e8 il suo modello minimale.\nPer estendere questa definizione al caso dei programmi con negazione, \u00e8 necessario il concetto ausiliario di \"riduzione\", definito come segue.\nPer ogni insieme formula_11 di atomi \"ground\", una riduzione di formula_18 relativa a formula_11\u2014indicata con formula_24\u2014\u00e8 l'insieme di regole senza la negazione ottenuto a partire da formula_18 rimuovendo:\nDiciamo che formula_11 \u00e8 un modello stabile (o \"answer set\") di formula_18 se formula_11 \u00e8 un modello stabile di formula_24.\nDato che la riduzione non contiene negazioni, la definizione di modello stabile per quest'ultima \u00e8 gi\u00e0 stata data, per cui la definizione non \u00e8 ricorsiva.\nIn generale, un programma pu\u00f2 avere pi\u00f9 \"answer set\".\nEsempio.\nPer illustrare le definizioni di cui sopra, controlliamo che formula_33 \u00e8 un modello stabile per il programma:\nLa riduzione di questo programma rispetto a formula_11 \u00e8:\nIl modello stabile (ovvero, il modello minimale) della riduzione formula_24 \u00e8 proprio formula_44. Di conseguenza, formula_33 \u00e8 un modello stabile per il programma.\nControllando gli altri 15 possibili insiemi contenenti gli atomi formula_46 si dimostra che il programma non ha altri modelli stabili.Ad esempio, la riduzione relativa all'interpretazione formula_47 \u00e8:\nIl modello stabile (ovvero, il modello minimale) della riduzione formula_52 \u00e8 formula_53, che \u00e8 differente dall'interpretazione di partenza."}
{"id": "5891435", "revid": "729019", "url": "https://it.wikipedia.org/wiki?curid=5891435", "title": "Pugilato ai Giochi della XVI Olimpiade - Pesi medi", "text": "La competizione della categoria pesi medi (fino a 75\u00a0kg) di pugilato ai Giochi della XVI Olimpiade si \u00e8 svolta dal 26 novembre al 1\u00ba dicembre 1956 al \"West Melbourne Stadium\" di Melbourne."}
{"id": "5891437", "revid": "438678", "url": "https://it.wikipedia.org/wiki?curid=5891437", "title": "Stable model", "text": ""}
{"id": "5891438", "revid": "438678", "url": "https://it.wikipedia.org/wiki?curid=5891438", "title": "Modello stabile", "text": ""}
{"id": "5891439", "revid": "438678", "url": "https://it.wikipedia.org/wiki?curid=5891439", "title": "Answer set", "text": ""}
{"id": "5891442", "revid": "716642", "url": "https://it.wikipedia.org/wiki?curid=5891442", "title": "Associa\u00e7\u00e3o Esportiva Jataiense", "text": "LAssocia\u00e7\u00e3o Esportiva Jataiense, noto anche semplicemente come Jataiense, \u00e8 una societ\u00e0 calcistica brasiliana con sede nella citt\u00e0 di Jata\u00ed, nello stato del Goi\u00e1s.\nStoria.\nIl club \u00e8 stato fondato il 10 gennaio 1952. Ha vinto il Campeonato Goiano Segunda Divis\u00e3o nel 2002. Il Jataiense ha partecipato al Campeonato Brasileiro S\u00e9rie C nel 2004, dove \u00e8 stato eliminato alla prima fase, e nel 2006, dove \u00e8 stato eliminato alla seconda fase."}
{"id": "5891445", "revid": "729019", "url": "https://it.wikipedia.org/wiki?curid=5891445", "title": "Pugilato ai Giochi della XVI Olimpiade - Pesi mediomassimi", "text": "La competizione della categoria pesi mediomassimi (fino a 81\u00a0kg) di pugilato ai Giochi della XVI Olimpiade si \u00e8 svolta dal 23 novembre al 1\u00ba dicembre 1956 al \"West Melbourne Stadium\" di Melbourne."}
{"id": "5891463", "revid": "767487", "url": "https://it.wikipedia.org/wiki?curid=5891463", "title": "Nearco (nome)", "text": "Origine e diffusione.\nNome di scarsissima diffusione, attestato prevalentemente in Emilia-Romagna e per il resto disperso in Italia settentrionale; venne portato da un ammiraglio al servizio di Alessandro Magno e da altre figure storiche, ma oggi \u00e8 noto principalmente grazie a Nearco, un cavallo da corsa che vinse diverse competizioni negli anni '30 e '40.\nEtimologicamente continua il greco \u039d\u03b5\u03b1\u03c1\u03c7\u03bf\u03c2 (\"Nearchos\"); esso \u00e8 composto da \u03bd\u03ad\u03bf\u03c2 (\"neos\", \"nuovo\", \"giovane\", da cui anche Neera) oppure \u03bd\u03b1\u1fe6\u03c2 (\"naus\", \"nave\") e \u1f04\u03c1\u03c7\u03c9\u03bd (\"archon\", \"capo\", \"comandante\", da cui anche Learco, Arcangelo, Aristarco e Plutarco), e il significato complessivo pu\u00f2 essere interpretato come \"giovane capo\", \"principe\", oppure \"comandante della nave\".\nOnomastico.\nL'onomastico ricorre il 9 gennaio in memoria di san Nearco, soldato romano, martire in Armenia con san Polieuto."}
{"id": "5891466", "revid": "789669", "url": "https://it.wikipedia.org/wiki?curid=5891466", "title": "Albergo Croce di Malta", "text": ""}
{"id": "5891471", "revid": "123716151", "url": "https://it.wikipedia.org/wiki?curid=5891471", "title": "Amelio Tagliaferri", "text": "Biografia.\nNacque a Cutigliano in provincia di Pistoia da Francesco, maresciallo del corpo forestale originario di Pezzolo, nella Valle di Scalve e da Maria Elisabetta Fanfani, casalinga di Pieve Santo Stefano in provincia di Arezzo, quarto di cinque figli. Per seguire il padre nel suo lavoro visse all'Abetone, a Fiume (Croazia), a Pisino e nel 1937 arriv\u00f2 a Cividale del Friuli. \nA Cividale consegu\u00ec la maturit\u00e0 classica nel Liceo Paolo Diacono e, successivamente combatt\u00e9 giovanissimo nell'ultima guerra. In seguito si iscrisse alla Facolt\u00e0 di Chimica nell'Universit\u00e0 degli Studi di Padova, che fu per\u00f2 costretto ad abbandonare, dopo aver sostenuto un solo esame, a causa della situazione finanziaria della famiglia che non poteva sostenerne i costi. Si iscrisse quindi alla Facolt\u00e0 di Farmacia nell'Universit\u00e0 degli Studi di Urbino dove si laure\u00f2 nel 1948. Nel 1949 trov\u00f2 impiego come aiuto farmacista a Milano. Nel 1950, in seguito al pensionamento del padre, la sua famiglia si trasfer\u00ec ad Arezzo, mentre lui e sua moglie si trasferirono a Milano, dove, nel 1951, assunse la direzione di una importante farmacia. Nel 1954 entr\u00f2, in qualit\u00e0 di propagandista, nella Casa Farmaceutica Carlo Erba che gli assegn\u00f2 la provincia di Brescia. Nel 1959, in seguito ad un concorso, divenne titolare di una farmacia a Virle Treponti nel comune di Rezzato. \nNel tempo libero si dedicava a ricerche sull'arte e la cultura longobarda.\nEsordi e primi lavori.\nL'esordio nel campo dell'archeologia e della storia dell'arte si manifest\u00f2 con la pubblicazione, nel 1966, in collaborazione con il medievalista Gaetano Panazza, direttore dei Civici Musei di Brescia, del terzo volume del \"Corpus della scultura altomedievale\", dedicato a \"La Diocesi di Brescia\". La sua attivit\u00e0 riguard\u00f2 da un lato studi di tipo archeologico, principalmente inerenti al periodo romano e altomedievale, con particolare interesse verso l'arte e la cultura longobarda e, dall'altro, studi riguardanti la storia economica. Collabor\u00f2, inoltre, con il Centro italiano di studi sull'alto medioevo. Nelle sue prime pubblicazioni fu seguito dallo storico Carlo Guido Mor (genero di Pier Silverio Leicht) e da Amintore Fanfani.\nIl primo lavoro scientificamente importante fu la pubblicazione nel 1964 della raccolta in memoria di Gian Piero Bognetti dal titolo \"Problemi della civilt\u00e0 e della economia longobarda\" pubblicato da Giuffr\u00e8 Editore, la casa editrice con cui pubblicher\u00e0 le sue opere pi\u00f9 importanti fino all'inizio degli anni '80. La pubblicazione \u00e8 contenuta nella collana storica \"Economia e storia\" fondata e diretta da Amintore Fanfani. L'anno dopo pubblic\u00f2 la prima autorevole sintesi di anni di lavoro e di attenzione al mondo longobardo \"I longobardi nella civilt\u00e0 e nell'economia italiana del primo Medioevo\". Con il passaggio alla storia economica, i suoi lavori si indirizzarono alla nuova disciplina, con particolare attenzione all'area veneta e friulana, esordendo, nel 1966, con l'opera \"L'economia veronese secondo gli estimi dal 1409 al 1635\".\nEsercit\u00f2 la professione di farmacista fino al 1965, anno in cui torn\u00f2 a Cividale con la famiglia dopo aver preso la decisione di cedere la farmacia e di cambiare attivit\u00e0, dedicandosi alla carriera universitaria. \nUn'altra parte importante della sua vita fu l'attivit\u00e0 seminariale e congressuale. A Cividale volle organizzare, nel 1983, un importante convegno scientifico su \"I ceti dirigenti in Italia in et\u00e0 moderna e contemporanea\", che chiam\u00f2 a raccolta studiosi nazionali e di cui cur\u00f2 la pubblicazione degli atti l'anno successivo.\nFu fondamentalmente uno storico economico e scrisse i 14 volumi delle \"Relazioni dei Rettori Veneti di Terraferma (1970-1979)\", che racchiudono le informazioni di tre secoli di vita nella societ\u00e0 della Serenissima Repubblica di Venezia.\nCarriera universitaria.\nDal 1965 al 1968 fu assistente incaricato alla cattedra di Storia economica presso l'Universit\u00e0 degli Studi di Padova, sede distaccata di Verona, ricoperta da Gino Barbieri.\nNel 1968 consegu\u00ec la libera docenza in Storia Economica. Nello stesso anno divenne libero docente di Storia economica nell'Universit\u00e0 Ca' Foscari di Venezia, sulla cattedra di Gino Luzzatto, periodo nel quale assunse anche la direzione dell'Istituto di Storia Economica di Venezia. Qui inizia la pubblicazione della prima collana \"Studi e Ricerche\". Il primo numero \"Cinquant'anni di Storia economica a Ca' Foscari\" esce nel gennaio 1970 e ricostruisce la storia di Ca' Foscari; il secondo, a distanza di cinque mesi contiene una trattazione su \"Economia e societ\u00e0 nella Repubblica veneta tra '400 e '700\"; il terzo \"Sei temi di storia economica secondo la documentazione d'achivio\" \u00e8 una raccolta miscellanea con saggi di alcuni suoi collaboratori.\nIl 1 novembre 1970 venne chiamato dall'Universit\u00e0 degli Studi di Trieste a ricoprire la cattedra di Storia Economica nella Facolt\u00e0 di Economia e Commercio, prima come professore straordinario e, dal 1\u00ba novembre 1973, come ordinario, dopo aver pubblicato, nel 1968, due grandi opere di analisi storico economica, \"Consumi e tenore di vita di una famiglia borghese del 600\" e \"Struttura e politica sociale in una Comunit\u00e0 veneta del '500\". Nel 1972 cur\u00f2 l'opera in onore di Paolo Lino Zovatto, studioso di arte e archeologia paleocristiana e altomedievale a Brescia, contenente una raccolta miscellanea su archeologia, arte, cultura, istituzioni ed economia tra il periodo paleocristiano e il XIX secolo. \nDal 1970 al 1981 assunse la direzione dell'Istituto di Storia Economica dove diede il via alla pubblicazione delle \"Relazioni dei Rettori veneti in Terraferma\". Nel 1972, anno di avvio delle relazioni, pubblic\u00f2 \"Strutture sociali e sistemi economici precapitalistici\", un lavoro di dieci temi di storia che fa il punto sulle tendenze della storiografia, che racchiude i risultati dei suoi studi sul metodo d'indagine della storia economica per il periodo antico e per il periodo moderno, utilizzando la sua profonda conoscenza del mondo romano e del sistema longobardo per leggere il divenire storico occidentale. \n\u00c8 stato uno dei rarissimi uomini di cultura italiani di confine a impegnarsi nello studio della lingua slovena, stringendo rapporti intellettuali con gli storici sloveni e pubblicando propri contributi sulle loro riviste.\nIl 1 novembre 1981 fu trasferito, su sua richiesta, all'Universit\u00e0 degli Studi di Udine sulla cattedra di Storia Moderna e Contemporanea nella Facolt\u00e0 di Lingue e Letterature Straniere, fino al 1991. Dal 1981 al 1990 diresse l'Istituto di Storia di Udine che riorganizz\u00f2 dal punto di vista didattico e scientifico, curando una collana di volumi che dal 1982 al 1987 produsse 15 titoli.\nDal 1 novembre 1991 chiese la collocazione nel fuori ruolo volontario per cinque anni a causa di motivi legati alla salute. Mor\u00ec tre anni dopo a seguito di una grave malattia.\nIl 10 maggio 2019 si \u00e8 svolta una giornata di studi in suo ricordo dal titolo \"Una cultura nuova per una nuova civilt\u00e0 europea. Amelio Taliaferri: l'eredit\u00e0 culturale\".\nAttivit\u00e0 archeologica.\nTagliaferri fu promotore di scavi archeologici, specialmente nel cividalese, come le due campagne di scavo della necropoli di Santo Stefano in Pertica, nel 1987 e 1988, al fine di incrementare le conoscenze sulla Cividale longobarda e rinnovare il repertorio del Museo in vista della mostra tenutasi nel 1990. Fu patrocinatore di mostre, pubblicazioni e studi di carattere archeologico. Fu molto interessato alla ricerca di superficie, consistente nel rilevare sul terreno le tracce di insediamenti, fortificazioni, fornaci, fonderie, strade, ecc. per ricostruire la storia antica del territorio e delle popolazioni antecedenti. Negli ultimi anni di vita trascorse gran parte del suo tempo alla ricerca di tracce superficiali della presenza dell'uomo, sia sul territorio friulano (nella vasta zona fra il fiume Tagliamento e l'arco alpino orientale sia su quello umbro-toscano (nell'alta valle del Tevere), luogo d'origine della madre, attraverso sopralluoghi e ricerche sul campo. L'indagine nell'Alta Valtiberina, per mezzo della ricerca di superficie, interess\u00f2 oltre 400 insediamenti romani. Come frutto di queste ricerche, nel 1991, viene pubblicato \"Romani e non romani nell'alta valle del Tevere\", che relazion\u00f2 lo stesso anno durante il convegno \"L'Alta Valle del Tevere tra epoca romana e medioevo\" tenutosi a Pieve Santo Stefano, a cura di Tommaso Fanfani con interventi di Giovanni Cherubini, don Antonio Bacci e la presenza di Amintore Fanfani.\nParticolarmente importante fu la scoperta di un bronzetto romano raffigurante il dio fanciullo Horus-Arpocrate appoggiato al tralcio di una vite matura, ritrovato tra i resti superficiali di una villa rustica in un insediamento nei pressi di Orzano (Udine), oggi conservato nel Museo archeologico nazionale di Cividale del Friuli.\nPromosse gruppi di lavoro sul campo costituiti da giovani ai quali insegn\u00f2 l'amore per la ricerca e l'entusiasmo per la vita accademica.\nOpere principali.\nLa mostra sui Longobardi.\nNel 1972 propose di allestire a Cividale del Friuli una mostra sui Longobardi.\nIl progetto piacque ai maggiori storici e specialisti europei di quel tempo come Joachim Werner di Monaco di Baviera, I. Bona di Budapest, J. Svoboda di Praga, Carlo Guido Mor e Mario Brozzi di Cividale del Friuli.\nImmediato appoggio e totale disponibilit\u00e0 furono anche dati da Aldo Rizzi, direttore dei Musei Civici di Udine e da Antonio Comelli, Presidente della Giunta Regionale. \nIl primo passo fu il restauro della collezione longobarda, conservata nel Museo del cividalese. Seguirono, nel 1987 e 1988, le due campagne di scavo nella necropoli di Santo Stefano in Pertica, affidate alla dottoressa Paola Lopreato. Nel frattempo si rivolse, coadiuvato dall'amico e collega Bruno Polese, a musei nazionali ed esteri al fine di disporre di altro materiale da esporre per arricchire il repertorio museale. \nLa mostra venne allestita a Udine e dislocata in due sedi distinte: Udine e Cividale. La gestione della sede udinese fu affidata Gian Carlo Menis e la sede cividalese a Tagliaferri. Egli cur\u00f2 nel frattempo il trasloco di tutto il materiale del Museo, archivio e biblioteca dalla vecchia sede di Palazzo De Nordis alla nuova sede nel palazzo dei Provveditori Veneti, da poco restituito all'originale splendore a cura dell'architetto Domenico A. Valentino, soprintendente per i Beni Ambientali, Archeologici, Artistici e Storici della Regione Friuli-Venezia Giulia dal 1986.\nCompletato il trasferimento, in seguito ad un primo lavoro di riordino e catalogazione dei reperti la mostra venne allestita con l'assistenza dello studio degli Architetti Avon. I due contenitori della mostra furono individuati nel Palazzo dei Provveditori a Cividale del Friuli e nella Villa Manin di Passariano.\nLa mostra \"I Longobardi: grandezza e splendore di un popolo d'Europa\" venne inaugurata il 2 giugno 1990 dall'allora Presidente del Senato Giovanni Spadolini.\nLa chiusura della mostra era stata programmata per i primi giorni di ottobre, ma visto il grande successo e l'eccezionale partecipazione di pubblico, in particolare nella sede di Cividale, la data fu prorogata al 1\u00ba novembre 1990.\nEgli \u00e8 ricordato tuttora come uno dei pi\u00f9 autorevoli esperti della civilt\u00e0 longobarda. \nAttivit\u00e0 scientifica.\nNel 1961 fu socio corrispondente della \"Deputazione di Storia Patria per il Friuli\", nel 1969 deputato e nel 1989 deputato emerito.\nNel 1968 fu socio dell'Ateneo di Brescia.\nNel 1970 fu socio ordinario dell'Accademia di Scienze, Lettere e Arti di Udine.\nDal 1971 al 1973 fu socio e direttore dell\u2019Associazione per lo Sviluppo degli Studi Storici ed Artistici di Cividale del Friuli, costituita il 25 febbraio 1971 a Cividale del Friuli con Maria Luisa Cornacchini, Ottavio Cotterli, Mario Brozzi, Giovanni Del Basso, Antonio Picotti, Francesco Amato, Albano Bernardi e Sergio Miconi.\nFu Presidente del Centro di Ricerca e Documentazione Storico-economica Regionale costituito il 27 febbraio 1978 a Cividale del Friuli con Tommaso Fanfani, Giovanni Panjek, Alessandro Giannatasio e Bruno Polese.\nFu socio fondatore e consigliere dell'Istituto Pio Paschini per la storia della chiesa in Friuli.\nDal 1983 fu socio corrispondente interno della \"Deputazione di Storia Patria per le Venezie\".\nFu componente del Comitato Scientifico della rivista \"Il Pensiero economico moderno\" presieduto da Gino Barbieri.\nFu co-fondatore del \"Centro per la Promozione e lo Sviluppo del Corso di laurea in Storia e Tutela dei Beni Culturali\", con Giuseppe Maria Pilo e Marino De Grassi. Fece parte del Comitato direttivo fin dalla costituzione avvenuta il 31 ottobre 1985.\nNe deriv\u00f2 la pubblicazione di \"ARTE/Documento\", rivista e collezione libraria sul dibattito di problemi attinenti alla conoscenza, alla tutela e alla valorizzazione dei beni culturali.\nDal 1980 al 1990 ricopr\u00ec, a titolo gratuito, l'incarico ministeriale di direttore del Museo archeologico nazionale di Cividale del Friuli, fondato dal conte Michele della Torre Valsassina. \nIl 20 dicembre 1992 fu nominato conservatore onorario dal Ministero dei beni e delle attivit\u00e0 culturali e del turismo, per i meriti scientifici acquisiti e l'impegno dedicato.\nDal 1989 al 1992 fu componente del Consiglio di Amministrazione della Fondazione \"de Claricini Dornpacher\" di Bottenicco di Moimacco.\nNel periodo 1988-1993 fu Presidente della \"Deputazione di Storia Patria per il Friuli\", succedendo nella carica al suo grande amico prof. Carlo Guido Mor e Direttore del giornale della Deputazione \"Memorie Storiche Forogiuliesi\".\nDal 1981 fino alla sua scomparsa diresse e cur\u00f2 \"Forum Iulii\", annuario del Museo archeologico nazionale di Cividale del Friuli, dal n. 5 al n. XVI.\nNel 2013 l\"'Associazione Longobardia\" ha intitolato il Comitato Scientifico a suo nome: \"Comitato Scientifico internazionale \u201cAmelio Tagliaferri\u201d\"\nLe Relazioni dei Rettori Veneti in Terraferma.\nGenesi.\nTagliaferri con i suoi collaboratori (Giorgio Borelli, Tommaso Fanfani, Giovanni Panjek e Bruno Polese) iniziarono a ricercare i documenti relativi ai rapporti fra la Serenissima Repubblica di San Marco (la \"Dominante\") e la Terraferma su cui i Dogi della Repubblica di Venezia e le magistrature veneziane esercitavano il controllo politico ed economico nell'Archivio di Stato di Venezia. Ne fu non solo l'ideatore e il coordinatore scientifico, ma partecip\u00f2 in prima persona alla realizzazione della maggior parte del lavoro, dalla trascrizione delle relazioni alla correzione delle bozze.\nLa Terraferma Veneta era composta da 15 province, le quali si estendevano dalle montuose Belluno e Feltre al Po, confine con Ferrara, dall'Adriatico al Mincio includendo la \"Marca Trevigiana\", la \"Patria del Friuli\" e i territori di Bergamo, Brescia, Verona, Vicenza e Padova. Per quasi tre secoli, dall'inizio del Quattrocento alla fine della Repubblica (Trattato di Campoformido del 1797). La Serenissima invi\u00f2 annualmente, in questi territori, un magistrato appartenente alla nobilt\u00e0 veneziana al fine di mantener le province sotto controllo. Il rettore, al termine del mandato, che mediamente andava da un anno a quindici mesi, doveva presentare al doge un resoconto sull'attivit\u00e0 politica, amministrativa ed economica relativa al periodo del suo incarico. Si trattava di rapporti segreti che costituiscono per gli storici una fonte di primaria importanza per capire e conoscere la societ\u00e0 della Terraferma Veneta e della stessa Venezia.\nTagliaferri progett\u00f2 e realizzo, con l'Istituto di Storia economica dell'Universit\u00e0 degli studi di Trieste, la pubblicazione dal gennaio 1970 al 1979 di 1041 rapporti portati alla luce dall'Archivio dei Frari, dalla Biblioteca nazionale Marciana e da altre istituzioni. Il primo volume \"La Patria del Friuli (Luogotenenza di Udine)\" fu pubblicato nel 1973. L'ultimo della serie, il XIV \"Provveditorato Generale di Palma (Nova)\" fu pubblicato nel 1979.\nLe \"Relazioni\" vennero presentate da Tagliaferri al convegno \"Venezia e la Terraferma attraverso le Relazioni dei Rettori\", tenutosi il 23 e il 24 settembre 1980 a Trieste, a cui parteciparono Gino Barbieri, Bogo Grafenauer, Umberto Meoli, Angelo Ventura, Gaetano Cozzi e Vittore Branca\nOggi l'opera \u00e8 considerata da tutta la comunit\u00e0 scientifica una pietra miliare, un passaggio obbligato per la conoscenza della storia veneta\nOpere.\n1955\n1956\n1957\n1958\n1959\n1960\n1961\n1962\n1963\n1964\n1965\n1966\n1967\n1968\n1969\n1970\n1971\n1972\n1974\n1975\n1976\n1977\n1978\n1979\n1980\n1981\n1982\n1983\n1984\n1985\n1986\n1987\n1988\n1989\n1990\n1991\n1992\n1993\n1996\n\"L'elenco non comprende recensioni, articoli su giornali e simili, sparsi e brevi contributi\""}
{"id": "5891473", "revid": "1543377", "url": "https://it.wikipedia.org/wiki?curid=5891473", "title": "Pugilato ai Giochi della XVI Olimpiade - Pesi massimi", "text": "La competizione della categoria pesi massimi (oltre 81\u00a0kg) di pugilato ai Giochi della XVI Olimpiade si \u00e8 svolta dal 24 novembre al 1\u00ba dicembre 1956 al \"West Melbourne Stadium\" di Melbourne."}
{"id": "5891475", "revid": "1337443", "url": "https://it.wikipedia.org/wiki?curid=5891475", "title": "IRIB World Service", "text": ""}
{"id": "5891493", "revid": "767487", "url": "https://it.wikipedia.org/wiki?curid=5891493", "title": "Lee Sang-Yi", "text": ""}
{"id": "5891511", "revid": "256896", "url": "https://it.wikipedia.org/wiki?curid=5891511", "title": "Campo di Volo Aerlight Faenza", "text": ""}
{"id": "5891515", "revid": "767487", "url": "https://it.wikipedia.org/wiki?curid=5891515", "title": "Poliuto (nome)", "text": "Origine e diffusione.\nNome di scarsissima diffusione in Italia, attestato sporadicamente nel Nord, specie in Veneto; \u00e8 ricordato prevalentemente per vari santi orientali il cui culto \u00e8 stato importato dai bizantini nel Sud Italia, ad esempio san Polieuto, martire in Armenia con san Nearco, sulla cui storia sono basati il \"Poliuto\" di Donizetti e il \"Poliuto\" di Corneille.\nEtimologicamente, risale al greco \u03a0\u03bf\u03bb\u03cd\u03b5\u03c5\u03ba\u03c4\u03bf\u03c2 (\"Polyeuktos\"), composto da \u03c0\u03bf\u03bb\u03c5\u03c2 (\"polys\", \"molto\", da cui Policarpo, Polidoro, Polimnia e Polissena) ed \u03b5\u03c5\u03ba\u03c4\u03bf\u03c2 (\"euktos\", \"desiderato\"), quindi \"molto desiderato\", \"desiderato da molto\", \"desiderabile\", un nome augurale che poteva essere dato ad un figlio tanto atteso.\nOnomastico.\nL'onomastico si pu\u00f2 festeggiare il 7 gennaio (o il 9 gennaio o il 13 febbraio) in memoria di san Polieuto, soldato romano, martire in Armenia sotto Decio con san Nearco, oppure il 21 maggio in onore di un altro san Polieuto, martire a Cesarea in Cappadocia."}
{"id": "5891516", "revid": "726373", "url": "https://it.wikipedia.org/wiki?curid=5891516", "title": "Hwansang-ui couple", "text": "Hwansang-ui couple (hangeul: , lett. \"Coppia di fantasia\"; titolo internazionale Couple or Trouble, conosciuto anche come \"Fantasy Couple\") \u00e8 un serial televisivo sudcoreano trasmesso su MBC dal 14 ottobre al 3 dicembre 2006, liberamente tratto dal film del 1987 \"Una coppia alla deriva\".\nTrama.\nAnna Jo \u00e8 un'ereditiera maleducata, viziata, arrogante e impossibile da accontentare, che torna in Corea del Sud dall'America per continuare a controllare il marito codardo, Billy Park. Quando la doccia del suo yacht necessita di essere riparata, Anna assume il tuttofare Jang Chul-soo, ma, quando hanno un violento battibecco perch\u00e9 lei, insoddisfatta, si rifiuta di pagarlo, lo spinge fuoribordo insieme alla cassetta degli attrezzi. Dopo un litigio con Billy, che minaccia di chiedere il divorzio, Anna si ubriaca e cade in mare, rimanendo vittima di amnesia. All'ospedale, si ritrova nel letto vicino a quello di Chul-soo, ricoverato dopo aver nuotato troppo a lungo in cerca della cassetta degli attrezzi. A insaputa di Anna, egli sta crescendo tre nipoti orfani in una casa trascurata e ha disperatamente bisogno di una tata. Approfittando della perdita di memoria della donna, Chul-soo riesce a convincerla di essere la sua fidanzata e di vivere con lui, assegnandole il nuovo nome di Na Sang-shil. La convivenza metter\u00e0 in luce il lato compassionevole di Anna, e l'uomo finir\u00e0 con l'innamorarsi di lei."}
{"id": "5891517", "revid": "47767", "url": "https://it.wikipedia.org/wiki?curid=5891517", "title": "Polieuto", "text": "Polieuto \u00e8 un] martire cristiano del III secolo. Secondo la tradizione agiografica, era un militare romano e fu decapitato a Melitene. Il suo culto come santo era gi\u00e0 vivo nel V secolo a Costantinopoli, dove gli era dedicata una basilica fatta erigere da Anicia Giuliana.\nLa passio.\nLe notizie sulla sua vita sono desunte da una passio greca pubblicata nel 1882 da Benjamin Aub\u00e9. Il testo sembra basato su un'omelia pronunciata in occasione della sua festa, ma potrebbe incorporare una pi\u00f9 antica narrazione del martirio attribuita a Nearco, commilitone di Polieuto e testimone della sua morte.\nSecondo il racconto, Polieuto era un ufficiale dell'esercito romano, di guarnigione a Melitene in Armenia, e Nearco era un suo commilitone e amico. Nearco era gi\u00e0 cristiano, mentre Polieuto era pagano.\nDopo la pubblicazione di un editto dell'imperatore che obbligava i militari a prestare culto pubblico agli idoli, Polieuto vide in sogno Ges\u00f9 che trasformava la sua clamide dell'esercito romano in clamide dell'esercito celeste e decise di convertirsi al cristianesimo: si rec\u00f2 a prendere visione dell'editto e, dopo averlo letto, sput\u00f2 sul documento, lo stracci\u00f2 e rovesci\u00f2 gli idoli a cui avrebbe dovuto prestare culto.\nPolieuto fu arrestato e sottoposto a vari supplizi e, nonostante l'intervento di sua moglie Paolina e di suo suocero, il proconsole Felice, non rinunci\u00f2 al cristianesimo. Fu decapitato un 10 gennaio.\nIl culto.\nPare che a san Polieuto fosse intitolata la chiesa di Melitene in cui Eutimio il Grande fu consacrato a Dio prima della sua nascita (377). Anicia Giuliana, nipote dell'imperatore Valentiniano III, nel V secolo termin\u00f2 la costruzione a Costantinopoli di una chiesa dedicata al santo nella quale, il 9 gennaio, era celebrata la \"Synaxis\". Della chiesa di San Polieuto a Costantinopoli parlano ancora Gregorio di Tours e, nel XIII secolo, l'arcivescovo Antonio di Novgorod.\nSecondo la tradizione costantinopolitana, san Polieuto puniva gli spergiuri e da tale credenza deriva l'uso dei sovrani merovingi di invocare nei trattati il suo nome (insieme a quello dei santi Ilario e Martino) come giudice e vendicatore contro quanti avessero violato gli accordi.\nPolieuto \u00e8 il protagonista di una tragedia (\"Polyeucte martyr. Trag\u00e9die chr\u00e9tienne\") di Pierre Corneille del 1643.\nNel martirologio siriaco la sua menzione si trova al 7 gennaio, mentre in quello geronimiano si trova sia al 7 gennaio che al 13 e al 14 febbraio; nei sianassari bizantini, nel calendario palestino-georgiano e in quello giacobita \u00e8 commemorato al 9 gennaio.\nNel martirologio di Floro la menzione di san Polieuto \u00e8 al 14 febbraio e la commemorazione \u00e8 anticipata al 13 febbraio nei martirologi di Adone e Usuardo.\nIl suo elogio si legge nel martirologio romano riformato e promulgato da papa Giovanni Paolo II al 7 gennaio."}
{"id": "5891518", "revid": "33689", "url": "https://it.wikipedia.org/wiki?curid=5891518", "title": "Jadin Bell", "text": "La vicenda.\nLa sua storia ha aumentato a livello nazionale l'attenzione verso la tematica del bullismo e pi\u00f9 specificamente del bullismo omofobico.\nBell, giovane omosessuale quindicenne, era stato pesantemente angariato sia di persona che tramite internet per la sua omosessualit\u00e0. Era membro del gruppo di cheerleading preso la \"La Grande High School\" in Oregon dove era uno studente del secondo anno. Il 19 Gennaio 2013 Bell si rec\u00f2 presso una vicina scuola elementare e si impicc\u00f2 ad una delle strutture nell'area giochi. Non mor\u00ec immediatamente per strangolamento. Fu portato precipitosamente al pronto soccorso dell'ospedale della \"Oregon Health &amp; Science University\" presso Portland dove fu tenuto in vita artificialmente. La morte \u00e8 sopraggiunta il 3 Febbraio del 2013.\nLa morte di Bell ha avuto una notevole eco mediatica e ha catalizzato l'attenzione sul problema del bullismo omofobico fra i giovani. Fra le numerose testate giornalistiche che hanno riportato il caso di Jadin Bell figurano: \"The Huffington Post\", \"Salon\", \"Oregon Public Broadcasting\", \"The Raw Story\", \"GLAAD\" e \"Pink News\". I media hanno riportato che il suicidio deriva dalle vessazioni di stampo omofobo, tesi che il padre di Bell ha avvalorato completamente avendo affermato: \"\u00c8 stato ferito davvero profondamente proprio per il bullismo a scuola. Si, c'erano stati altri problemi, ma in ultima analisi tutto \u00e8 dovuto al bullismo, al non essere accettato in quanto omosessuale\".\nDopo la morte di Jadin Bell, suo padre, Joe Bell, aveva previsto un viaggio commemorativo attraverso il paese in onore di suo figlio. Ha pianificato di attraversare gli Stati Uniti continentali nell'arco di due anni, diffondere la consapevolezza sul bullismo e gli effetti che esso pu\u00f2 ingenerare. Bell si \u00e8 dimesso dalla sua posizione presso la \"Boise Cascade Company\", azienda produttrice di legname e materiali da costruzione, ed ha dato il suo supporto per la promozione dell'associazione \"Faces for Change\", una fondazione non-profit contro il bullismo, parlando nelle scuole attraverso gli Stati Uniti. Egli ha dichiarato: \"Non fare nulla \u00e8 inaccettabile. Coloro che guardano e non fanno nulla sono altrettanto colpevoli. Stanno dicendo che \u00e8 accettabile.\"\nIl film.\nNel 2020 \u00e8 stato prodotto il film \"Joe Bell\", diretto da Reinaldo Marcus Green, che narra la vicenda di Jadin Bell."}
{"id": "5891533", "revid": "1543377", "url": "https://it.wikipedia.org/wiki?curid=5891533", "title": "Distretto di Fayzabad (Badakhshan)", "text": "Il distretto di Fayzabad \u00e8 un distretto dell'Afghanistan situato nella provincia del Badakhshan, nell'area settentrionale del Paese. Il capoluogo del distretto \u00e8 Feyzabad, situata ad un'altitudine di 1254 metri sul livello del mare.\nPopolazione.\nLa popolazione del distretto, nel censimento del 2003 \u00e8 risultata essere di 61.057 unit\u00e0. La quasi totalit\u00e0 della popolazione (97%) \u00e8 di etnia tagica. Le lingue principalmente parlate sono il dari e il tagico.\nGeografia fisica.\nIl distretto occupa un'area di 514\u00a0km\u00b2, e conta 175 villaggi. A nord confina col distretto di Kohistan; ad est col distretto di Arghanj Khwa; ad ovest col distretto di Yaftali Sufla; a sud, infine, confina col distretto di Argo. Il distretto \u00e8 attraversato dal fiume Kokcha.\nAgricoltura e allevamento.\nNel distretto vengono coltivati grano, riso e orzo e allevati ovini e caprini."}
{"id": "5891534", "revid": "1048993", "url": "https://it.wikipedia.org/wiki?curid=5891534", "title": "Italo Clerici", "text": "Biografia.\nCon il fratello Giulio \u00e8 stato uno dei massimi esponenti del teatro dialettale parmigiano. Autori con lo pseudonimo di \"Tespi\" di diversi testi teatrali.\nCome attore cinematografico il ruolo di maggiore successo fu quello del tipografo Barchini in \"Don Camillo\" nel 1952."}
{"id": "5891535", "revid": "1543377", "url": "https://it.wikipedia.org/wiki?curid=5891535", "title": "Lago Rukwa", "text": "Il lago Rukwa \u00e8 un lago endoreico nella valle Rukwa situata nella parte sudoccidentale della Tanzania. Il lago \u00e8 alcalino e si trova idealmente a met\u00e0 del percorso tra il lago Tanganica e il lago Niassa, lungo la Rift Valley africana e probabilmente in contatto sotterraneo con questi due laghi. Il lago si trova a 800 m di altezza e \u00e8 compreso per met\u00e0 all'interno dell'area della Uwanda Game Reserve.\nEcologia.\nIl lago ha subito grandi variazioni di dimensione nel corso degli anni, in seguito alla variazione del volume di acqua che entra nel bacino. Anche in tempi recenti, si \u00e8 presentato a volte diviso in due bacini, separati pi\u00f9 o meno a met\u00e0 del lago da una barra di terra che emerge nei periodo in cui il livello delle acque scende ed \u00e8 progressivamente scomparsa dalle mappe dopo il 1980. Ancora oggi esistono mappe che lo riproducono suddiviso in due bacini, con il bacino settentrionale nettamente maggiore di quello meridionale; infatti nei periodi di calo del livello delle acque, emerge una lingua pi\u00f9 o meno estesa di sabbia che taglia diagonalmente il lago in direzione SO-NE in corrispondenza della penisola della Uwanda Game Reserve a nord di Ivuna. Attualmente il lago \u00e8 lungo circa 170\u00a0km per 40\u00a0km di larghezza media, con una superficie di 5.760\u00a0km2. Nel 1929 era lungo solo 48\u00a0km, ma gi\u00e0 nel 1939 si presentava con una superficie lunga 128\u00a0km e 40\u00a0km di larghezza. A volte, il lago \u00e8 certamente stato pi\u00f9 alto del lago Tanganica e lo ha collegato al lago Niassa, secondo lo studio dei profili delle rive l'ultima data in cui il lago ha versato le acque nel Tanganica \u00e8 stata nel 33.000 BP (circa 31.000 a.C.).\nLa parte settentrionale del lago, scarsamente abitata, si trova nell'eco-regione del miombo, con ampia presenza della mosca tse-tse che spiega la poca propensione all'installazione dei villaggi. D'altra parte, la grande presenza di Brachystegia, la specie predominante nel \"miombo\", con grande potenziale nettarifero, permette lo sviluppo dell'apicoltura tradizionale. Oltre a questo, lungo la costa del lago, le popolazioni coltivano principalmente tabacco per la generazione di reddito e mais per il consumo diretto.\nA settentrione della parte terminale meridionale del lago, esiste una ampia zona di estrazione dell'oro, che avviene con tecniche artigianali, che il governo cerca di limitare per i gravi danni che provocano in termini di erosione e di danneggiamento alle poche strade, e non \u00e8 di fatto considerato molto promettente se si pensa che il villaggio principale, chiamato \"Makongolosi\", non \u00e8 altro che la storpiatura dell'originale inglese \"making a loss\".\nAttorno al lago, sono state identificate tre aree protette: Uwanda Game Reserve, che occupa gran parte della costa meridionale e la parte terminale del bacino a Sud-Est; all'angolo opposto sorge la Rukwa Game Reserve e, subito a seguire, lungo sulla costa settentrionale si trova la Lukwati Game Reserve. Ancora pi\u00f9 avanti lungo la valle, verso il lago Tanganica, si trova il Parco nazionale di Katavi.\nUn problema particolarmente acuto intorno al lago Rukwa \u00e8 quello del conflitto tra uomini e coccodrilli, vista la grande estensione di aree protette intorno al lago e le ridotte possibilit\u00e0 di difesa della popolazione a rischio. Si stimano una dozzina di uccisioni all'anno, intorno al lago, oltre alle difficolt\u00e0 che sorgono di continuo per i danni causati dal coccodrillo alla pesca (pesci predati quando sono intrappolati e conseguenti danni all'attrezzatura)."}
{"id": "5891540", "revid": "1543377", "url": "https://it.wikipedia.org/wiki?curid=5891540", "title": "Spettacolo della Restaurazione", "text": "Con spettacolo della Restaurazione (in inglese: \"Restoration spectacular\") si intende una tipologia di rappresentazione teatrale caratterizzata dall'uso di complesse macchine sceniche, che colp\u00ec l'attenzione del pubblico di Londra nel periodo della Restaurazione inglese tardo XVII secolo, coinvolgendo gli spettatori con l'azione, la musica, la danza, lo scenario mobile, la pittura barocca illusionistica, gli splendidi costumi e gli effetti speciali, quali il trucco della botola, gli attori \"volanti\" e i fuochi d'artificio. Questi spettacoli hanno sempre avuto una cattiva reputazione come una minaccia volgare e commerciale al \"legittimo\" \"Restoration drama\"; tuttavia, essi hanno attratto i londinesi in quantit\u00e0 senza precedenti e lasciandoli abbagliati e felici.\nFondamentalmente fatto in casa e con le radici nei primi anni del \"masque\" di corte del XVII secolo, anche se mai avevano vergogna di prendere in prestito idee e tecnologie sceniche della \"French opera\", gli spettacoli sono a volte chiamati \"English opera\". Tuttavia, la loro variet\u00e0 \u00e8 cos\u00ec disordinata che la maggior parte degli storici del teatro disperano di definirli proprio come un unico genere. Solo una manciata di opere di questo periodo in genere si accorda al termine \"opera\", in quanto la dimensione musicale della maggior parte di loro \u00e8 subordinata alla parte visiva. Erano lo spettacolo e le scene che attiravano le folle, come dimostrano molti commenti nel diario dell'appassionato di teatro Samuel Pepys. La spesa di montaggio di produzioni sceniche sempre pi\u00f9 elaborate spingeva le due concorrenti compagnie teatrali in una pericolosa spirale di enormi spese e di conseguenza enormi perdite o profitti. Un fiasco come \"Albion e Albanius\" di John Dryden avrebbe lasciato una societ\u00e0 in grave debito, mentre grandi successi come \"Psyche\" di Thomas Shadwell o \"King Arthur\" di Dryden avrebbero portato comodamente in credito per un lungo periodo.\nPreliminare: \"Un leone, un coccodrillo, un drago\".\nLa distinzione tra \"Restoration drama\" \"legittimo\" e \"Restoration spectacular\", o \"musical spectacular\", o \"Dorset Garden spectacular\" o \"machine play\" \u00e8 pi\u00f9 sulla quantit\u00e0 che sulla tipologia. \"Tutte\" le commedie del periodo sono caratterizzate da musica e balli e una certa sceneggiatura, la maggior parte di loro anche canzoni. Il \"dramma eroico\" della Restaurazione, per sua natura, richiedeva una sceneggiatura importante. Mai i veri e propri spettacoli della Restaurazione, di cui Milhous per l'intero periodo della Restaurazione (1660-1700) ne conta appena otto, sono stati prodotti su una scala completamente diversa. Lo \"spectacular\" \u00e8 determinato dal gran numero di messe in scena e artisti richiesti, le ingenti somme di denaro investite, il potenziale di grandi profitti, ed il lungo tempo di preparazione necessario. Milhous calcolava la probabile necessit\u00e0 da almeno quattro a sei mesi di progettazione, appalto, costruzione e prove, da confrontare con le quattro o sei \"settimane\" di tempo che le prove di un nuovo spettacolo \"legittimo\" avrebbero richiesto.\nPrecedenti generazioni di storici del teatro hanno disprezzato gli spettacoli d'opera, forse influenzati dai commenti aspri di John Dryden circa le costose e insipide \"scene, macchine, e vuote opere\". Tuttavia, il pubblico amava le scene e le macchine e le opere, come dice il diario di Samuel Pepys. Dryden stesso scrisse diverse \"machine plays\" barocche. La prima, \"The State of Innocence\" (1677), non fu mai messa in scena, poich\u00e9 la compagnia incaricata, The King's Company, non aveva n\u00e9 il capitale n\u00e9 i macchinari adatti per essa: era una drammatizzazione del \"Paradiso perduto\" di John Milton, che richiedeva \"angeli ribelli roteanti per aria e apparentemente trafitti da fulmini\" sopra \"un lago di zolfo o fuoco rotolante\". Il Drury Lane della King's Company non era pronto per i laghi di fuoco rotolanti; solo la \"machine house\" al Dorset Garden Theatre lo era e la Duke's Company che aderiva alla competizione. Quando le due societ\u00e0 si fusero nel 1680 e Dryden ebbe accesso a Dorset Garden, scrisse uno dei \"machine plays\" pi\u00f9 visivi e pieni di effetti speciali dell'intero periodo della Restaurazione, \"Albion and Albanius\" (1684-1685):\nLa Grotta di Proteo sorge fuori del mare; si compone di diversi archi fatti di roccia adornati con madreperla, corallo e abbondanza di conchiglie di vario genere. Attraverso gli archi si vede il mare e parti del molo di Dover; nel mezzo della grotta \u00e8 Proteo addormentato su una roccia ornata di conchiglie ed altro come la Grotta. Albione e Acacia lo afferrano; e mentre si ode suonare una sinfonia, lui si inabissa mentre lo stanno trasportando e si trasforma in un leone, un coccodrillo, un drago e poi nella sua forma di nuovo; egli si fa avanti verso la parte anteriore del palco e canta\nCome sono stati prodotti tali effetti e che aspetto avevano? Il coccodrillo e il resto utilizzavano ovviamente, la botola del pavimento, ma era una figura dipinta illusionisticamente, costruita con dei legni, o era un uomo in un vestito da coccodrillo? Non ci sono disegni esistenti o descrizioni di macchinari e scenografie per il teatro della restaurazione, anche se esiste una certa documentazione per maschere di corte della prima met\u00e0 del XVII secolo, in particolare l'opera di Inigo Jones e il suo allievo John Webb. Uno dei motivi per la mancanza di informazioni sui teatri pubblici \u00e8 che gli effetti di scena, e in particolare le macchine, erano segreti commerciali. Gli inventori di tali effetti teatrali si davano un gran da fare per mantenere i loro segreti e i teatri custodivano il funzionamento della loro macchina in modo zelante come un mago custodisce i suoi trucchi.\nCi\u00f2 che sono stati la tecnologia e queste sperimentazioni visive pu\u00f2 essere debolmente dedotto solo dagli appunti sulla sceneggiatura. Milhous conclude da una recensione degli spettacoli al Dorset Garden che \"ad una stima prudente\" il teatro era stato equipaggiato per far volare almeno quattro persone in modo indipendente, e aveva alcune botole sul palco molto complesse per \"trasformazioni\" come quella di Proteus. Le piastre stampate nella prima edizione dell\"'Imperatrice del Marocco\" di Elkana Settle (1673), vedi dettaglio, in alto a destra, sono le sole immagini delle messe in scena della Restaurazione. Le citazioni di Pepys dal suo diario degli effetti scenici, 1660-1668, danno al lettore moderno un certo aiuto nel visualizzare ci\u00f2 che il pubblico aveva visto negli anni '60, e ancora di pi\u00f9 a partecipare del loro entusiasmo, ma il 1660 era ancora agli inizi. Ci sono a malapena poche descrizioni o reazioni conservate del periodo d'oro del macchine sceniche nel 1670-90, anche se un'idea generale di quella tecnologia pu\u00f2 essere desunta dagli scenari delle opere francesi e italiane, meglio documentate, che ispirarono Thomas Betterton al Dorset Garden Theatre.\n1625\u20131660: Masque di corte e rappresentazioni invisibili.\nNei primi anni del XVII secolo, \"scene\" mobili (ali dipinte e fondali) e \"macchine\" tecniche o \"dispositivi\" per il volo e altri effetti speciali furono utilizzati nei masque prodotti da e per la corte di Carlo I. In \"Salmacida Spolia\" (1640), di William Davenant, per esempio, l'ultimo dei masque di corte prima della guerra civile, la Regina Enrichetta Maria (incinta al momento) fa il suo ingresso \"discendendo da un dispositivo teatrale da una nuvola.\" Gi\u00e0 nel 1639, Davenant aveva ottenuto un brevetto reale che autorizzava la costruzione di un nuovo grande teatro pubblico con una tecnologia che avrebbe permesso tali effetti ed anche ospitare la musica, il paesaggio e la danza. Una tale invasione della tecnica del dramma di corte nel teatro pubblico incontr\u00f2 l'opposizione di drammaturghi \"legittimi\", e prima che l'opposizione potesse essere superata, la guerra aveva chiuso i teatri nel 1642.\nIl divieto degli spettacoli pubblici del 1642-1660 imposto dal regime puritano rappresenta una lunga e brusca rottura nella tradizione drammatica, tuttavia non ebbe mai del tutto successo nel sopprimere la ideologicamente odiosa finzione della recitazione. Spettacoli in grandi case private non erano insoliti, e potevano avere messe in scena abbastanza elaborate, come si pu\u00f2 vedere dai disegni esistenti per le esecuzioni originali dell'opera di Davenant \"L'assedio di Rodi\" (1656) nella sua casa di Rutland House. Questo era teatro pubblico a tutti gli effetti, in quanto Davenant faceva pagare 5 scellini per l'ingresso. Alcuni attori professionisti riuscivano anche a guadagnarsi da vivere e sfuggire alle autorit\u00e0 in compagnie di recitazione nascoste a Londra, come ad esempio quella di Michael Mohun al Red Bull Theatre. Scrittori professionisti dell'epoca precedente erano ormai diventati di mezza et\u00e0, prendendo tempo e sperando che la monarchia fosse ripristinata. Alla fine degli anni 1650 stava diventando evidente che quel tempo era a portata di mano, e William Davenant, per esempio, intensific\u00f2 le sue attivit\u00e0 teatrali.\n1660: Competizione fra compagnie teatrali.\nWilliam Davenant, impresario.\nQuando il divieto di esecuzione pubblica fu revocato alla Restaurazione della monarchia nel 1660, Carlo II subito incoraggi\u00f2 il dramma ed ebbe un interesse personale nella corsa per le licenze di recitazione e per i diritti di esecuzione che ne seguirono. Due drammaturghi di mezza et\u00e0 pre-Commonwealth, noti per la loro fedelt\u00e0 durante l'esilio di Carlo emersero da questa competizione con le lettere reali di concessione per nuove o rinnovate compagnie teatrali: Thomas Killigrew e William Davenant. Killigrew fu abile nel rilevare da Michael Mohun l'abile veterano esperto di troupe teatrali, per la sua \"King's Company\" e iniziare con \"quella che era essenzialmente una continuit\u00e0 aziendale\" (Hume), con il vantaggio che Mohun port\u00f2 con s\u00e9 i tradizionali diritti di esecuzione praticamente per l'intero repertorio classico di William Shakespeare, Ben Jonson, e tutto Beaumont e Fletcher. La concorrenza, la \"Duke's Company\" di Davenant, sembrava destinata ad una posizione secondaria con la sua troupe giovane, malamente assemblata e poco provvista quanto a diritti di esecuzione. Furono ammessi solo per mettere su versioni abbreviate e modernizzate di opere di Shakespeare, e alcune che Davenant aveva scritto. Tuttavia, Davenant, \"un brillante impresario\" (Hume), fu presto in grado di ribaltare la situazione di Killigrew per realizzare il suo vecchio sogno ante guerra civile di musica, danza, e spettacolari effetti visivi sulla scena pubblica.\nDurante l'autunno del 1660, mentre la Duke's Company stava ancora raccogliendo finanziamenti (per lo pi\u00f9 per mezzo di attori che acquistavano azioni della compagnia) ed aveva allestito solo quartieri temporanei, la King's Company offr\u00ec una serie di produzioni ben accolta. Il loro nuovo seppur tradizionale teatro in Vere Street era gi\u00e0 pienamente operativo. Il devoto frequentatore Samuel Pepys lo defin\u00ec nel suo diario \"la pi\u00f9 bella casetta... che ci sia mai stata in Inghilterra\", un sentimento che avrebbe avuto bisogno di rivedere molte volte nel corso del prossimo decennio e manifest\u00f2 il suo stupore nel vedere Michael Mohun \"che si dice che sia il migliore attore del mondo\", recitare sul suo palcoscenico. Davenant era molto indietro, ma aveva audacemente messo tutto il suo capitale nell'allestimento di un nuovo superiore teatro in Lincoln Inn Fields (contemporaneamente, con grande lungimiranza, tatticamente portava via la giovane stella nascente Thomas Betterton dal King's Company) e centr\u00f2 perfettamente il gusto del pubblico.\nScenari intercambiabili.\nIl \"Lincoln's Inn Fields\" apr\u00ec il 28 giugno 1661 con il primo scenario \"mobile\" o \"modificabile\" mai usato prima sulla scena pubblica britannica, cio\u00e8 con le \"ali\" o le \"persiane\" che scorrevano nelle rotaie e potevano essere facilmente e meccanicamente cambiate tra gli atti o addirittura all'interno degli stessi. La produzione era una versione rinnovata del lavoro di Davenant \"L'assedio di Rodi\" vecchia di cinque anni. Non si sa chi dipinse le scene o le persiane, o se gli artigiani continentali erano i responsabili per la costruzione tecnica, ma il risultato fu una tale sensazione che port\u00f2 Carlo II, per la prima volta, dentro un teatro pubblico. La rivale King's Company improvvisamente si trov\u00f2 a recitare in un teatro vuoto, come osserva Pepys il 4 luglio:\n\"L'assedio di Rodi\" \"continu\u00f2 a replicare per 12 giorni senza interruzione con grandi applausi\", secondo il suggeritore John Downes nella sua \"revisione storica del palcoscenico\" \"Roscius Anglicanus\" (1708). Questa era una corsa notevole per il limitato potenziale pubblico del tempo. Come quattro delle pi\u00f9 acclamate produzioni \"con scene\" della Duke's Company si susseguirono al Lincoln Inn Fields, nel corso del 1661 (tra cui \"Amleto\"), tutte altamente ammirate da Pepys, la King's Company non ebbe altra scelta che commissionare frettolosamente un teatro con scenario mobile di sua produzione. Inchinandosi all'inevitabile solo sette mesi dopo l'apertura del Lincoln Inn Fields, Killigrew e i suoi attori firmavano ordini per un nuovo, ancor pi\u00f9 magnifico, teatro in Bridges Street. Questo teatro, il primo passo nella guerra all'escalation degli spettacoli del 1660, era cos\u00ec pieno quando Pepys e la moglie andarono a vedere un'opera l\u00ec che \"ci hanno detto che non potevamo avere un posto\". I grandi, ma compatti, teatri della Restaurazione, con capacit\u00e0 di ascolto da 700 (Bridges Street) fino ad arrivare a 2.000 (il successivo teatro nello stesso sito, il Theatre Royal, Drury Lane, terminato nel 1674), furono enormi investimenti, finanziati attraverso la vendita di azioni delle compagnie, che erano quindi tenute a fare pi\u00f9 e pi\u00f9 soldi dalla vendita dei biglietti. Non solo i teatri e le loro attrezzature tecniche, ma gli appartamenti dipinti per una singola prestazione, gli effetti speciali e gli abiti di scena elaborati, erano estremamente costosi. Il pubblico apprezzava sia il lusso che l'adeguatezza di un arredamento o di un costume: Pepys era perfettamente in grado di andare pi\u00f9 volte a vedere una commedia che, come tale, non gli piaceva, per il puro piacere di vedere scenari suggestivi e impressionanti come \"una bella scena di una citt\u00e0 incendiata\". Le compagnie lottavano per superarsi a vicenda nel soddisfare questi gusti costosi, con le finanze precarie e l'onnipresente consapevolezza che gli investimenti fatti avrebbero potuto letteralmente essere bruciati in poche ore. Quando il teatro Bridges Street bruci\u00f2 nel mese di gennaio 1672, con l'intero stock di scene e costumi, fu un colpo economico da cui la King's Company non si riprese mai.\nLa Duke Company, operando senza problemi sotto quella che divenne ben presto la gestione congiunta di Davenant e Thomas Betterton, apriva costantemente la strada mentre il King's era in ritardo, sempre e sempre pi\u00f9 indietro, si muoveva solo come risposta forzata e soffriva i cronici conflitti di gestione tra Killigrew ed i potenti azionisti come l'attore Michael Mohun e Charles Hart, che insistevano sul dramma \"parlato\" centrato sull'attore. La differenza pu\u00f2 essere ben vista nella preferenza regolare di Pepys per gli spettacoli al Duke, e nella sua sempre rinnovata ammirazione per la recitazione di Betterton. Nel mese di dicembre 1667, la King's Company cess\u00f2 anche di lavorare per alcuni giorni a causa di una lite tra Mohun e Hart. Con l'escalation delle spese i giorni a incassi zero erano una questione molto seria.\nL'immenso investimento che fece la Duke's Company a coronamento, era totalmente al di l\u00e0 delle possibilit\u00e0 della King's di poter rispondere: la \"machine house\" a Dorset Garden.\n1670: Teatro delle macchine.\nTeatro Dorset Garden.\nUn'era si concluse nel 1668 con due eventi: Davenant mor\u00ec improvvisamente, lasciando una situazione della propriet\u00e0 caotica per la Duke's Company e i problemi di vista di Pepy lo costrinsero a smettere di tenere un diario. Thomas Betterton, anche se formalmente un azionista di minoranza, continu\u00f2 a guidare la Duke's Company e, nello spirito di Davenant, commission\u00f2 il pi\u00f9 elaborato dei teatri della Restaurazione, il teatro a Dorset Garden (o Dorset Gardens), con un appartamento per se stesso sulla cima. Anche se il Theatre Dorset Garden divenne rapidamente un luogo famoso e glamour, molto poco si sa concretamente circa la sua costruzione ed il suo allestimento: una tradizione vaga e non documentata attribuisce il suo design a Christopher Wren. L'assenza di appunti di Pepys significa che i dati di performance per i successivi decenni sono solo parzialmente noti.\n\"Debitore ai francesi\".\nLe macchine al Dorset Garden e molti dei concetti di produzione pi\u00f9 sgargianti realizzati attraverso di esse furono fortemente influenzati dalla opera francese e dalle \"trag\u00e9die en machines\". Parigi ha ospitato le pi\u00f9 elaborate produzioni teatrali visive e musicali in Europa, e Betterton si rec\u00f2 a Parigi nell'estate del 1671 per imparare dalle opere pi\u00f9 sensazionali della stagione, la \"commedia balletto\" Psych\u00e9 di Moli\u00e8re, Corneille e Quinault, con musica di Lully. \"Per parecchi particolari riguardanti la decorazione delle commedie, sono obbligato ai francesi\", riconobbe Thomas Shadwell nell'introduzione alla sua Psyche nel 1674. Ancora pi\u00f9 direttamente influenti furono le visite operistiche dei francesi a Londra, che innescarono un nuovo interesse nell'opera opera corretta nel pubblico londinese. Con una mossa brillante, la King's Company, quasi in bancarotta dopo l'incendio nel Bridges Street, invit\u00f2 il musicista francese Robert Cambert ad eseguire la sua opera \"Ariadne\" come una delle prime produzioni del loro nuovo teatro in Drury Lane. la Duke's Company rispose alla magnificenza visiva di questa apparizione come ospite con una composizione fantastica shakespeariana al Dorset Garden: l'adattamento di Shadwell della versione di Davenant e Dryden della Tempesta di Shakespeare, un pezzo progettato per mostrare il nuovo macchinario:\nIl fronte del palco \u00e8 aperto e la banda di 24 violini, con le arpe ed i Tiorba che accompagnano le voci, \u00e8 piazzata tra il pozzo ed il palcoscenico. Mentre la inizia l'Overture, si alza il sipario e scopre un nuovo Frontespizio, unito alle grandi colonne, su ogni lato del palco... Dietro questa \u00e8 la scena, che rappresenta uno spesso cielo nuvoloso, una costa molto rocciosa e un mare tempestoso in perpetua agitazione. Questa Tempesta (si suppone scatenata per magia) contiene molti oggetti terribili, come molti spiriti in forme orribili che volano gi\u00f9 tra i velieri, quindi salgono su attraversando l'aria. E quando la nave sta affondando, l'intero teatro \u00e8 diventato buio e una pioggia di fuoco cade su tutto. Tutto ci\u00f2 \u00e8 accompagnato da fulmini e diverse esplosioni di tuoni, fino alla fine della tempesta.\nQuesta moltiplicazione di effetti sin dall'inizio del dramma serviva ad impressionare ed anticipare ci\u00f2 che il pubblico avrebbe trovato pi\u00f9 avanti.\nSpeciali Dorset Garden.\nLe capacit\u00e0 tecniche del Dorset Garden furono poco utilizzate per le \"Restoration comedy\" e, mentre la maggior parte dei drammi eroici comprendevano alcune scene che mostravano la prospettiva del palcoscenico, o utilizzavano alcune delle macchine pi\u00f9 semplici, gli spettacoli su questa scala limitata avrebbero potuto andare in scena altrettanto bene al Drury Lane. Le commedie per le quali il Dorset Garden era stato costruito, il macchine sceniche del 1670 e '80 e le opere liriche degli anni '90 erano una categoria a s\u00e9, diversa da solito dramma serio: pi\u00f9 statiche, pi\u00f9 mitologiche, molto pi\u00f9 splendide, infinitamente pi\u00f9 costose. La scala di queste produzioni era talmente elaborata e cos\u00ec lungo il tempo necessario per ogni preparazione, che solo cinque macchine sceniche furono prodotte nel corso del 1670; ma furono estremamente importanti per le finanze della Duke's Company, per lo pi\u00f9 in un senso positivo. Erano la versione di Davenant del \"Macbeth\" (1672-1673), \"L'Imperatrice del Marocco\" di Settle (probabilmente 1673), \"Tempest\" di Shadwell / Dryden / Davenant (1673-1674), il tanto a lungo atteso \"Psyche\" (1674-1675) di Charles Davenant e \"Circe\" di Thomas Shadwell (1676 -77).\n\"Psiche\" aveva non uno, ma due, set estremamente elaborati per ciascuno dei cinque atti. Questo \u00e8 l'adattamento per l'inizio del terzo atto:\nLa scena \u00e8 il Palazzo di Cupido, composta da colonne inghirlandata in stile corinzio; le ghirlande sono adornate con rose, e le colonne hanno diversi amorini in volo su esse, e un singolo Cupido \u00e8 in piedi su ogni capitello. Ad una certa distanza si vedono tre arcate, che dividono la prima Corte dall'altra parte della costruzione: l'Arco centrale \u00e8 nobile e alto, abbellito con amorini e festoni e sostenuto con colonne del suddetto stile. Attraverso questi archi si vede un'altra corte, che conduce all'edificio principale, che si trova a una notevole distanza. Tutti gli Amorini, i capitelli e gli arricchimenti di tutto il Palazzo sono d'oro. Qui i Ciclopi sono al lavoro in una fucina, forgiano grandi vasi d'argento. La musica attacca, essi ballano, martellando i vasi sulle incudini. Dopo la danza, entra \"Vulcano\".\n(Gli amorini dorati sulle colonne si sono animati e sono saltati via.) L'uso della prospettiva sul palcoscenico e molti archi \u00e8 qui evidente, creando l'illusione che la prima corte si trovi \"ad una buona distanza\" e la successiva \"ad una grande distanza \". Questa creazione di falsa profondit\u00e0 era il dispositivo preferito, ripetuto quando la scena cambiava a met\u00e0 durante l'atto:\nLa scena si sposta nella strada principale della citt\u00e0, con un gran numero di persone che guardano gi\u00f9 dai tetti delle case e dalle finestre e balconi, che sono appesi con arazzi. In questa strada c'\u00e8 un grande arco trionfale, con colonne in stile dorico, ornato con le statue di Fama e Onore, ecc. abbellito con festoni di fiori; tutti gli arricchimenti sono d'oro. Attraverso questo arco, a grande distanza, in mezzo a una piazza, si vede un obelisco maestoso.\nIl numero di interpreti utilizzati, soprattutto ballerini, \u00e8 chiaramente sconcertante rispetto alla commedia regolare o all'opera seria, in cui la norma era qualcosa come 10-15 attori pi\u00f9 alcuni extra. Anche se i numeri reali sono generalmente vaghi nelle direttive della scenografia per queste scene di massa, scene di danza come quella dei Ciclopi, e tutti gli amorini che si uniranno a loro sul palco alcuni minuti dopo, si basano sul coordinamento, la coreografia, e su effetti collettivi generosi. Naturalmente i molti ballerini ben pagati sarebbero stati impegnati in molti ruoli, tornando come cittadini dopo il cambio di scena dell'Atto 3 con tutra la vernice d'oro lavata via in fretta e guardando verso l'alto estasiati per vedere \"Marte e Venere che si incontrano in aria nei loro carri, quello di Marte trainato da cavalli, quello di Venere da colombe\".\nOgni produzione era una scommessa. L'aspetto della macchine sceniche che i posteri conoscono di pi\u00f9 \u00e8 quello economico, perch\u00e9 questo era quello che il vecchio suggeritore Downes pi\u00f9 nitidamente ha ricordato, quando scrisse il suo \"Roscius Anglicanus\" nel 1708. Lo scenario da solo per \"Psiche\" costava pi\u00f9 di \u00a3 800, che pu\u00f2 essere correlato a tutti gli incassi annuali al botteghino per la compagnia di \u00a3 10.000. I prezzi dei biglietti per questi spettacoli saranno elevati fino a quattro volte il normale. Entrambi \"Psiche\" e \"La Tempesta\" in realt\u00e0 si sono lamentati dei costi di produzione nelle loro discorsi, suggerendo acutamente che il pubblico avrebbe dovuto premiare gli \"attori poveri\" per la loro assunzione di rischi e per l'offerta di splendori che erano finora stati riservati ai masque del re:\nIl pubblico pare d'accordo, pietrificato da tali attrazioni come Venere che sale al cielo e \"si perde quasi tra le nuvole\", dopo di che \"Cupido vola su e salta nel suo carro, e la riporta indietro\", seguito da Giove che appare su un'aquila in volo. Psiche si rivel\u00f2 molto redditizio. \u00c8 in complesso un unico andamento che negli anni '70 le produzioni hanno fatto i soldi, mentre quelle degli anni '80 e '90 o erano a malapena in pareggio o erano reali disastri economici.\nParodia: \"Fuoco, mele, noci\".\nAnche dopo che la King's Company ebbe ottenuto il suo nuovo teatro ben arredato in Drury Lane nel 1674, non pot\u00e9 trarre il massimo vantaggio da esso, in quanto mancava il capitale per inscenare spettacoli competitivi. Tentarono invece contemporaneamente di sfruttare al meglio la situazione attaccando i pi\u00f9 riusciti spettacoli offerti a met\u00e0 del 1670 dal Duke, mettendo su diverse burlesque o parodie su di loro, scritte da Thomas Duffett. La documentazione per buona met\u00e0 del 1670 \u00e8 particolarmente incompleta, e non sono note n\u00e9 date precise, n\u00e9 la reazione del pubblico ai pezzi di Duffett, ma anche le versioni stampate, pallide ombre degli spettacoli parodia di Duffett, si sono dimostrate molto divertenti per la critica moderna. Il primo di loro, \"L'imperatrice del Marocco\", caricatura contemporaneamente dell'Imperatrice del Marocco di Settle e della sontuosa nuova produzione del Dorset Garden dell'adattamento di Davenant del \"Macbeth\", con tre streghe di Duffett che volano oltre la fossa sulle scope nel momento pi\u00f9 alto dell'azione, seguita dalla discesa di Heccate sopra il palcoscenico \"in un carro glorioso, ornato con immagini di inferno e demoni e fatto di un grande cesto di vimini\". La \"Falsa Tempesta\" aumenta la pioggia di fuoco sul pubblico nella scena della tempesta pseudo shakespeariana del Dorset Garden con una pioggia di \"fuoco, mele, noci\".\n1680: Politica spettacolo.\nNon ci fu nessun investimento in spettacoli durante i disordini politici del 1678-1684 con il complotto papale e la Exclusion Crisis, anni di magra per il teatro. Nel 1682, le societ\u00e0 si sono fuse, rendendo le risorse tecniche del Dorset Garden's disponibili a Dryden, che rapidamente si rimangi\u00f2 la sua principale opposizione sulla superficialit\u00e0 degli \"spettacoli\" e sulle \"opere vuote\". L'orgia delle macchine e le immagini stravaganti che egli continu\u00f2 a scrivere, Albion e Albanius (1684-1685), \u00e8 citato nella sezione \"introduttiva\", con la grotta di Proteo che sorge dal mare. Ecco Giunone nella sua macchina volante di pavone:\nLe nuvole si aprono e GIUNONE appare in una Macchina condotta da Pavoni; mentre si ode suonare una Sinfonia, si sposta leggermente in avanti, e mentre scende, si apre e scopre la coda del pavone, che \u00e8 cos\u00ec grande, che quasi riempie l'apertura dello stage una la scena e la scena.\nInsolita allegoria visiva in questo panegirico Tory di Carlo II e della Casa Stuart che comprende una figura che rappresenta il leader radicale Whig Anthony Ashley-Cooper, primo conte di Shaftesbury \"con le ali di demonio e serpenti attorcigliati intorno al suo corpo, egli \u00e8 circondato da diverse fanatiche teste di ribelli, che succhiano il veleno da lui, che scorre da un rubinetto nel suo fianco \". Come in un incubo per lui investitore, mentre il pezzo di propaganda di Dryden era in preparazione, Carlo II mor\u00ec, Giacomo II gli succedette e scoppi\u00f2 la Ribellione di Monmouth, che Shaftesbury aveva fomentato. Il giorno stesso della prima, il 3 giugno 1685, il Duca di Monmouth sbarc\u00f2 in occidente. \"Essendo la nazione in una grande costernazione\", ricord\u00f2 Downes, \"la grande commedia fu eseguita, ma sei volte sole che non, ripagando nemmeno della met\u00e0 quanto avevano speso, coinvolse la Compagnia in un debito veramente importante\". Questo fiasco traumatico escluse ogni ulteriore investimento sugli spettacoli operistici fino ai tempi pi\u00f9 calmi dopo la Gloriosa Rivoluzione del 1689.\n1690: l'Opera.\nMentre gli incassi del monopolio delle United Company venivano dissanguati dai figli azzeccagarbugli di Davenant (uno dei quali, Alessandro, fu costretto a fuggire dal paese nel 1693) e dagli altri investitori predatori, Thomas Betterton continu\u00f2 ad agire come, di fatto, manager e produttore giorno per giorno, godendo di un bilancio sulla scala di Cecil B. DeMille. Nei primi anni 1690, mise in scena le tre vere opere del genere Restoration spectacular, cio\u00e8 gli spettacoli di solito cos\u00ec scelti: \"Diocleziano\" (1689-1690) di Massinger / Fletcher / Betterton; \"King Arthur\" (1690-1691) di John Dryden e la \"Regina delle Fate\" (1691-1692), adattato dal \"Sogno di Una notte di mezza estate\" di Shakespeare forse da Elkana Settle, tutti abbelliti dalla musica di Henry Purcell, e insieme forse un segno dell'arrivo della nuova mania del XVIII secolo per l'opera italiana. Il sontuoso variet\u00e0 di intrattenimento \"Diocleziano\", adattato da Betterton, con molti mostri, draghi e le macchine tratto dalla \"Storia di Diocleziano\" di Massinger e Fletcher, era molto popolare negli anni '90 e fece un sacco di soldi per la United Company. Cos\u00ec rese molto pi\u00f9 serio il \"King Arthur\" di Dryden, il primo spettacolo operistico che Hume fu disposto a considerare un successo artistico, con la meravigliosa musica di Purcell, una parte importante del divertimento e le canzoni \"per una volta ben integrate nel lavoro\".\nAlla fine vera della sua storia, l'economia dei \"Restoration spectacular\" and\u00f2 fuori controllo con la magnifica produzione di \"The Fairy Queen\" nella stagione 1691-1692. Fu un grande successo popolare, ma cos\u00ec farcito di effetti speciali e cos\u00ec costoso che, tuttavia, si rivel\u00f2 impossibile guadagnarci qualcosa. Come Downes ricorda: \"Anche se la corte e la citt\u00e0 erano meravigliosamente soddisfatte dallo spettacolo... le spese nella sua creazione furono cos\u00ec grandi, che la Compagnia ha ottenuto poco da essa.\" La sua fontana perfettamente funzionante alta dodici piedi e le sei scimmie vere che ballavano dal vivo sono diventate famose nella storia del teatro.\nLo \"spectacular play\" \u00e8 morto con il periodo della Restaurazione, ma lo spettacolo continuer\u00e0 sulla scena inglese come gli splendori della grande opera italiana che colp\u00ec Londra nei primi anni del XVIII secolo. La spirale economica pericolosa della Restaurazione di lavori e di macchine sempre pi\u00f9 costose avrebbe insegnato molto agli imprenditori teatrali del XVIII e del XIX secolo di fare a meno di tutta la drammaturgia e ridurre al minimo il cast, utilizzando un piccolo numero di effetti sorprendenti e scene nel dumbshow di pantomime e Arlecchinate, senza costi aggiuntivi della musica, drammaturghi, e attori.\nCi sono stati un piccolo numero di tentativi di resuscitare la Restauration spectacular come sfondo per il cinema moderno: Le avventure del Barone di Munchausen di Terry Gilliam al suo inizio, ne rappresenta forse la ricostruzione pi\u00f9 accurata, con paesaggi dipinti, i meccanismi e gli effetti di luce tipici del periodo."}
{"id": "5891541", "revid": "1442080", "url": "https://it.wikipedia.org/wiki?curid=5891541", "title": "Qualificazioni al campionato europeo di calcio femminile Under-19 2012", "text": "Le qualificazioni al Campionato europeo di calcio femminile Under-19 2012 prevedono due fasi. Nella prima 40 squadre sono state divise in 10 gironi di 4. Le prime due classificate di ogni girone e la migliore terza si sono qualificate per la seconda fase, a cui erano ammesse direttamente e .\nLe 24 squadre rimaste sono divise in 6 gironi di 4. Le vincitrici di ogni girone e la migliore seconda classificata si qualificano per la fase finale.\nPrimo turno.\nIl sorteggio fu effettuato il 16 novembre 2010 al quartier generale UEFA a Nyon.\nLa Nazionale il cui Paese ospita il gruppo \u00e8 indicata in \"corsivo\".\nConfronto tra le terze classificate.\nSi tiene conto solo dei risultati ottenuti contro le prime due classificate del girone.\nSecondo turno.\nConfronto tra le seconde classificate.\nSi tiene conto solo dei risultati ottenuti contro la prima e la terza classificata del girone."}
{"id": "5891548", "revid": "767487", "url": "https://it.wikipedia.org/wiki?curid=5891548", "title": "Digging in the Dirt", "text": "Digging in the Dirt \u00e8 un singolo del musicista britannico Peter Gabriel pubblicato nel 1992 ed estratto dall'album \"Us\".\nIl brano.\nIl brano rappresenta un'esplorazione della vita personale di Peter Gabriel all'epoca, in cui affrontava per esempio la fine della sua relazione con Rosanna Arquette, il suo desiderio di riprendere il rapporto con sua figlia e la ricerca di guarire le ferite attraverso la terapia.\nIl videoclip del singolo \u00e8 diretto da John Downer e Gabriel torna a utilizzare la tecnica del passo uno come gi\u00e0 fatto per \"Sledgehammer\" e \"Big Time\", dopo aver sperimentato la Computer grafica in \"Steam\". \nIl video mostra Peter Gabriel steso sul terreno mentre viene ricoperto dalla crescita di piante e foglie, oppure mentre animali e insetti gli strisciano sopra, fino ad essere sepolto vivo dal terreno stesso. In altre scene lo si vede preda di scariche di rabbia, per esempio mentre cerca di schiacciare una vespa. Il videoclip vinse il Grammy Award for Best Short Form Music Video nel 1993.\nVersioni.\nQuesta edizione \u00e8 disponibile anche su CD singolo maxi."}
{"id": "5891553", "revid": "1442080", "url": "https://it.wikipedia.org/wiki?curid=5891553", "title": "Katowice Open 2016 - Singolare", "text": "Anna Karol\u00edna Schmiedlov\u00e1 era la detentrice del titolo ma \u00e8 stata sconfitta al primo turno da Pauline Parmentier.\nIn finale Dominika Cibulkov\u00e1 ha sconfitto Camila Giorgi col punteggio di 6-4, 6-0."}
{"id": "5891556", "revid": "633110", "url": "https://it.wikipedia.org/wiki?curid=5891556", "title": "Ushio", "text": "L' \u00e8 stato un cacciatorpediniere della Marina imperiale giapponese, diciannovesima unit\u00e0 appartenente alla classe Fubuki. Fu varato nel novembre 1930 dal cantiere di Uraga.\nAppartenente alla 7\u00aa Divisione, nei primi mesi di ostilit\u00e0 nel Pacifico bombard\u00f2 l'atollo di Midway, fu posto a difesa di alcuni incrociatori pesanti ed ebbe parte nella seconda battaglia del Mare di Giava; spostatosi a Truk, fu presente alla battaglia del Mar dei Coralli (4-8 maggio 1942) e poi marginalmente alla battaglia delle Midway (4-6 giugno). A partire dall'estate ricevette principalmente incarichi di vigilanza a portaerei, portaerei di scorta, grandi navi da guerra che si spostavano tra i principali porti giapponesi e le basi d'oltreoceano di Truk, Singapore, Soerabaja: l'attivit\u00e0, ripetitiva e monotona, lo tenne impegnato a lungo. Nel 1944 fu trasferito alla 5\u00aa Flotta e perci\u00f2 si spost\u00f2 alla base militare di Ominato per intraprendere pattugliamenti e servizio di scorta. Verso la fine dell'anno, potenziata la dotazione contraerea, fu presente alla disastrosa battaglia del Golfo di Leyte, cui sopravvisse illeso; fu invece colpito piuttosto gravemente a met\u00e0 novembre, nella rada di Manila. Arrivato a Singapore, fu riparato solo in parte e dopo aver raggiunto il Giappone nel gennaio 1945 rimase in riserva, ormeggiato e lasciato in disparte per gli ultimi mesi di guerra. Unico superstite della classe Fubuki, fu consegnato nell'agosto 1945 alle forze d'occupazione statunitensi e demolito nel 1948.\nCaratteristiche.\nL\"'Ushio\" presentava una lunghezza fuori tutto di 118,41 metri, una larghezza di 10,36 metri e un pescaggio massimo di 3,20 metri; il dislocamento standard era di tonnellate circa, a pieno carico di tonnellate. L'impianto propulsore era formato da quattro caldaie Kampon, due turbine a vapore ingranaggi Kampon, due alberi motore dotati di elica: era erogata una potenza totale di shp e la velocit\u00e0 massima era di 35 nodi. La scorta di olio combustibile (500 tonnellate) garantiva un'autonomia di miglia a 15 nodi ( chilometri a 28,5\u00a0km/h), oppure di a 14 nodi ( chilometri a 26,6\u00a0km/h). Il massiccio armamento comprendeva sei cannoni Type 3 da 127\u00a0mm da 50 calibri (L/50), distribuiti in tre torrette corazzate, chiuse, ognuna con propri depositi munizioni e telemetri; nove tubi lanciasiluri da 610\u00a0mm suddivisi in tre impianti trinati brandeggiabili, due mitragliatrici leggere Lewis da 7,7\u00a0mm, due lanciabombe di profondit\u00e0 Type 81 (diciotto ordigni), diciotto mine. L'equipaggio era formato da 197 uomini.\nL\"'Ushio\" fu sottoposto a interventi di rafforzamento strutturale e incremento della stabilit\u00e0 tra 1935 e 1938, dopo i quali il dislocamento a pieno carico era cresciuto a tonnellate, la velocit\u00e0 era calata a 34 nodi e le Lewis erano state rimpiazzate da uno o due impianti binati dotati di mitragliatrici pesanti Type 93 da 13,2\u00a0mm, posti in prossimit\u00e0 del fumaiolo posteriore.\nServizio operativo.\nCostruzione.\nIl cacciatorpediniere \"Ushio\" fu ordinato nell'anno fiscale edito dal governo giapponese nel 1927. La sua chiglia fu impostata nel cantiere navale di Uraga a Tokyo, gestito dalla compagnia omonima, il 24 dicembre 1929 e il varo avvenne il 17 novembre 1930; fu completato il 14 novembre 1931. La nave form\u00f2 con lo e il \"Sazanami\" la 7\u00aa Divisione, assegnata direttamente alla scorta della 1\u00aa Divisione portaerei (, ) che, dall'aprile 1941, divenne parte della 1\u00aa Flotta aerea.\n1941-1942.\nTra 1940 e 1941 l\"Ushio\" pass\u00f2 agli ordini del capitano di corvetta Yoshitake Uesugi e imbarc\u00f2 inoltre il nuovo comandante della divisione, capitano di vascello Kaname Konishi, con il rispettivo stato maggiore. Il 28 novembre 1941 lasci\u00f2 Tateyama assieme al gemello \"Sazanami\" e a una petroliera e, il mattino del 7 dicembre, bombard\u00f2 per circa un'ora le installazioni statunitensi sull'atollo di Midway, tornando senza danni a Saeki il 21. La 7\u00aa Divisione si assembl\u00f2 dunque nella rada di Hashirajima e il 12 gennaio 1942, assieme ai cacciatorpediniere \"Ariake\" e \"Yugure\", effettu\u00f2 il viaggio di scorta alle portaerei \"Hiryu\" e \"Soryu\" che si spostarono alle isole Palau il 17 gennaio. Tra il 21 e il 28 tutti i cacciatorpediniere \u2013 meno lo \"Akebono\" \u2013 uscirono in mare per proteggere le portaerei che lanciarono alcuni raid contro l'isola di Ambon, quindi l\"Ushio\" si riun\u00ec alle unit\u00e0 sorelle a Davao (Filippine) e, dal 29 gennaio al 25 febbraio, fu in mare come scorta ravvicinata agli incrociatori pesanti e \"Nachi\", a loro volta incaricati di proteggere a distanza gli assalti anfibi su Ambon, Makassar, Timor. Il 25 febbraio l\"Ushio\" fu aggregato alla scorta del convoglio orientale per l'invasione dell'isola di Giava e due giorni dopo combatt\u00e9 nella battaglia del Mare di Giava senza piazzare o ricevere colpi. Il 2 e 3 marzo collabor\u00f2 con il \"Sazanami\" nella caccia e distruzione del sommergibile , dal quale prelev\u00f2 59 superstiti poi messi in prigionia. Il 12 marzo lo \"Ushio\" e il resto della divisione presero in consegna un gruppo di convogli che da Bali fece tappa al Golfo di Lingayen e all'Isola di Formosa prima di giungere a Yokosuka il 25: qui i cacciatorpediniere furono revisionati e, il 10 aprile, trasferiti alla 10\u00aa Squadriglia della 1\u00aa Flotta aerea. Il 23 aprile l\"Ushio\" e l\"Akebono\" scortarono la 5\u00aa Divisione incrociatori (, \"Haguro\") sino alla base aeronavale di Truk (27 aprile), dove furono aggregati alla scorta delle due portaerei \"Shokaku\" e \"Zuikaku\", partecipando dunque alla battaglia del Mar dei Coralli (4-8 maggio) senza subire danni. L\"Ushio\" rimase poi, assieme al gemello, di scorta alla \"Zuikaku\" impegnata in una vana ricerca di naviglio nemico da finire, quindi la riaccompagn\u00f2 a Truk entro il 15 maggio e, da qui, sino a Kure per ripianare le perdite subite dai gruppi imbarcati. Raggiunta la citt\u00e0 il 21, la 7\u00aa Divisione fu distaccata provvisoriamente e passata alla 5\u00aa Flotta: pi\u00f9 precisamente rimase di guardia alle due portaerei leggere e \"Junyo\" che condussero alcuni raid contro le installazioni di Dutch Harbor nella fase d'apertura della battaglia delle Midway (4-6 giugno). Lo \"Ushio\" rientr\u00f2 in Giappone a Ominato, poi il 28 salp\u00f2 al seguito di una squadra nipponica che, incrociando per due settimane nelle acque a sud-ovest delle isole Aleutine, avrebbe dovuto ostacolare eventuali controffensive statunitensi volte a recuperare Attu e Kiska. Tornato a Yokosuka il 13 luglio (passando il giorno successivo, con i gemelli, alle dirette dipendenze del quartier generale della Flotta Combinata), si riaggreg\u00f2 al \"Sazanami\" e con esso accompagn\u00f2 la portaerei di scorta \"Unyo\" in un viaggio che tocc\u00f2 Saipan e l'atollo di Ulithi prima di concludersi a Yokosuka (29 luglio-14 agosto).\nIl 17 agosto lo \"Ushio\" e il resto della divisione lasciarono Kure, dove si erano spostati, e vigilarono sul trasferimento della nave da battaglia e della portaerei di scorta \"Taiyo\" verso Truk, dove il gruppo si ferm\u00f2 il 29 (meno l\"Akebono\" e la portaerei). Il 9 settembre lo \"Ushio\" salp\u00f2 alla volta delle isole Shortland seguito dal \"Sazanami\": il 12 le due unit\u00e0 effettuarono una riuscita missione di trasporto a Guadalcanal, trainando chiatte cariche di munizioni e cibo; il giorno seguente l\"Ushio\" guid\u00f2 il \"Sazanami\", il \"Fubuki\" e il \"Suzukaze\" in un bombardamento di Henderson Field, in appoggio all'offensiva Kawaguchi e allo scopo di intercettare navi nemiche. Tornato alle Shortland, ne ripart\u00ec il 16 assieme al \"Fubuki\" e al \"Suzukaze\", ripetendo la missione di quattro giorni prima; anche il 20 fu portata a termine la medesima operazione, questa volta con i cacciatorpediniere \"Sazanami\", \"Shikinami\" e \"Yudachi\". A fine settembre lo \"Ushio\" lasci\u00f2 le Shortland, rientr\u00f2 il 29 a Truk e si affianc\u00f2 all\"Akebono\" nella scorta alla \"Unyo\": essa salp\u00f2 il 4 ottobre, sost\u00f2 alcuni giorni a Yokosuka e rientr\u00f2 quindi alla rada atollina il 16. I due cacciatorpediniere continuarono a seguire la portaerei durante i suoi viaggi, volti a recare apparecchi, munizioni, carburante e altri materiali a varie posizioni nipponiche (Davao, Soerabaja, Balikpapan).\n1943.\nIl 5 gennaio 1943 l\"Ushio\", seguito dall\"Akebono\", scort\u00f2 la portaerei \"Unyo\" da Truk a Yokosuka e qui rimase per un mese circa sotto revisione e manutenzione; i lavori riguardarono anche l'aggiunta di un impianto binato di mitragliatrici Type 93 da 13,2\u00a0mm, sistemato su un ballatoio davanti alla plancia: esso fu poi rimpiazzato, in un momento successivo, da un affusto doppio armato con cannoni Type 96 da 25\u00a0mm L/60. Passato al comando del capitano di fregata Takeo Kanda il 20 gennaio, l\"Ushio\" con il resto della divisione pi\u00f9 lo \"Hibiki\" fu assegnato alla difesa delle due portaerei di scorta \"Taiyo\" e \"Unyo\" che completarono due viaggi da Yokosuka a Truk con ritorno tra il 1\u00ba febbraio e il 12 marzo. Otto giorni pi\u00f9 tardi l\"Ushio\" e l\"Akebono\" accompagnarono la \"Unyo\" nella terza traversata, terminata il 10 aprile; il 25 lo \"Ushio\" fu aggregato ai cacciatorpediniere \"Ariake\", \"Naganami\" e \"Shigure\" e salp\u00f2 con questi per vigilare sul trasferimento della \"Unyo\" e della \"Chuyo\" a Truk, raggiunta il 30, quindi nella prima met\u00e0 di maggio (affiancato dal \"Samidare\", dallo \"Yugure\" e dal \"Naganami\") percorse la rotta inversa di scorta alla \"Yamato\", alle due portaerei e alla 5\u00aa Divisione incrociatori. Ancora tra il 24 maggio e il 9 giugno copr\u00ec, con i cacciatorpediniere \"Hagikaze\" e \"Umikaze\", andata e ritorno delle due portaerei da Truk. Il 16 giugno l\"Ushio\" e l\"Akebono\" lasciarono Yokosuka con destinazione Truk (nel quadro di un vasto ridispiegamento di forze navali) posti di guardia alla \"Chuyo\" e alla \"Unyo\" che per\u00f2 ritornarono presto al punto di partenza (2 luglio): il giorno seguente il comandante Kanda cedette il posto al capitano di corvetta Masami Araki. Per il resto di luglio e tutto agosto l\"Ushio\", assieme a vari altri cacciatorpediniere (tra i quali lo \"Shiratsuyu\", il \"Maikaze\", il \"Nowaki\"), comp\u00ec tre altre missioni di scorta alle portaerei \"Chuyo\", \"Taiyo\", \"Unyo\" e \"Ryuho\" che, da sole o assieme, facevano la spola tra il porto nipponico e la rada atollina. Il 2 settembre, rientrato a Yokosuka con lo \"Yukikaze\" e la intatta \"Taiyo\", lo \"Ushio\" fu tratto in secca in un bacino per le necessarie, approfondite riparazioni: esse compresero l'aggiunta di un radar Type 22 all'albero tripode dietro la torre di comando, demandato all'individuazione di bersagli navali. Inoltre, durante i lavori, la torre sopraelevata da 127\u00a0mm di poppa fu rimossa e, al suo posto, furono piazzati due impianti trinati di cannoni Type 96; due altri identici affusti furono sistemati su due piattaforme elevantesi tra le due bancate di tubi lanciasiluri di poppa. Infine sembra probabile (come una fonte afferma) che le capacit\u00e0 antisommergibile furono aumentate con l'implementazione di due lanciatori Type 94 per bombe di profondit\u00e0, la cui riserva di bordo crebbe a trentasei.\nIl 5 ottobre l\"Ushio\" torn\u00f2 a essere operativo e, dopo una pausa per l'equipaggio, il 27 ottobre si un\u00ec al \"Sazanami\" e scort\u00f2 la portaerei \"Chuyo\" a Truk, raggiunta il 1\u00ba novembre; durante il viaggio di ritorno a Yokosuka, durato dal 5 al 10, i due cacciatorpediniere difesero anche la portaerei leggera \"Zuiho\". Il 16 novembre la 7\u00aa Divisione la completo lasci\u00f2 la citt\u00e0 assieme alle portaerei \"Zuiho\", \"Chuyo\" e \"Unyo\" che, di nuovo, si portarono alla rada di Truk dove rimasero dal 21 al 29 novembre; il giorno seguente fu intrapreso il viaggio inverso, al quale si un\u00ec l'incrociatore pesante e che si concluse il 5 dicembre dopo la perdita della \"Chuyo\". Dopo aver navigato sino a Pusan, prese in carico un convoglio carico di truppe che, dopo una tappa a Saeki, si ferm\u00f2 a Truk il 26 dicembre; il 30 lo \"Ushio\" part\u00ec di scorta a un secondo convoglio che doveva recare rinforzi a Kwajalein, missione completata il 18 gennaio 1944.\n1944.\nIl 1\u00ba gennaio 1944 la 7\u00aa Divisione era stata trasferita alle dipendenze della 1\u00aa Squadriglia, 5\u00aa Flotta operante nelle acque settentrionali dell'Impero giapponese. L\"Ushio\" lasci\u00f2 Truk il 25, fece tappa a Saipan dove affianc\u00f2 la danneggiata \"Unyo\" e la accompagn\u00f2 sino a Yokosuka, raggiunta il 5 febbraio; dopo riparazioni prolungatesi sino al 28 marzo e l'aggiunta di un apparato capace di individuare la sorgente di onde radar, l\"Ushio\" si spost\u00f2 entro l'8 aprile a Ominato e cominci\u00f2 un regolare servizio di pattugliamento e difesa delle navi in entrata e uscita dalla base. Dopo due settimane di manutenzione a Otaru, il 19 giugno assunse la difesa degli incrociatori pesanti \"Nachi\" e \"Ashigara\", che segu\u00ec nell'andata e nel ritorno da Yokosuka. Nel corso della breve permanenza in questa citt\u00e0, il cacciatorpediniere pass\u00f2 dall'arsenale e arricch\u00ec la propria contraerea di quindici Type 96 e quattro mitragliatrici Type 93 tutti su affusto singolo: le armi furono piazzate sul castello di prua, sul rotondo di poppa e anche nei pressi del fumaiolo posteriore (gli impianti doppi di Type 93 furono pertanto eliminati). Il 31 luglio l\"Ushio\" salp\u00f2 di nuovo da Ominato con i due incrociatori e li accompagn\u00f2 nella tratta finale sino a Kure (2 agosto), ove rimase ormeggiato a lungo. Qui fu dotato di un radar Type 13 da ricerca aerea, montato sull'albero di maestra.\nIl 14 ottobre l\"Ushio\" lasci\u00f2 Kure con i due incrociatori, fece tappa alle isole Amami \u014cshima e alla base di Mako, ove il comando pass\u00f2 al capitano di corvetta Shir\u014d Yoda. Le unit\u00e0 approdarono a Coron (Palawan), punto di ritrovo per la 5\u00aa Flotta del viceammiraglio Kiyohide Shima, una delle pedine del complesso piano giapponese \"Sh\u014d-G\u014d 1\" per scongiurare l'invasione delle Filippine mediante il ricorso a tutte le forze di superficie rimaste alla marina. L\"Ushio\" fu perci\u00f2 presente alla seconda parte della tragica battaglia dello Stretto di Surigao, senza sparare un colpo contro navi nemiche; dopo la disordinata fuga, rientr\u00f2 a Coron isolatamente il 27, vi trov\u00f2 il \"Nachi\" e lo accompagn\u00f2 sino a Manila, toccata il giorno dopo. Nella prima decade di novembre partecip\u00f2 al secondo e quarto viaggio dell'operazione TA, vale a dire l'importante flusso di rifornimenti via mare alla 35\u00aa Armata, impegnata in battaglia su Leyte. Il 13 novembre, nel corso di una delle numerose incursioni portate dai gruppi imbarcati statunitensi della Terza Flotta, una bomba esplose sulla dritta dello scafo dell\"Ushio\"; una turbina fu distrutta, la velocit\u00e0 cadde a 18 nodi e si contarono ventitr\u00e9 morti e dieci feriti. Lasciata Manila, il cacciatorpediniere fece rotta per l'arsenale di Singapore, ove giunse il 22 e subito posto in bacino; frattanto la 7\u00aa Divisione (il \"Sazanami\" e l\"Akebono\", perduti, erano stati rimpiazzati) era stata trasferita alla 2\u00aa Squadriglia della menomata 2\u00aa Flotta. Il 12 dicembre, non del tutto in efficienza, usc\u00ec in mare assieme all'incrociatore pesante \"Myoko\" e altre unit\u00e0, ma non riusc\u00ec a impedire che un sommergibile piazzasse un siluro sull'incrociatore, cui fu strappata la poppa. Dopo aver tentato inutilmente di rimorchiarlo, lasci\u00f2 il compito di salvataggio ad altro naviglio sopraggiunto ed ebbe ordine di spostarsi a Capo Saint Jacques in Indocina; fu dunque aggregato alla scorta di un convoglio che il 17 dicembre salp\u00f2 con destinazione Kure.\n1945 e il destino finale.\nL\"Ushio\" arriv\u00f2 senza incidenti in Giappone e poi si port\u00f2 a Yokosuka, dove dal 9 gennaio rimase ormeggiato in attesa della conclusione delle riparazioni, ultimo superstite della classe Fubuki: in realt\u00e0 non furono mai completate. Il 9 febbraio cambi\u00f2 comunque comandante nella persona del capitano di corvetta Fumio Sat\u014d e il 20 aprile la 7\u00aa Divisione fu posta agli ordini della 31\u00aa Squadriglia di scorta, sebbene lo \"Ushio\" non potesse concretamente prestare servizio. Il 5 maggio fu poi riassegnato alle dirette dipendenze del quartier generale della Flotta combinata e infine il 10 giugno riclassificato come nave della riserva di quarta classe. In seguito alla capitolazione dell'Impero giapponese del 15 agosto e all'arrivo delle prime forze d'occupazione statunitensi, lo \"Ushio\" fu consegnato dall'equipaggio prima della fine del mese, il 15 settembre fu rimosso d'ufficio dai registri della Marina imperiale e fu progressivamente privato di tutte le armi e attrezzature militari.\nL\"Ushio\" non fu riparato dagli statunitensi e quindi non partecip\u00f2 alla colossale opera di rimpatrio di militari e civili giapponesi, sparpagliati in Asia orientale e avviata gi\u00e0 alla fine del 1945; non figur\u00f2 neppure nelle liste di naviglio leggero che le potenze vincitrici si spartirono nel corso di quattro incontri, avvenuti al quartier generale dello SCAP, e non fu quindi ceduto a nessuna di esse. Fu invece lasciato in disparte a Yokosuka e, nell'agosto 1948, fu avviato alla demolizione su ordine delle autorit\u00e0 d'occupazione americane."}
{"id": "5891568", "revid": "729019", "url": "https://it.wikipedia.org/wiki?curid=5891568", "title": "Andrea Cucino", "text": "Ha ricoperto l'incarico di Capo di Stato Maggiore dell'Esercito dal 1975 al 1977. Sotto il suo mandato di capo di stato maggiore, l'Esercito Italiano visse una delle pi\u00f9 importanti ristrutturazioni della sua storia\nLa ristrutturazione dell'Esercito Italiano.\nNel 1976 la ristrutturazione dell'Esercito Italiano fu interessato da una riduzione delle componenti territoriali, preservando la componente operativa. Alla fine del processo di ristrutturazione, all'inizio degli anni ottanta l'Esercito Italiano \u00e8 risultato ridotto di circa il 30%, ma dotato di maggiore mobilit\u00e0 tattica incentrata sulla Brigata pluriarma ordinata su unit\u00e0 a livello battaglioni/gruppi.\nA questa ristrutturazione ordinativa si accompagn\u00f2 una serie di provvedimenti legislativi e normativi che riguardavano il personale.\nIl Generale Cucino si fece promotore presso il governo e il parlamento di una legge di finanziamento straordinario al fine di consentire l'ammodernamento degli armamenti e equipaggiamenti della Forza Armata."}
{"id": "5891569", "revid": "486946", "url": "https://it.wikipedia.org/wiki?curid=5891569", "title": "Spettacoli della Restaurazione", "text": ""}
{"id": "5891572", "revid": "767487", "url": "https://it.wikipedia.org/wiki?curid=5891572", "title": "Villa Santa Croce", "text": "Villa Santa Croce \u00e8 l'unica frazione del comune di Piana di Monte Verna: dista circa 5,5\u00a0km dal capoluogo. Sorge sul colle Morrone del Monaco alle pendici del Monte Verna (detto comunemente Santa Croce) a 439 \nIl centro abitato insieme alle contrade Attoli, Autamone, Castello, Santa Maria di Jesus, Scalzatoio e Vascelli costituisce il territorio della parrocchia di San Nicola di Bari nella diocesi di Alife-Caiazzo. \u00c8 sede della scuola dell\u2019infanzia e primaria (pluriclasse) Don Olivo Isidoro D'Ambrosi, sedi staccate dell\u2019Istituto Comprensivo \u201cAulo Attilio Caiatino\u201d di Caiazzo . \u00c8 sede di sezione elettorale con circa 400 elettori. \u00c8 stato sede di ufficio postale.\nGeografia fisica.\nIl territorio ricade tra le estreme propaggini sudorientali dei monti Trebulani. \u00c8 delimitato a Sud dal monte Verna (o Santa Croce 580 ) e dal monte Cognolo che lo separano dalla valle del Volturno; ad Ovest dal monte Caruso e Pizzola; a Nord digrada verso il bosco della Defensa e il monte Grande; a est verso le colline di Caiazzo.\nI monti a sud e ovest sono di natura calcarea del Giurassico e Cretacico, la parte a nord di argille e arenarie del Miocene.\nStoria.\nDalla Preistoria al V secolo a.C..\nLa frequentazione in et\u00e0 Neolitica ed Eneolitica \u00e8 attestata al limitare del territorio di Villa Santa Croce a ridosso del Monte Grande dove si ipotizza un percorso di collegamento tra l'agro caiatino e quello trebulano.\nNon ci sono testimonianze per l'et\u00e0 del Ferro.\nI secoli IV e III a.C..\nAl IV secolo a.C. sono riferibili le cinte fortificate dei Monti Santa Croce, Cognolo, Caruso e Pizzola.\nLa sommit\u00e0 del Monte Santa Croce \u00e8 cinta da una doppia fila di mura ciclopiche indagate per la prima volta da Conta Haller in relazione alle cinte fortificate in area campano-sannita. I resti materiali rinvenuti datano al IV secolo a.C. con frequentazione fino al III secolo a.C.\nSuccessivamente Caiazza ha identificato dalle foto aeree i resti di una cinta fortificata, delimitante la sommit\u00e0 del Monte Cognolo e raccordata a quella di Santa Croce con funzione di arx. Anche le cime di monte Caruso e Pizzola hanno rivelato la presenza di piccoli recinti da porre in relazione di quello di Monte Santa Croce-Cognolo come punti di avvistamento avanzati verso il territorio trebulano. Il materiale rinvenuto analogo a quello del Monte Santa Croce ne fa datare la frequentazione allo stesso periodo.\nL'opinione prevalente \u00e8 che questi insediamenti siano dovuti a nuove forme di controllo del territorio probabilmente in relazione all'intensificarsi dei contrasti con Roma durante le guerre sannitiche. L'estensione del recinto di monte Santa Croce-Cognolo, la presenza della doppia cinta di Monte Santa Croce e la vicinanza di quelli di Monte Caruso e Pizzola ha fatto ipotizzare ad un insediamento stabile per il quale vari studiosi hanno proposto un'identificazione con una delle citt\u00e0 sannite citate da Tito Livio ma senza prove concrete.\nEpoca romana.\nNel II secolo a.C. cessa la frequentazione del sito di Monte Santa Croce-Cognolo. Nel contempo ci sono testimonianze di insediamenti nelle aree a valle, in particolare Castello e Scalzatoio, in connessione a probabili ville di epoca repubblicana o successive.\nEpoca medievale.\nNel X secolo sorse sulla vetta del Monte Verna una abbazia benedettina maschile chiamata Sancte Crucis Montis Vernae (motivo per cui il monte \u00e8 comunemente chiamato Santa Croce). L'epoca di fondazione \u00e8 deducibile da alcune fonti di epoca longobarda che la qualificano come nullius diocesis (cio\u00e8 non rientrante nella giurisdizione di alcuna diocesi, oggi si direbbe abbazia territoriale). Il Pendolino, sulla base di indizi documentari e di localizzazione di toponimi, ha ipotizzato la presenza nel IX secolo di una cella dipendente dal monastero di San Vincenzo al Volturno.\nNell'XI secolo, in epoca normanna, il monastero passa alla dipendenze di quello di San Lorenzo di Aversa.\nVilla Santa Croce \u00e8 probabilmente sorta dopo il monastero come sua villa. \u00c8 menzionata per la prima volta in una pergamena del 1267 dove si cita un certo Giovanni de Adenulfo della Villa Santa Croce.\nEpoca moderna.\nIn epoca moderna l'abbazia di Santa Croce risulta abbandonata (gi\u00e0 nel XVI secolo).\nVilla Santa Croce risulta essere un casale della citt\u00e0 di Caiazzo.\nAlla fine del XVIII deve risalire la chiesa parrocchiale dedicata a San Nicola di Bari, i primi libri dei battezzati rimontano all'anno 1772.\nNel XVIII secolo l'Universit\u00e0 di Villa Santa Croce risulta associata all'Universit\u00e0 di Sasso e al circondario di Formicola (probabilmente per errore topografico). Nel 1804 i Villesi chiesero al Tribunale della Regia Camera di potersi staccare dal casale di Sasso.\nAll'epoca moderna si fa risalire anche la fondazione e breve vita di un monastero agostiniano sorto nel territorio di Villa Santa Croce dal nome di Santa Maria di Jesus che \u00e8 poi rimasto come toponimo del luogo ove sorgeva. Da un manoscritto si deduce che esisteva nell'anno 1553. Fu soppresso nel 1652 e i beni assegnati alla chiesa arcipretale di Sasso e alla chiesa di Liberi.\nEpoca contemporanea.\nCon le riforme napoleoniche di Giuseppe Bonaparte, salito al trono del Regno di Napoli nel 1806, Villa Santa Croce diventa comune della provincia di Terra di Lavoro. Da documenti di archivio si ha notizia dei sindaci dal 1807 al 1809. Nel 1809 il comune fu soppresso e unito a quello di La Piana con il nome di comune riunito di Piana e Villa Santa Croce. Dal 1811 fa parte del circondario di Caiazzo istituito nell'anno e dal 1816 dal neo istituito distretto di Piedimonte d'Alife fino al 1860 con l'occupazione garibaldina e l'Unit\u00e0 d'Italia (1861).\nNell'Ottobre del 1943 il suo territorio \u00e8 stato luogo di scontro tra le truppe Americane e quelle naziste che avevano eretto sul monte Caruso postazioni difensive.\nArte.\nCinema.\nMolti Villesi hanno partecipato come comparse in alcune scene del film \"Lascia perdere, Johnny! (2007)\" di Fabrizio Bentivoglio girate nella zona."}
{"id": "5891578", "revid": "76963", "url": "https://it.wikipedia.org/wiki?curid=5891578", "title": "Ilan Mitchell-Smith", "text": "Biografia.\nLa prima passione di Ilan era il balletto. Quando era ancora un ragazzino ha vinto una borsa di studio per andare alla School of American Ballet. L\u00ec \u00e8 stato notato da un direttore del casting, che l'ha voluto nel film \"Daniel\" di Sidney Lumet.\nSuccessivamente ha interpretato i film \"The Wild Life\" e \"La donna esplosiva\", dove rivestiva il ruolo di un nerd che si improvvisava scienziato insieme al suo amico.\nAlla fine degli anni 90 decide di abbandonare la carriera cinematografica per dedicarsi alla produzione di videogiochi e all'insegnamento.\nSi \u00e8 sposato nel 1995 e ha avuto due figli."}
{"id": "5891601", "revid": "729019", "url": "https://it.wikipedia.org/wiki?curid=5891601", "title": "Guido IV da Correggio", "text": "Biografia.\nFiglio di Giberto III da Correggio, milit\u00f2 nel 1328 con Cangrande I della Scala nella conquista di Padova e nel 1331 venne eletto podest\u00e0 di Verona. Per il successore di Cangrande, Mastino II della Scala, nel 1335 and\u00f2 alla conquista di Parma, venendo eletto vicario di quella citt\u00e0. Per gli Scaligeri and\u00f2 in difesa di Brescia, ma fu cacciato. Nel 1341, con l'aiuto del fratello Azzo, cerc\u00f2 di togliere Parma dal dominio scaligero per poterla consegnare ai Visconti. Il piano fall\u00ec a causa di un dissidio tra i fratelli e Guido and\u00f2 ad occupare Brescello.\nMor\u00ec nel 1345.\nDiscendenza.\nGuido spos\u00f2 Guidaccia della Pal\u00f9 ed ebbero quattro figli:"}
{"id": "5891606", "revid": "287204", "url": "https://it.wikipedia.org/wiki?curid=5891606", "title": "Palladis Tamia", "text": "Palladis Tamia, sottotitolato \"Wits Treasury\", \u00e8 un libro scritto nel 1598 da Francis Meres ricordato per contenere la prima descrizione critica delle poesie e delle prime opere teatrali di William Shakespeare. L'opera \u00e8 stata iscritta nello Stationers' Register il 7 settembre 1598.\nIl \"Palladis Tamia\" contiene riflessioni critiche e morali riprese da diverse fonti e include inoltre sezioni relative alla letteratura, alla filosofia, alla musica e alla pittura. La parte intitolata \"Comparative Discourse of our English poets with the Greeke, Latin, and Italian poets\" tratta dei poeti inglesi da Geoffrey Chaucer sino a quelli contemporanei a Mares, e li confronta ciascuno con gli autori classici del passato. Su questa parte del libro ha influito parzialmente il trattato \"The Arte of English Poesie\" (1598) di George Puttenham anche se Meres amplia il numero di poeti analizzati concentrandosi anche sui poeti contemporanei all'epoca dello scrittore.\nIl libro venne riedito nel 1634 come libro scolastico e venne parzialmente inserito all'interno degli \"Ancient Critical Essays\" (1811) di Joseph Haslewood, degli \"English Garner\" (1877-1890) di Edward Arber e degli \"Elizabethan Critical Essays\" (1904) di George Gregory Smith. L'opera era inoltre la seconda di quattro brevi volumi raccolti sotto l'unico titolo di \"Wits Commonwealth\"; il primo di questi era intitolato \"Politeuphuia: Wits Commonwealth\" (1597), attribuito a John Bodenham o a Nicholas Ling, quest'ultimo gi\u00e0 editore del volume stesso. Il terzo volume era \"Wits Theater of the Little World\" (1599), dedicato a Bodenham e variamente accreditato a quest'ultimo, a Robert Allott o a Nicholas Ling. Il quarto e ultimo volume era intitolato \"Palladis Palatium: wisedoms pallace. Or The fourth part of Wits commonwealth\" (1604), pubblicato in forma anonima ma attribuito a William Wrednott nel Stationers' Register.\nSignificato del titolo.\n\"Palladis Tamia\" tradotto letteralmente significa \"La massaia di Pallade\". \"Tamia\" \u00e8 una parola greca che indica una schiava con mansioni da domestica, ma \u00e8 pi\u00f9 probabile che questo termine sia stato usato in questo caso da Meres per indicare il \"tamias\", cio\u00e8 un magistrato con funzioni da tesoriere, suggerendo quindi con una metonimia il \"tesoro\" citato nel sottotitolo dell'opera. \"Palladis\" \u00e8 invece il genitivo del termine latino \"Pallas\", appellativo di Atena. Di conseguenza, il titolo \"Palladis Tamia\" indica il \"tesoriere\" o \"dispensatore di sapienza\", virt\u00f9 simboleggiata infatti dalla dea Atena.\nCitazioni su Shakespeare.\nNella sezione intitolata \"Comparative Discourse\" Meres elenca in un passaggio dodici opere teatrali di Shakespeare, sei commedie (\"I due gentiluomini di Verona\", \"La commedia degli errori\", \"Pene d'amor perdute\", \"Pene d'amor vinte\", \"Sogno di una notte di mezza estate\" e \"Il mercante di Venezia\") e sei tragedie (\"Riccardo II\", \"Riccardo III\", le due parti dell'\"Enrico IV\", \"Re Giovanni\", \"Tito Andronico\" e \"Romeo e Giulietta\"), datando quindi la loro composizione prima del 1598. \u00c8 necessario per\u00f2 dire che non c'\u00e8 modo di sapere se Meres avesse la conoscenza di tutte le opere scritte da Shakespeare o se avesse voluto fare un elenco completo di tutte le sue opere teatrali; \u00e8 comunque assodato che abbia tralasciato \"La bisbetica domata\" (1590-91) e le tre parti dell'\"Enrico VI\", trilogia che la maggior parte dei critici credono essere stata scritta nel 1591, sette anni prima del \"Palladis Tamia\".\nCitazioni su Marlowe.\nNel \"Comparative Discourse\" Meres descrive la \"tragica morte\" (\"tragicall death\") del \"nostro poeta tragico\" (\"our tragicall poet\") Christopher Marlowe che \"\u00e8 stato pugnalato a morte da un osceno servitore, rivale nel suo osceno amore\" (\"was stabd to death by a bawdy seruing man, a riuall of his in his lewde loue\"). Questa affermazione implica che Marlowe venne ucciso in una rissa con un rivale in amore, anche se il termine \"rival\" pu\u00f2 anche significare \"compagno\", quindi lo stesso servitore sarebbe l'innamorato. La citazione di Meres sulla morte di Marlowe \u00e8 la seconda conosciuta, preceduta solo da quella contenuta nel \"Theatre of God's Judgements\" (1597) del teologo Thomas Beard. Solo nel 1925 grazie alle ricerche dello studioso Leslie Hotson fu possibile ricostruire la vicenda della morte di Marlowe."}
{"id": "5891612", "revid": "112156958", "url": "https://it.wikipedia.org/wiki?curid=5891612", "title": "Albergo Croce di Malta (Lecco)", "text": "L'albergo Croce di Malta \u00e8 un palazzo storico di Lecco in Lombardia.\nQuesto edificio \u00e8 situato nella centrale piazza Garibaldi sul lato opposto del Teatro della Societ\u00e0 ed \u00e8 noto per aver ospitato fra le sue mura personaggi celebri della storia italiana oltre ad esser stato teatro di molti comizi politici e discorsi celebri. Fu costruito durante i primi anni del XIX secolo ed appare sostanzialmente come all'epoca eccezion fatta per il timpano sommitale che fu aggiunto negli anni Trenta del Novecento.\nStoria e Descrizione.\nIl rinomato albergo fu al centro di alcuni avvenimenti che segnarono la storia di Lecco e d'Italia come i discorsi tenutasi dai suoi balconi e la morte del sindacalista Giuseppe di Vittorio.\nIl primo episodio di rilievo fu quello avvenuto il 10 agosto 1847 quando l'albergatore dell'epoca present\u00f2 domanda all'Imperial Regio Delegato Provinciale di Como per ottenere la licenza di viaggio giornaliero con diligenza senza cambio di cavalli per i collegamenti fra Lecco e Bergamo con partenza dal palazzo che ci\u00f2 nonostante gi\u00e0 avveniva per iniziativa privata da parte dello stesso poich\u00e9 in quel periodo Contrada Larga (oggi piazza Garibaldi) fu un luogo di interscambio, seppur poco sviluppato, per i collegamenti con lo Spluga, Como e Monza.\nNel 1891 ospit\u00f2 il poeta Giosu\u00e8 Carducci in occasione dell'inaugurazione del monumento ad Alessandro Manzoni mentre furono ben quattro le presenze di Giuseppe Garibaldi: pernott\u00f2 nel giugno 1859 proveniente da Como via lago con i Cacciatori delle Alpi prima di recarsi a Bergamo per farvi ritorno qualche giorno dopo per recarsi in piroscafo a Colico e in Valtellina come ricorda lo stesso Generale nelle \"Memorie autobiografiche\"; torn\u00f2 ospite dell'albergo il 26 maggio 1862 pronunciando un appassionato discorso dal balcone dell'edificio e il 13 giugno 1866, poco prima dell'inizio dell'ultima guerra d'indipendenza.\nDurante la seconda guerra mondiale fu requisito per divenire la sede del comando del distaccamento tedesco mentre dopo la vittoriosa lotta di resistenza militare e politica attuata dalle forze partigiane divenne quartier generale delle forze alleate nel territorio di Lecco. Dai balconi dell'albergo si sono tenuti numerosi comizi della rinascita democratica post-bellica tra cui quello di Pietro Nenni, leader del Partito Socialista Italiano.\nNel 1957 tra le sue mura mor\u00ec d'infarto Giuseppe di Vittorio, uno dei protagonisti del sindacalismo internazionale che giunse a Lecco per l'inaugurazione della nuova sede della Cgil.\nL'albergo chiuse il 1\u00ba ottobre 1993 col congedo della famiglia Negri che ne fu proprietaria dal 1930 in seguito all'acquisto a discapito dei fratelli Torri-Tarelli. Completamente ristrutturato, fu convertito in uso residenziale negli ultimi anni del XX secolo lasciando in eredit\u00e0 del glorioso passato solo due lapidi in marmo sulla facciata inerenti alle visite degli illustri ospiti."}
{"id": "5891617", "revid": "110157", "url": "https://it.wikipedia.org/wiki?curid=5891617", "title": "The Road Is No Place for a Lady", "text": "The Road Is No Place for a Lady \u00e8 un album discografico di Cass Elliot, pubblicato dalla casa discografica RCA Victor Records nell'ottobre del 1972.\nMusicisti.\nNote aggiuntive"}
{"id": "5891621", "revid": "287204", "url": "https://it.wikipedia.org/wiki?curid=5891621", "title": "Black Cat (album)", "text": ""}
{"id": "5891626", "revid": "1123217", "url": "https://it.wikipedia.org/wiki?curid=5891626", "title": "Bu Jiang", "text": ""}
{"id": "5891629", "revid": "287204", "url": "https://it.wikipedia.org/wiki?curid=5891629", "title": "Galassia di Wolf-Lundmark-Melotte", "text": "La Galassia di Wolf-Lundmark-Melotte (WLM) \u00e8 una galassia nana irregolare situata nella costellazione della Balena alla distanza di circa 3,4 milioni di anni luce dalla Terra. \u00c8 situata al confine del Gruppo Locale in posizione del tutto isolata. La galassia mostra un blueshift di z = 0,00434, quindi \u00e8 in avvicinamento alla Via Lattea alla velocit\u00e0 di 122\u00a0km/s.\nFu inizialmente scoperta dall'astronomo tedesco Max Wolf e nuovamente descritta circa quindici anni dopo dagli astronomi Knut Lundmark e Philibert Jacques Melotte. Le sue dimensioni massime sono stimate in circa 8.000 anni luce e la galassia comprende un alone periferico costituito da stelle molte vecchie, rosse, poco luminose.\nLa galassia, dalla morfologia allungata, si trova in una posizione piuttosto isolata ai margini del Gruppo Locale. La galassia pi\u00f9 vicina, IC 1613, si pone alla distanza di un milione di anni luce. WLM, date le dimensioni e le caratteristiche delle sue stelle, con tutta probabilit\u00e0 non ha mai interagito con nessuna galassia non solo del Gruppo Locale, ma anche dell'Universo, fin dal momento della sua formazione.\nLa popolazione delle stelle periferiche \u00e8 piuttosto vecchio, la cui et\u00e0 risale ai tempi della formazione della galassia, mentre le stelle che occupano le aree centrali sono stelle blu giovani. Uno studio del 1994 ha messo in evidenza che la formazione stellare \u00e8 iniziata circa 13 miliardi di anni fa ad un ritmo di circa 20 masse solari all'anno, per passare tra 9 e 2,5 miliardi di anni fa ad un tasso medio annuo di 100-200 masse solari.\n\u00c8 stata descritta la presenza di un ammasso globulare denominato PGC 910901, di et\u00e0 pari quanto meno a quella della stessa galassia, dalla luminosit\u00e0 leggermente superiore alla media degli ammassi globulari."}
{"id": "5891647", "revid": "287204", "url": "https://it.wikipedia.org/wiki?curid=5891647", "title": "Walter Blume (disambigua)", "text": ""}
{"id": "5891649", "revid": "110157", "url": "https://it.wikipedia.org/wiki?curid=5891649", "title": "Il caso del sindacato chimico", "text": "Il caso del sindacato chimico \u00e8 una storia a fumetti del 1939 di Bob Kane (disegni) e Bill Finger (testi), apparsa originariamente sul numero 27 di \"Detective Comics\", ed \u00e8 considerata la prima apparizione del supereroe DC Comics Batman. Grazie alla presenza di questa storia, il numero 27 di Detective Comics \u00e8 considerato il secondo fumetto di maggior valore economico al mondo (si stima valga 1,380,000 dollari).\nTrama.\nUn uomo di nome Lambert, industriale ricco e famoso proprietario di un'industria di prodotti chimici, viene ucciso, e le impronte digitali di suo figlio vengono rinvenute sull'arma del delitto, un coltello. Il commissario Gordon si reca sulla scena del crimine, e interroga Lambert. Jr., il quale rivela di non essere l'assassino del padre, e che le sue impronte digitali si trovano sul coltello, perch\u00e9 lui stesso ha estratto l'arma dalla schiena del genitore. Rivela inoltre che suo padre divideva la societ\u00e0 con altre tre persone: Steve Crane, Alfred Stryker e Paul Rogers.\nProprio in quel momento, Steve Crane chiama il commissario Gordon, e gli parla di una minaccia di morte anonima ricevuta da Lambert il giorno prima, e dell'ennesima minaccia da lui ricevuta lo stesso giorno. La polizia si dirige quindi a casa di Crane, ma nel frattempo un malvivente lo uccide sparandogli, scappa dalla finestra e fugge sul tetto, dove incontra un complice, e gli mostra un contratto che ha rubato. Improvvisamente, una creatura terrificante e oscura incombe su di loro: \u00e8 Batman, che sconfigge i due criminali e s'impossessa del contratto, studiandolo attentamente.\nPi\u00f9 tardi, Paul Rogers va a casa di Alfred Stryker, e incappa nell'assistente di quest'ultimo, Jennings, il quale lo rinchiude in una camera a gas, per ucciderlo. Da una finestra aperta, Batman fa irruzione nella stanza, salva Rogers, e sconfigge Jenkins. Entra quindi in scena Stryker, che si rivela essere la mente criminale dietro a tutta la vicenda, e armato di coltello attacca Rogers, ma Batman lo ferma.\nBatman rivela che Stryker voleva il controllo totale della societ\u00e0, e ha quindi assunto alcuni assassini per uccidere i suoi partner commerciali. Stryker si libera dalla stretta di Batman ed estrae la pistola per sparargli, ma questi gli d\u00e0 un pugno che lo scaraventa in un serbatoio di acido, uccidendolo.\nA vicenda conclusa, il commissario Gordon parla con l'amico Bruce Wayne, miliardario filantropo, e gli racconta l'impresa compiuta da Batman. Bruce si mostra disinteressato, saluta il commissario, e torna a casa; nella scena finale, al lettore viene mostrato che il miliardario all'apparenza annoiato e pigro, altri non \u00e8 che Batman.\nRistampe.\nLa storia \u00e8 stata ripubblicata nei seguenti volumi:"}
{"id": "5891651", "revid": "729019", "url": "https://it.wikipedia.org/wiki?curid=5891651", "title": "Oreste Genta", "text": "Biografia.\nNacque a Frasso Sabino, (provincia di Rieti), il 2 novembre 1911. Nel 1931 entr\u00f2 nella Regia Aeronautica come allievo presso la Regia Accademia Aeronautica di Caserta Corso Leone, venendo promosso sottotenente il 1\u00ba ottobre 1933, e conseguendo il brevetto di pilota d'aeroplano il 3 giugno 1934 volando a bordo di un biplano da addestramento Breda Ba.25, e quello di pilota militare il 19 febbraio 1935.\nPromosso tenente pilota il 15 luglio 1935, consegu\u00ec il brevetto di Osservatore Marittimo il 5 gennaio 1936, prendendo servizio il 1 febbraio 1937 nell\u2019Aviazione dell'Alto Tirreno volando su velivoli idrovolanti Savoia-Marchetti S.59.\nDal febbraio 1937 si imbarc\u00f2 sull'incrociatore leggero \"Armando Diaz\" volando a bordo dei ricognitori catapultabili IMAM Ro.43 Maggiolino.\nIl 16 giugno successivo pass\u00f2 sull'incrociatore pesante \"Trieste\", per passare poi sul \"Duca degli Abruzzi\" e quindi sul Pola, venendo promosso capitano in data 15 luglio 1938.\nNell'aprile 1939 prese parte alle operazioni per l'occupazione dell'Albania, e il 16 settembre dello stesso anno fu assegnato alla Scuola di Osservazione Marittima come comandante della 3\u00aa Squadriglia dotata di idrovolanti Savoia-Marchetti S.62.\nDopo l\u2019entrata in guerra dell\u2019Italia, il 10 giugno 1940, nel mese di luglio assume il comando della 141\u00aa Squadriglia da Ricognizione Marittima Lontana, basata a Brindisi, ed equipaggiata con gli idrovolanti CANT Z.501 Gabbiano.\nIl 13 ottobre 1941 venne trasferito presso il Comando dell'Aviazione per la Marina in Libia, dove assunse il comando della 196\u00aa Squadriglia R.L.M. di base a Bengasi. Il 18 aprile 1942, ai comandi di un idrovolante Z.501, mentre era di scorta ad un convoglio navale, aiut\u00f2 a respingere un attacco portato da velivoli avversari, e per questo fu decorato con una prima Medaglia d'argento al valor militare. Nell'agosto 1942 prese servizio presso il Comando Aviazione per lo Jonio e Basso Adriatico come comandante della 142\u00aa Squadriglia R.L.M., dotata sia dei CANT Z.501 che dei pi\u00f9 potenti trimotori CANT Z.506 Alcione\nPromosso maggiore il 20 ottobre successivo, a partire dal 26 aprile 1943 prese servizio presso lo Stato maggiore della Regia Aeronautica decentrato a Palestrina, Roma.\nGiudice presso il Tribunale militare di Taranto, dopo l'armistizio dell'8 settembre 1943 rimase in servizio presso l'Italian Co-Belligerent Air Force, e il 27 settembre 1944 assunse il comando del 82\u00ba Gruppo Idrovolanti di stanza sull'idroporto Luigi Bologna di Taranto.\nDopo la fine delle ostilit\u00e0 transit\u00f2 in servizio nella neocostituita Aeronautica Militare, e passato alla Scuola addestramento idro venne promosso tenente colonnello il 1\u00ba dicembre 1948, imbarcandosi poi sulla nave da battaglia \"Duilio\" come ufficiale di collegamento. Dopo aver frequentato il Corso Superiore presso la Scuola di guerra aerea, nel 1951 venne destinato all\u2019Istituto di Guerra Marittima come insegnante di Arte Militare Aerea.\nPromosso colonnello il 1\u00ba febbraio 1952, dopo aver frequentato la Scuola di Volo Senza Visibilit\u00e0 di Latina assunse il Comando del Reparto Volo della 46\u00aa Aerobrigata. Divenne generale di brigata aerea il 12 marzo 1960, e il 15 settembre 1962 assume il comando della 36\u00aa Aerobrigata Interdizione Strategica, equipaggiata con i missili balistici a testata nucleare PGM-19 Jupiter, avente Quartier generale a Gioia del Colle.\nLasci\u00f2 il prestigioso incarico il 1\u00ba luglio 1963, in seguito alla decisione di chiudere la Grande Unit\u00e0 dopo la crisi dei missili di Cuba, per assumere il comando del Settore Aereo della Sardegna. Il 20 novembre 1965 e promosso generale di divisione aerea, e il 31 dicembre 1968 di squadra aerea, assumendo il comando della III Regione Aerea di Bari il 18 ottobre 1969. Lasci\u00f2 il comando della Regione Aerea al generale Emanuele Annoni il 1\u00ba febbraio 1972, venendo posto in posizione ausiliaria per passare in congedo assoluto il 3 novembre 1984. Dopo la fine della sua carriera militare fu per quattro anni presidente dell'opera Nazionale Figli degli Aviatori (ONFA).\nOnorificenze.\nRiconoscimenti.\nNel 2014 \u00e8 stato realizzato un documentario sulla vita del Generale Genta intitolato Una vita per l'Aeronautica in cui il Generale ha narrato in prima persona alcune avventure avute nel corso della guerra."}
{"id": "5891667", "revid": "1543377", "url": "https://it.wikipedia.org/wiki?curid=5891667", "title": "Translucidus", "text": "In meteorologia, la dizione di translucidus (tr), (dall'analoga parola in latino, con il significato di \"traslucido, trasparente\"), \u00e8 una delle variet\u00e0 (caratteristica accessoria) possibili per le tipologie di nubi che si presentano in grandi banchi o in strati e indica la situazione in cui lo spessore delle coltri nuvolose \u00e8 sufficientemente sottile da lasciar intravedere il sole o la luna.\nTale fenomenologia \u00e8 riscontrabile principalmente con le nubi del genere altocumulus, altostratus, stratocumulus e stratus. Le variet\u00e0 \"translucidus\" e \"opacus\" si escludono a vicenda in quanto la seconda indica che lo strato \u00e8 abbastanza denso da risultare opaco al passaggio della luce.\nDescrizione.\nI differenti generi di nubi che ammettono la variet\u00e0 \"translucidus\" sono :"}
{"id": "5891703", "revid": "729019", "url": "https://it.wikipedia.org/wiki?curid=5891703", "title": "Undulatus", "text": "In meteorologia, la dizione di undulatus (un), (dall'analoga parola in latino, con il significato di \"ondulato\"), \u00e8 una delle variet\u00e0 (caratteristica accessoria) possibili per le tipologie di nubi che si presentano in grandi banchi o in strati e indica la situazione in cui sono presenti uno o due sistemi di ondulazioni. \nI singoli strati nuvolosi possono essere di forma circolare o allungati nella direzione dell'ondulazione.\nLa terminologia \"Cirrocumulus undulatus\" \u00e8 stata introdotta nel 1896 e fu estesa a cirrus, altocumulus, altostratus, stratocumulus, stratus e cumulus, nel 1930. Nel 1950 l'utilizzo del termine fu eliminato per il cumulus e esteso invece al cirrostratus."}
{"id": "5891719", "revid": "1543377", "url": "https://it.wikipedia.org/wiki?curid=5891719", "title": "Episodi di Steven Universe (terza stagione)", "text": "Inizialmente nota come \"stagione 2B\", la terza stagione di Steven Universe \u00e8 andata in onda negli Stati Uniti a giugno del 2016 ed era originariamente composta di ventisei episodi. I titoli provvisori degli episodi della stagione furono pubblicati sul sito americano di Cartoon Network tra gli episodi della seconda stagione, ma l'allora direttore all'animazione Ian Jones-Quartey aggiunse che queste informazioni, non essendo ufficiali, avrebbero dovute essere prese come tali. A febbraio 2016 trapelarono in rete alcuni spezzoni riguardanti i due episodi \"\"Super Watermelon Island\" e \"Barn Mates\"\", gli episodi 80 e 82. Un mese dopo, Matt Burnett diede la notizia sul suo profilo Twitter che la stagione 2B sarebbe diventata la terza, e pubblicando anche un collegamento nel quale venne annunciato che la serie sarebbe stata rinnovata fino alla quinta stagione, inizialmente prevista per il 2018.\nIl 23 aprile, tramite i loro social network, Rebecca Sugar e Matt Burnett annunciarono che la terza stagione sarebbe iniziata il 12 maggio 2016 con un evento speciale di quattro settimane chiamato \"In Too Deep\", nel quale sarebbero andati in onda i primi cinque episodi. In Francia, gli episodi dall'83 all'85 furono pubblicati sul sito di Cartoon Network, una settimana prima della messa in onda americana dello stesso episodio 83. In Italia, la stagione \u00e8 andata in onda in prima visione dal 10 giugno 2016 all'8 gennaio 2017 sempre sulla rete Cartoon Network.\nDopo una pausa in seguito ai primi cinque episodi la serie riprese la messa in onda regolare dal 18 luglio 2016 con un evento chiamato \"Summer of Steven\" (pubblicizzato anche con il nome di \"Steven's Summer Adventures\"), con il quale venne programmata la conclusione della terza stagione prima dell'inizio di settembre.\nCon la prosecuzione degli episodi \u00e8 stato deciso che la serie ne sarebbe stata invece composta di venticinque (ventiquattro pi\u00f9 lo speciale \"\"Bismuth\", di durata doppia), rendendo gli episodi \"Kindergarten Kid\" e \"Know Your Fusion\"\" i primi due della quarta stagione pur mantenendoli i due conclusivi del \"Summer of Steven\".\nCon lo speciale \"Bismuth\" (o per meglio dire con la sua seconda parte), inoltre, Cartoon Network ha festeggiato il centesimo episodio della serie, anche se questo per\u00f2 \u00e8 un errore di calcolo: infatti Cartoon Network conta come \"episodio\" tutti i corti della serie \"aggiungendo\" alla stessa un episodio che difatti non esiste in quanto, nella numerazione ufficiale degli episodi, \u00e8 \"Beta\" a essere il centesimo."}
{"id": "5891734", "revid": "1543377", "url": "https://it.wikipedia.org/wiki?curid=5891734", "title": "Vertebratus", "text": "In meteorologia, la dizione di vertebratus (ve), (dall'analoga parola in latino, con il significato di \"vertebrato\"), \u00e8 una delle variet\u00e0 (caratteristica accessoria) possibili per le tipologie di nubi che si presentano disposte come le costole in una colonna vertebrale o a spina di pesce. Come nel caso dell'intortus, la variet\u00e0 \"vertebratus\" \u00e8 esclusiva del genere cirrus.\nSi tratta di una forma poco usuale delle nubi di cirrus e viene formata da aria che si muove parallela al senso di avanzamento del fronte principale delle nubi. Le lacune tra le nubi si formano nelle zone dove l'aria \u00e8 discendente, mentre le costolature corrispondono alle zone di ascesa convettiva. La comparsa \u00e8 collegata alla presenza di una corrente a getto o \u00e8 generata da un'onda di gravit\u00e0."}
{"id": "5891735", "revid": "122315", "url": "https://it.wikipedia.org/wiki?curid=5891735", "title": "Paradisornis", "text": ""}
{"id": "5891737", "revid": "1543377", "url": "https://it.wikipedia.org/wiki?curid=5891737", "title": "105 mm M3", "text": "Il 105 mm howitzer M3 era un obice campale leggero statunitense progettato per le truppe aviotrasportate. Il pezzo utilizzava la canna del 105 mm M2 accorciata, incavalcata sull'affusto a code divaricabili dell'obice da montagna da 75 mm M1.\nL'obice fu utilizzato dall'U.S. Army durante la seconda guerra mondiale, assegnato alle unit\u00e0 aerotrasportate ed alle compagnie di artiglieria da accompagnamento organiche ai reggimenti di fanteria.\nStoria.\nSviluppo e produzione.\nLa costituzione delle forze aerotrasportate nel 1941 condusse alla richiesta di un obice da 105 aviotrasportabile. L'arma, inizialmente designata \"T7\", univa la canna dell'obice M2, accorciata di 690 mm ed accoppiata al freno di sparo ed all'affusto dell'obice da 75 mm M1. Un prototipo venne testato nell'Aberdeen Proving Ground nel marzo 1942.\nL'obice era progettato per utilizzare lo stesso munizionamento del pi\u00f9 lungo M2. Tuttavia, emerse che la canna accorciata causava una combustione incompleta della carica propellente. Il problema venne risolto utilizzando una polvere a combustione pi\u00f9 rapida. Il progetteo venne comunque accettato e ricevette la denominazione ufficiale di 105 mm Howitzer M3 on Carriage m3. L'affusto venne presto sostituito dalla versione M3A1, con code realizzate in lamiere pi\u00f9 spesse. Furono progettate anche robuste code tubolari, ma non entrarono in produzione.\nLa produzione inizi\u00f2 nel febbraio 1943 e prosegu\u00ec fino al maggio 1944. Un lotto addizionale venne prodotto tra aprile e giugno 1945.\nImpiego operativo.\nNonostante non risulti nelle tabelle organiche del febbraio 1944, poco prima degli aviosbarchi in Normandia alcune divisioni aerotrasportate avevano ricevuto un battaglione di artiglieria campale da 105 trasportato su aliante come rinforzo ai tre battaglioni da 75 mm M1A1 in organico. I battaglioni furono poi portati a quattro e, tra il 1943 ed il 1945, uno venne convertito su obici da \"105 mm M3\". L'arma venne infine inserita ufficialmente nelle dotazioni tabellari nel dicembre 1944 e, a partire dal 1945, impiegata da tutte le divisioni aerotrasportate operanti nel teatro europeo. Le Utility truck \u00bc t 4x4 jeep erano utilizzate per il traino.\nL'obice \"M3\" venne inoltre assegnato alle compagnie di cannoni d'accompagnamento dei reggimenti di fanteria (sei pezzi, su tre plotoni da 2 armi). Spesso le compagnie di artiglieria vennero integrate in divisioni di artiglieria. I reggimenti di fanteria utilizzavano come trattori gli autocarri da 1\u00bd ton.\nUn piccolo numero di \"M3\" venne fornito tramite i canali affitto-e-prestito a Francia (94 pezzi), Regno Unito (2 pezzi) e Paesi dell'America Latina (18 pezzi).\nVarianti.\nVarianti della bocca da fuoco:\nVarianti dell'affusto:\nAffusti semovente.\nVennero proposti due versioni di semoventi d'artiglieria equipaggiate con la bocca da fuoco \"M3\". Nessuna entr\u00f2 in produzione.\nMunizionamento.\nIl pezzo utilizzava una munizione semi-fissa, simile a quella dell'obice M2; i proietti ed il bossolo da 105 mm Cartridge Case M14, ma la carica propellente era differente. Quest'ultima era costituita da una carica di base e da quattro cariche progressive (numerate da 1 a 5), realizzate in polvere a combustione rapida, per impedire l'incompleta combustione della carica. In caso di emergenza gli artiglieri erano autorizzati ad utilizzare la granata HE M1 per obice M2, ma unicamente con le cariche da 1 a 3. Le granate HE M1 per M3 potevano viceversa essere utilizzate sugli obici M2 con tutte le cariche.\nLe granate HEAT M67 avevano una carica di lancio fissa, non progressiva. Per i tiri a salve veniva utilizzata la Cartridge Case M15 caricata a polvere nera."}
{"id": "5891741", "revid": "287204", "url": "https://it.wikipedia.org/wiki?curid=5891741", "title": "Campionato europeo femminile di pallacanestro 1956", "text": "Il 5\u00ba Campionato Europeo Femminile di Pallacanestro FIBA si \u00e8 svolto a Praga, in Cecoslovacchia dal 2 al 10 giugno 1956."}
{"id": "5891745", "revid": "1714743", "url": "https://it.wikipedia.org/wiki?curid=5891745", "title": "Antonia da Correggio", "text": "Biografia.\nEra figlia di Guido IV da Correggio e di Guidaccia della Pal\u00f9. Spos\u00f2 nel 1328 Feltrino Gonzaga, figlio di Ludovico I Gonzaga, signore di Mantova. \nDivenne signora consorte di Novellara e di Bagnolo.\nDiscendenza.\nAntonia e Feltrino ebbero quattro figli:"}
{"id": "5891750", "revid": "228587", "url": "https://it.wikipedia.org/wiki?curid=5891750", "title": "Misteri di Samotracia e Misteri degli d\u00e8i Cabiri", "text": "Misteri di Samotracia.\nCon l'espressione Misteri di Samotracia viene indicato il culto misterico-iniziatico che gi\u00e0 in antichit\u00e0 faceva riferimento all'isola di Samotracia come sua sede. Gli abitanti originari dell'isola non erano greci, da cui vennero denominati \"Pelasgi\". La loro lingua, non greca, fu comunque utilizzata in ambito cultuale e misterico fino all'epoca ellenistica. Con la colonizzazione greca dell'isola il santuario pre-greco, sede dei Misteri, venne, tuttavia, ulteriormente ampliato dai greci. Erodoto testimonia nel V secolo a.C. la presenza persino in Atene di questi misteri di origine non greca, a cui fu iniziato. Il santuario dei Misteri di Samotracia raggiunse il suo apice nell'et\u00e0 di Filippo il Macedone e il suo culto, diffuso per tutto il Mediterraneo, \u00e8 attestato fino al periodo dell'imperatore romano Costantino. \nDi questi misteri conosciamo ben poco, sappiamo che il nome collettivo con cui si indicavano gli d\u00e8i di Samotracia, ovvero i \"M\u00e8galoi Th\u00e9oi\" (\u039c\u03b5\u03b3\u03ac\u03bb\u03bf\u03b9 \u0398\u03b5\u03bf\u03af , \"Grandi Dei\"), celava un insieme di divinit\u00e0 il cui nome proprio era tenuto in gran segreto. \nCon Erodoto si ritenne che questi d\u00e8i corrispondessero ai Cabiri (\u039a\u03ac\u03b2\u03b5\u03b9\u03c1\u03bf\u03b9) ma Walter Burkert evidenzia come tale testimonianza venga smentita da fonti che risulterebbero ben informate. Sappiamo della presenza di una dea identificata poi come M\u00e9ter e su alcune monete samotracie \u00e8 raffigurata una dea con delle caratteristiche proprie di C\u00edbele. Culti propri ad Afrodite e a Ecate e di un dio-servitore dal nome di K\u00e1smilos (o Kadmilos; poi identificato con Ermes).\nPer quanto non si sappia con contezza l'identit\u00e0 degli d\u00e8i di Samotracia, fondamento dei suoi Misteri, alcuni aspetti della sua mitologia riportano che la \"signora\" dell'isola \u00e8 Elettra (\u1f28\u03bb\u03ad\u03ba\u03c4\u03c1\u03b1, \"Raggiante\"), figlia del titano Atlante la quale si un\u00ec a Zeus generando Dardano (\u0394\u03ac\u03c1\u03b4\u03b1\u03bd\u03bf\u03c2), Eetione (\u1f28\u03b5\u03c4\u03af\u03c9\u03bd) e Armonia (\u1f09\u03c1\u03bc\u03bf\u03bd\u03af\u03b1). Armonia si unisce a Samotracia con Cadmo (\u039a\u03ac\u03b4\u03bc\u03bf\u03c2) di Tebe. Nelle feste di Samotracia, analogamente a quelle di Eleusi che celebrano la ricerca di Persefone, viene cercata Armonia. Eetione viene ucciso dal fratello Dardano (o da Zeus) che lascia l'isola divenendo il fondatore di Troia e l\u00ec introducendo il culto di \"M\u00e9ter-Idaie\". Cos\u00ec come Dardano si salva per mezzo delle acque, tutto ci\u00f2 che ruota intorno ai Misteri dell'isola riguarda questo ambito. Nulla dei Misteri di Samotracia indica quindi un loro riferimento al \"dopo-morte\", tali Misteri si occupano piuttosto della vita reale che vince sulla morte reale, celebrano la salvezza in mare, la sopravvivenza dei marinai anche nelle battaglie navali: la vittoria sulla morte e nei mari.\nMisteri degli d\u00e8i Cabiri.\nIl culto misterico degli d\u00e8i Cabiri (\u039a\u03ac\u03b2\u03b5\u03b9\u03c1\u03bf\u03b9) \u00e8 attestato principalmente a Tebe e sull'isola di Lemno. Come scrive Walter Burkert, gli abitanti di Lemno venivano appellati dai greci come Tirreni, e quindi identificati come Etruschi o comunque come Pelasgi, finendo per essere conquistati dagli Ateniesi nel VI secolo. Il locale culto degli d\u00e8i Cabiri non sembra comunque aver subito interruzioni dovute alla conquista greca. \nGli d\u00e8i onorati in questo culto sono figli, o nipoti, del dio principale dell'isola, Efesto, chiamandosi peraltro Efestia il suo capoluogo. Anche Dioniso \u00e8 associato a questo culto che sembra contenere anche bevute di vino (numerosi contenitori per la bevanda sono stati recuperati nel santuario dei Cabiri) e riti burleschi collegati probabilmente al mito del ritorno di Efesto, il quale essendo stato scagliato sull'isola da Zeus per aver impedito al re degli d\u00e8i di punire Era, fu successivamente fatto ubriacare da Dioniso affinch\u00e9 tornasse sull'Olimpo. \nIl culto degli d\u00e8i Cabiri \u00e8 attestato anche a Tebe, qui secondo Pausania, Demetra \"Kabeiraia\" stabil\u00ec le iniziazioni per Prometeo, uno dei Cabiri, e ci\u00f2 rimanderebbe, come per l'isola di Lemno, a culti rivolti alle corporazioni di fabbri. Sono state rinvenute immagini con giovani che indossano il tipico copricapo (il \"pilos\") dei Dioscuri. La festa nel santuario consisteva nel sacrificio di un toro e nelle libagioni e bevute di vino per mezzo di vasi e tazze in ceramica, con immagini grottesche che richiamano le Antesterie, poi frantumate. Dei riti in s\u00e9 e delle iniziazioni, ricorda Burkert si sa poco, tuttavia riguardavano anche miti antropogonici. Certamente vi erano dei sacerdoti (i \"Kabiriarchoi\") e dei mistagoghi (\"paragogeis\"), il miste prendeva un bagno, portava bende e rami e poteva entrare in un boschetto sacro a Demetra \"Kabeiraia\"."}
{"id": "5891764", "revid": "110157", "url": "https://it.wikipedia.org/wiki?curid=5891764", "title": "Eremo di San Germano", "text": "L'eremo di San Germano si trova nel comune di Pacentro, lungo la strada che porta da Campo di Giove a Passo San Leonardo, a circa , all'interno del parco nazionale della Maiella.\nStoria.\nL'eremo \u00e8 formato da due strutture, sorte in epoche diverse: sulla destra si trova una cappella, mentre sulla sinistra vi \u00e8 una struttura abitativa.\nLa cappella risale al 1428, come testimoniato dalla data incisa sull'architrave del portale. La struttura abitativa, invece, \u00e8 successiva: dallo stile del portale d'ingresso dovrebbe risalire al XVIII o al XIX secolo.\nArchitettura.\nLa facciata principale \u00e8 caratterizzata dalla cappella sulla destra, con la sua porta di accesso rettangolare, e l'area abitativa sulla sinistra, con un portale di accesso ad arco. Quasi al centro della facciata si trova un campanile a vela.\nLa cappella ha una pianta rettangolare ed \u00e8 coperta da una volta a botte, di cui rimane una parte al di sopra dell'altare in marmo. Sopra l'altare \u00e8 posta un'edicola con il busto di San Germano vescovo. All'angolo esterno di nord-est della chiesa si trovano dei contrafforti, presumibilmente realizzati per rinforzare la struttura a seguito del terremoto della Maiella, avvenuto nel 1706.\nL'area abitativa \u00e8 invece parzialmente crollata e a protezione della struttura \u00e8 stata realizzata recentemente una copertura in legno. Presumibilmente doveva essere utilizzata come riparo dei pastori durante la transumanza."}
{"id": "5891774", "revid": "72396", "url": "https://it.wikipedia.org/wiki?curid=5891774", "title": "Remo Teglia", "text": "Visse sempre della sua professione di medico, professione che lo aveva portato come ufficiale a seguire le truppe italiane in Albania e Macedonia nel corso della II Guerra Mondiale. L'esperienza bellica si rivers\u00f2 nel primo romanzo, \"Mala Castra\", che fu pubblicato nel 1965 dalla casa editrice Einuaidi che pubblic\u00f2 anche il suo secondo romanzo, \"La ballata del mezzadro\" del 1971 e l'ultimo, \"Terra e ghiaie\" del 1973."}
{"id": "5891775", "revid": "767487", "url": "https://it.wikipedia.org/wiki?curid=5891775", "title": "Heidi (film 2015)", "text": "Heidi \u00e8 un film del 2015 diretto da Alain Gsponer.\nIl soggetto \u00e8 basato sull'omonimo romanzo di Johanna Spyri.\nTrama.\nHeidi \u00e8 una bambina che vive assieme alla zia Dete, prima d'essere portata presso suo nonno, il \"Vecchio dell'Alpe\", che in paese non ha una bella reputazione, in una casa fra i monti della Svizzera. Qui passa il suo tempo con l'amico Peter e pascola le capre del nonno. La sua vita viene stravolta quando la zia decide di portarla a Francoforte, nella casa del signor Sesemann. Qui fa la conoscenza di Clara, la figlia di Sesemann, costretta su una sedia a rotelle, e della sua rigida governante, la signora Rottenmeier. Heidi va molto d'accordo con Clara, ma ha ben presto nostalgia della sua casa e del nonno e vuole ritornare sulle sue amate montagne, per\u00f2 allo stesso tempo vuole stare con Clara. Cos\u00ec Heidi, costretta anche per motivi di salute torna dal nonno, portando alla nonna di Peter dei panini soffici, e scrive una lettera a Clara, che non ci penser\u00e0 due volte ad andarla a trovare.\nPeter non molto contento del suo arrivo, abituato alla sola presenza di Heidi, fa scivolare lungo un torrente la sua sedia a rotelle, per\u00f2 il nonno decide di portarla sulle spalle con Heidi al pascolo. Mentre \u00e8 seduta su una roccia, Clara ammira una farfalla poggiatale al piede, che quando vola via, lei cerca di inseguire, quasi riuscendoci, davanti agli occhi stupiti di Heidi e Peter, che corrono subito ad aiutarla. Il giorno dopo arriva il signor Sesemann per riportare a casa Clara non gradendo il posto, ma rimane scioccato al vederla venirgli incontro con le sue gambe e non pi\u00f9 su una sedia a rotelle e lui la abbraccia chiedendole scusa. Prima di partire, la nonna di Clara regala un diario ad Heidi, con una matita, incoraggiandola a scrivere favole, nonostante le prese in giro dei compagni di classe.\nProduzione.\nIl film \u00e8 stato girato in varie localit\u00e0 alpine, principalmente del canton Grigioni, come Berg\u00fcn e Rheinwald.\nLa baita di Heidi si trova al di sopra del paese di Sufers col suo omonimo lago, formato dall'omonima diga sul Reno Posteriore (\"Hinterrhein\"), che dista 46\u00a0km da Coira e 70\u00a0km da Bellinzona, non lontano dal pittoresco borgo di Spl\u00fcgen.\nAnuk Steffen, la giovane attrice (10 anni all'epoca) che interpretava Heidi, venne scelta da una rosa di 500 candidate; essendo originaria di Coira, parlava lo stesso dialetto che la \"vera\" Heidi dovrebbe parlare.\nDistribuzione.\nIn Svizzera tedesca e in Germania il film \u00e8 uscito il 10 dicembre 2015, mentre nella Svizzera italiana e in Italia \u00e8 giunto il 24 marzo 2016."}
{"id": "5891782", "revid": "1150861", "url": "https://it.wikipedia.org/wiki?curid=5891782", "title": "Hot melt", "text": ""}
{"id": "5891797", "revid": "83531", "url": "https://it.wikipedia.org/wiki?curid=5891797", "title": "Massacro di Tunam", "text": "Il massacro di Tunam \u00e8 stato un crimine di guerra accaduto nel corso della guerra di Corea il 16 luglio 1950, su una montagna sovrastante il villaggio di Tunam in Corea del Sud. Trenta soldati dell'esercito statunitense, gravemente feriti e disarmati, e un cappellano vennero uccisi da membri dell'Esercito Popolare di Corea durante la battaglia di Taejon.\nOperando sul fiume Kum durante la battaglia di Taejon, truppe dell'esercito degli Stati Uniti appartenenti al 19th Infantry Regiment della 24th Infantry Division, vennero tagliate fuori dai rifornimenti da un posto di blocco stabilito dalle truppe della Corea del Nord appartenenti alla III Divisione NK. Il posto di blocco si dimostr\u00f2 difficile da rompere e costrinse le truppe statunitensi a spostarsi tra le montagne vicine per evacuare i feriti.\nTrenta soldati dell'esercito degli Stati Uniti, feriti in maniera grave, vennero bloccati in cima a una montagna. Assistiti da due soli non combattenti, un cappellano e un medico, i feriti vennero scoperti da una pattuglia della Corea del Nord. Anche se il medico riusc\u00ec a fuggire, i nordcoreani uccisero prima il cappellano disarmato, mentre pregava con i feriti, e quindi tutti gli altri militari feriti. Il massacro fu uno dei numerosi incidenti che portarono i comandanti degli Stati Uniti ad istituire una commissione, nel mese di luglio, per esaminare i crimini di guerra commessi durante le operazioni militari. Lo stesso mese, i comandanti della Corea del Nord, preoccupati per il modo in cui i loro soldati stavano trattando i prigionieri di guerra, disposero severe linee guida per la gestione dei prigionieri nemici. Oltre a questo cambiamento, la storiografia dell'incidente, nelle fonti della Corea del Nord, \u00e8 in gran parte sconosciuta; di conseguenza, le fonti che dettagliano l'incidente sono quasi esclusivamente degli Stati Uniti e degli altri alleati delle Nazioni Unite.\nAntefatto.\nScoppio della guerra.\nDopo l'invasione della Repubblica di Corea (Corea del Sud) ad opera del suo vicino settentrionale, la Repubblica Democratica Popolare di Corea (Corea del Nord), le Nazioni Unite inviarono delle truppe per prevenire il collasso dello stato della Corea del Sud. Tuttavia, il numero delle forze statunitensi disponibili in Estremo Oriente per sostenere questo sforzo erano state in costante diminuzione a partire dalla fine della seconda guerra mondiale, cinque anni prima. La divisione statunitense pi\u00f9 vicina, la 24th Infantry Division con sede in Giappone, era sottodimensionata e gran parte del suo equipaggiamento antiquato a seguito della riduzione dei finanziamenti all'esercito disposta dal presidente Harry S. Truman. Nonostante ci\u00f2, la 24th Infantry Division fu la prima unit\u00e0 statunitense ad essere inviata in Corea per sostenere lo scontro iniziale a fronte delle azioni della Corea del Nord e per prender tempo allo scopo di consentire il dispiegamento di forze supplementari, come la 7th Infantry Division, la 25th Infantry Division, la 1st Cavalry Division, la 1st Provisional Marine Brigade e altre unit\u00e0 della Eighth United States Army.\nRitardare l'azione.\nUn primo gruppo della 24th Infantry Division venne sconfitto alla battaglia di Osan il 5 luglio, nel corso della prima battaglia tra l'esercito statunitense e le forze della Corea del Nord. Le forze che combatterono la battaglia, Task Force Smith, si ritirarono da Osan e gli statunitensi vennero nuovamente sconfitti alla battaglia di Pyongtaek. Per pi\u00f9 di una settimana dopo la sconfitta della Task Force Smith, i soldati della 24th Infantry Division vennero ripetutamente sconfitti dalle forze della Corea del Nord, superiori per numero ed equipaggiamento. I reggimenti della 24th Infantry Division vennero sistematicamente spinti verso sud alle battaglie di Chochiwon, Chonan, Pyongtaek, Hadong e Yechon. Questi soldati statunitensi avevano solo esperienza di occupazione in Giappone e nessuna di combattimento, ed erano impreparati in confronto alle disciplinate unit\u00e0 della Corea del Nord.\nIl 12 luglio, il comandante della Divisione, Maggior generale William F. Dean, ordin\u00f2 ai reggimenti 19th, 21st e 34th di attraversare il fiume Kum, distruggendo tutti i ponti davanti a loro e creando una posizione difensiva a Taejon. Taejon era la maggiore citt\u00e0 della Corea del Sud a circa 160\u00a0km. a sud di Seul e a circa 210\u00a0km. a nord-ovest di Pusan, ed era il quartier generale della 24th Infantry Division. Dean cre\u00f2 un fronte con il 34th Infantry e il 19th Infantry verso est, e tenne il 21st Infantry di riserva a sud-est. Il fiume Kum avvolgeva la citt\u00e0 a nord e ad ovest, fornendo una linea difensiva lunga da 16 a 24\u00a0km. dalla periferia di Taejon, protetta a sud dai monti Sobaek. Con le principali linee ferroviarie e le strade che si diramavano in tutte le direzioni, Taejon si ergeva come punto di snodo fra Seul e Taegu, dandole un grande valore strategico sia per le forze americane che per quelle della Corea del Nord. Taejon doveva essere tenuta per fermare le forze della Corea del Nord dal convergere sulle linee difensive non ancora definite intorno a Pusan.\nMassacro.\nAttacco della Corea del Nord.\nDopo una iniziale penetrazione verso nord, il 34th Infantry ripieg\u00f2 verso sud a Nonsan. Il 15 luglio, il 19th Infantry spost\u00f2 il suo 2nd Battalion per coprire alcuni varchi lasciati dal 34th. Giunsero a rinforzo delle forze americane alcune truppe della Corea del Sud. Le forze combinate notarono un grande accumulo di truppe della Corea del Nord sul lato ovest del fiume. Alle 03:00 del 16 luglio, la Corea del Nord lanci\u00f2 una massiccia offensiva di carri armati, artiglieria e colpi di mortaio sulle posizioni del 19th e le truppe della Corea del Nord iniziarono ad attraversare il fiume su delle imbarcazioni. Le forze della Corea del Nord si riunirono sulla riva occidentale e aggredirono le posizioni del 1st Battalion (compagnie C e E), seguendo con un secondo attacco contro la Compagnia B. Le forze della Corea del Nord si avventarono contro l'intero battaglione, minacciando di travolgerlo. Il comandante del reggimento ordin\u00f2 a tutte le truppe di supporto e agli ufficiali della linea di respingere l'assalto. Tuttavia, nella mischia, le forze della Corea del Nord riuscirono ad infiltrarsi nelle retrovie, attaccando le forze di riserva e bloccando le linee di rifornimento. Allungato e rarefatto, il 19th Infantry non fu in grado di tenere la linea presso il fiume Kum e contemporaneamente respingere le forze della Corea del Nord.\nBlocco stradale.\nLe truppe della Corea del Nord istituirono prontamente un posto di blocco direttamente dietro la linea del 19th Infantry nella sua principale via di rifornimento lungo la strada nei pressi del villaggio di Tunam, appena a sud di Yusong periferia occidentale di Taejon. Il posto di blocco divenne rapidamente un serio problema per le forze degli Stati Uniti che cercavano di spostare munizioni e feriti da e per la linea del fiume Kum. Intorno alle 13:00 del 16 luglio, il comandante del 19th Infantry contatt\u00f2 Dean, il quale gli ordin\u00f2 di rompere il blocco stradale. Tuttavia, le truppe della Corea del Nord avevano creato almeno sei nidi di mitragliatrici sopra la strada di Tunam, e ripetuti attacchi contro di essi non erano stati in grado di tenere le truppe della Corea del Nord a distanza.\nIl blocco stradale aveva preceduto l'evacuazione dei feriti. Le truppe tentarono di far passare i feriti in jeep attraverso il posto di blocco, ma ci\u00f2 le espose al fuoco delle mitragliatrici. Verso le ore 16:00 colonne di soccorso erano state fermate dal blocco, non potendo procedere con il rifornimento di armamenti, nonostante con attacchi aerei si fosse tentato di far arretrare i militari della Corea del Nord. Cinquecento uomini del reggimento erano riuniti in attesa di rompere il blocco stradale mentre le unit\u00e0 pesanti, provenienti da Taejon, si muovevano contro di essi dal lato opposto. Nello stesso tempo, le truppe degli Stati Uniti del 19th Infantry, impegnate nel rimuovere il posto di blocco per far giungere i rifornimenti e curare i feriti, cominciarono a muoversi attraverso le colline circostanti. Un carro armato fu in grado di attraversare il posto di blocco per evacuare il comandante del 19th Infantry ferito, ma dalle 19:00 i comandanti ordinarono al reggimento di spostare i suoi feriti lungo le dorsali ad est del posto di blocco.\nEsecuzione.\nAlle 21:00, circa 100 uomini del 19th Infantry si spostarono sulle colline ad est della citt\u00e0, portando con s\u00e9 circa 30 feriti, tra cui diversi uomini in lettiga in quanto troppo gravemente feriti per camminare. Alcuni del gruppo di 100 uomini ricevettero l'ordine di portare gli uomini feriti, ma molti di loro si separarono dal gruppo lungo la montagna. Quando raggiunsero la cima della montagna, gli ufficiali decisero che alcuni dei feriti gravi non potevano essere portati, visto che coloro che li trasportavano erano ormai esausti. L'ufficiale medico del reggimento, il capitano Linton J. Buttrey e il Cappellano Herman G. Felhoelter rimasero indietro con i feriti, con l'intenzione di muoversi quando un altro gruppo di soldati sarebbe venuto in soccorso. Buttrey indossava un bracciale con la Croce Rossa che lo identificava come un medico, mentre Felhoelter indossava un grande bracciale bianco, con la croce latina, che lo identificava come cappellano militare. Loro due e i feriti rimasti erano \"non combattenti\" secondo il diritto internazionale, in quanto non portavano armi.\nPoco dopo, Buttrey e Felhoelter sentirono una pattuglia della Corea del Nord che si avvicinava, un gruppo di uomini della North Korean 3rd Division che si era infiltrato tra le linee degli Stati Uniti. Felhoelter disse a Buttrey di scappare, e anche se Buttrey venne colpito e gravemente ferito alla caviglia, riusc\u00ec a fuggire. Felhoelter inizi\u00f2 ad amministrare l'estrema unzione ai feriti nelle lettighe. Da questo punto, osservatori del reggimento 19th Infantry, guardando attraverso un binocolo da una certa distanza, osservarono una pattuglia, costituita da giovani truppe, possibilmente non addestrate, della Corea del Nord, avvicinarsi al sito dei feriti. Le truppe erano armate con fucile di fabbricazione sovietica e con fucili mitragliatori PP\u0160-41. Appena Felhoelter si inginocchi\u00f2 per pregare tra i soldati statunitensi feriti, le truppe della Corea del Nord gli spararono alla testa e alla schiena. Quindi procedettero ad uccidere i 30 soldati gravemente feriti, con i loro fucili automatici, prima di ritirarsi.\nConseguenze.\nLe truppe statunitensi furono in grado di recuperare i corpi di sole tre vittime del massacro a causa del caos della battaglia e del successivo ritiro americano, e non furono in grado di catturare nessuno dei militari della Corea del Nord che avevano partecipato al massacro. Per la sua decisione di rimanere indietro con i feriti, Herman G. Felhoelter venne insignito postumo della Distinguished Service Cross, la seconda pi\u00f9 alta decorazione al valor militare assegnata ai militari degli Stati Uniti. Fu il primo cappellano della guerra a ricevere una decorazione al valore. Ricevette un breve necrologio sul \"Time\" Magazine nel dicembre del 1952. Felhoelter fu il primo di dodici cappellani ad essere ucciso o disperso in quella guerra, compreso Emil J. Kapaun, il secondo cappellano della guerra ad essere insignito delle Distinguished Service Cross.\nRisposta degli Stati Uniti d'America.\nL'incidente sarebbe stato uno dei primi episodi di una serie di atrocit\u00e0 di cui le forze degli Stati Uniti hanno accusato i soldati della Corea del Nord. Dopo il massacro di Tunam e la sanguinosa strage Gulch, i comandanti degli Stati Uniti istituirono una commissione, il 27 luglio, per indagare sulle accuse di crimini di guerra e raccogliere delle prove.\nAlla fine del 1953, la Commissione per le Operazioni Governative del Senato degli Stati Uniti d'America, guidata da Joseph McCarthy, condusse un'investigazione su 1.800 rapporti di crimini di guerra commessi durante la guerra di Corea. Il massacro di Tunam fu uno dei primi ad essere investigato e prese il nome di \"massacro del cappellano-medico\" da Herman G. Felhoelter. Buttrey, l'unico sopravvissuto, fu chiamato a testimoniare di fronte alla Commissione; il governo degli Stati Uniti concluse che l'esercito nordcoreano aveva violato i termini della Convenzione di Ginevra, condannando pertanto le sue azioni.\nNel 1981, gli Stati Uniti eressero una serie di monumenti nel cimitero nazionale ad Arlington, con i nomi dei cappellani uccisi nelle varie guerre, tra cui la seconda guerra mondiale, la guerra di Corea e la guerra del Vietnam. Il nome di Felhoelter \u00e8 tra quelli incisi nel memoriale.\nRisposta della Corea del Nord.\nLe successive ricerche hanno appurato che il comando della Corea del Nord non aveva ordinato direttamente alle sue truppe di maltrattare i prigionieri o i feriti disarmati durante la prima fase della guerra. Il massacro di Tunam e simili atrocit\u00e0 si ritiene siano stati condotti da \"piccole unit\u00e0 non controllate, da individui vendicativi, o a causa di situazioni sfavorevoli e sempre pi\u00f9 disperate affrontate dai rapitori\". Le truppe coreane del Nord hanno sofferto di condizioni peggiori in prima linea, rispetto a quelle dei feriti e prigionieri americani. T. R. Fehrenbach, uno storico militare, ha scritto nella sua analisi del caso, che le truppe della Corea del Nord che commisero questi atti erano probabilmente abituate alla tortura e all'esecuzione di prigionieri a causa di decenni di dominio di eserciti oppressivi quali l'Impero del Giappone fino alla seconda guerra mondiale.\nIl 28 luglio 1950, un ordine del generale Lee Yong Ho, comandante della 3rd Division della Corea del Nord, venne intercettato dallo spionaggio delle Nazioni Unite. Il documento era firmato da Kim Chaek, comandante in capo, e Choe Yong-gon, comandante dell'Advanced General Headquarters dell'esercito della Corea del Nord, e dichiarava che l'uccisione dei prigionieri di guerra era \"strettamente proibita.\" Lee invi\u00f2 singole unit\u00e0 per informare le truppe dell'ordine. L'alto profilo del massacro spinse i comandanti nordcoreani ad emettere ordini pi\u00f9 severi sul trattamento dei prigionieri di guerra."}
{"id": "5891799", "revid": "125244736", "url": "https://it.wikipedia.org/wiki?curid=5891799", "title": "Mario Luraschi", "text": "Biografia.\n\u00c8 la sua grande passione per gli indiani d'America a portarlo a interessarsi di cavalli sin da giovane e, pi\u00f9 tardi, alla carriera da stuntman per il cinema.\nNel 1965, a 18 anni partecipa alla creazione del parco di divertimenti \"La vall\u00e9e des peaux rouges\". Per le necessit\u00e0 del parco, ha vissuto in quell'occasione sotto un tipi, si \u00e8 vestito da indiano ed eseguito danze rituali come la \"danza de vento\".\nDopo questa esperienza Mario ha scelto di fare del cavallo e dello spettacolo il suo mestiere.\nPi\u00f9 tardi viaggia tra la Spagna, il Portogallo e l'Argentina; esperienza che gli permette di incontrare Paco Yanez e Luis Valencia. Sono le persone che gli hanno insegnato a vivere e a lavorare in perfetta armonia con il cavallo.\nTitolare della ditta \"Cavalcade\", diviene cavallerizzo-acrobata e addestratore di cavalli. \"Stunt actions\" e spettacoli equestri sono le sue attivit\u00e0. Nelle sue scuderie albergano in permanenza pi\u00f9 di trenta cavalli specialmente addestrati da Luraschi per le cascate cinematografiche ed altrettanti cavalli da spettacolo; inoltre, nella sua sede a pochi Km da Parigi custodisce una grande collezione di costumi e accessori equestri. La cavalleria di Mario Luraschi ha avuto alcuni \u00abcavalli-stars\u00bb come \"Jolly Jumper\", \"Lo stallone nero\" e \"Il cavallo venuto dal mare\".\nIn Italia \u00e8 stato pi\u00f9 volte il protagonista del Gala d'Oro della Fieracavalli di Verona con la regia di Antonio Giarola.\nTra i suoi principali films possono essere citati: \"Jacquou le Croquant\", \"L'Orso\", \"Lucky Luke\", \"Le Pacte des Loups\", \"D'Artagnan\", \"Giovanna d'Arco\", \"Visitors\" I e II, \"Les Rois Maudits\", \"L'ussaro sul tetto\", \"Les Cavaliers de l'orage\", \"Napoleone\"...\nNel 2003, Mario Luraschi riceve la medaglia d'argento dalla \"Lega francese della Protezione del Cavallo\".\nLe sue scuderie sono bruciate nel 2007 e 4 dei cavalli del suo ultimo spettacolo (\"Ben-Hur\") sono morti nell'incendio.\nIl 19 gennaio 2010, all'apertura dei Rencontres internationales du cin\u00e9ma de patrimoine et de films restaur\u00e9s de Vincennes, dopo essere arrivato all'interno delle sale dell'Hotel de Ville di Vincennes con il suo cavallo \"Quijote\", riceve il \"Prix Henri-Langlois Arts et Techniques du Cin\u00e9ma\".\nSpettacoli.\nRegia\nFilmografia.\nCome stuntman o addestratore di cavalli"}
{"id": "5891803", "revid": "697352", "url": "https://it.wikipedia.org/wiki?curid=5891803", "title": "Urica", "text": ""}
{"id": "5891804", "revid": "1305772", "url": "https://it.wikipedia.org/wiki?curid=5891804", "title": "Aurini", "text": ""}
{"id": "5891820", "revid": "1277692", "url": "https://it.wikipedia.org/wiki?curid=5891820", "title": "Maschera (professione)", "text": "La maschera \u00e8 una figura professionale dell'ambito teatrale che si occupa dell'accoglienza del pubblico.\nNote anche con l'espressione generica di \"Personale di sala\", le maschere si preoccupano di controllare gli ingressi e verificare il possesso del biglietto, accompagnano poi gli spettatori al proprio posto e si assicurano che il pubblico mantenga un comportamento adeguato nel corso della rappresentazione, restando sempre disponibili per fornire eventuali informazioni. A questi incarichi di base si aggiungono poi la gestione del servizio guardaroba, la distribuzione di materiale informativo e altre mansioni variabili a seconda dell'Istituto che si prende in esame.\nAll'interno dell'Organigramma dell'Associazione o della Fondazione le maschere figurano spesso alle dipendenze dei responsabili delle funzioni Comunicazione o Organizzazione.\nSi tratta quindi essenzialmente di una figura di presenza per arricchire l'immagine e la reputazione del teatro stesso. Infatti in base alla loro presenza, al loro numero e alla loro uniforme, caratteristica di ciascun ente, il teatro sceglie di comunicare al pubblico un determinato grado di accoglienza o di prestigio. Queste figure sono pertanto presenti in misura massiccia all'interno di realt\u00e0 quali i Teatri di Tradizione e le Fondazioni Lirico-sinfoniche, dove fanno sfoggio di uniformi eleganti e ricercate, mentre sono quasi del tutto assenti nei teatri di Associazioni no-profit di piccole dimensioni."}
{"id": "5891821", "revid": "287204", "url": "https://it.wikipedia.org/wiki?curid=5891821", "title": "Io sono meridionale", "text": "Io sono meridionale \u00e8 un album in studio di Tony Marciano, pubblicato nel 1988. L'album, contenente 10 tracce, risulta essere uno degli album pi\u00f9 venduti del cantante, con 150.000 copie vendute. I brani pi\u00f9 noti dell'album furono \"Ho messo incinta la mia ragazza\", l'omonima canzone \"Io sono meridionale\" ed \"Io e te\", cantata in duetto con l'allora sconosciuta Maria Nazionale. "}
{"id": "5891822", "revid": "1123217", "url": "https://it.wikipedia.org/wiki?curid=5891822", "title": "Chen Zhou", "text": ""}
{"id": "5891846", "revid": "767487", "url": "https://it.wikipedia.org/wiki?curid=5891846", "title": "Justice League vs. Teen Titans", "text": "Justice League vs. Teen Titans \u00e8 un film d'animazione del 2016 diretto da Sam Liu, facente parte dei DC Universe Animated Original Movies. La pellicola \u00e8 il settimo capitolo del cosiddetto DC Animated Movie Universe.\nTrama.\nLa Justice League si trova a combattere la Legion of Doom (composta da Lex Luthor, Cheetah, Solomon Grundy, il Mago del Tempo e il Giocattolaio) nei pressi della sua nuova sede; dopo la vittoria del gruppo di supereroi il Mago riesce a fuggire ma, nel far ci\u00f2, viene posseduto da una strana ombra che lo rende in grado di ferire Superman. Batman coordina quindi l'evacuazione della citt\u00e0 ma suo figlio Damian, disobbendendogli, attacca il Mago con il Batwing e fa s\u00ec che l'ombra fugga, senza poter quindi scoprire null'altro su di essa. Bruce allora, per insegnargli il valore del lavoro di squadra, lo fa portare da Dick Grayson al quartier generale dei Giovani Titani, un gruppo di ragazzi dotati di poteri. Nel frattempo l'ombra possiede Superman, che comincia ad avere dei comportamenti inusuali che turbano Wonder Woman.\nDamian incontra i suoi nuovi compagni Rachel Roth / Raven, Garfield Logan / Beast Boy e Jaime Reyes / Blue Beetle, insieme alla loro insegnante e compagna Koriand'r / Starfire, ma, rifiutandosi di considerarli tali, si comporta in maniera arrogante e ci\u00f2 determina uno scontro tra lui e Beetle: questi, involontariamente, lo ferisce in modo gravissimo e Raven interviene per salvarlo. Nell'usare i suoi poteri per salvargli la vita, le loro menti entrano in contatto e Damian vede in quella della ragazza una figura che la terrorizza; Raven, tuttavia, si rifiuta di parlarne e Starfire non possiede alcuna informazione su di lei, si sa solo che i suoi genitori sono morti.\nSuperman, ancora posseduto, attacca e sconfigge brutalmente il Teschio Atomico: Wonder Woman e Batman lo avvicinano e, dopo quest'ultimo usa della kryptonite, l'ombra si manifesta per poi fuggire di nuovo tramite l'uomo d'acciaio. Intanto Starfire porta i ragazzi ad un luna park per farli svagare un po' e per aiutarli a conoscersi meglio, ma poco dopo Raven viene attaccata da alcuni emissari dell'ombra, che riesce a sconfiggere con l'aiuto dei suoi compagni, che successivamente le chiedono spiegazioni. Raven rivela che l'ombra non \u00e8 altri che suo padre, il potente e malefico demone Trigon, che la assilla per essere liberato dal cristallo in cui lei lo ha imprigionato dopo la distruzione di Azarath. A questo punto arriva la Justice League, che li ha localizzati grazie a Victor Stone / Cyborg e che chiede che Raven si unisca a loro; Flash, Diana e Victor, tuttavia, vengono posseduti dalle ombre e sconfiggono agilmente i Titani, cosa che costringe Raven a trasformarsi a sua volta in un demone (la sua vera natura) dalla a consegnarsi alla JLA. Cyborg e Batman riescono, durante il combattimento a liberarsi dalle ombre (che non possono ospitare corpi feriti), il primo grazie a Beetle, il secondo sfruttando una neurotossina studiata per Bane che per\u00f2 lo mette fuori causa. Damian, deciso a salvare Raven, coordina gli altri: dopo averla trovata grazie al localizzatore che ha messo su di lei riesce a far rinsavire Superman, che a sua volta libera Flash e Diana ma non prima che Trigon riacquisti il suo corpo. I Titani, salvata Raven, si recano con lei all'inferno per recuperare il cristallo in cui imprigionare di nuovo il demone, ma quando tutto sembra compiuto Ra's al Ghul, nonno di Damian, si manifesta e manda in frantumi l'oggetto per poi chiedere al nipote di schierarsi come lui dalla parte di Trigon. Damian rifiuta, ormai conscio del valore del lavorare collettivamente e dell'amicizia, e lo sconfigge (Ra's si rivela essere in realt\u00e0 solo uno dei demoni mutanti di Trigon) mentre Raven riesce a sigillare di nuovo suo padre, inserendo poi il cristallo sulla sua fronte. All'inizio la ragazza non vuole seguire i Titani sulla Terra, per paura di liberare di nuovo il padre, ma Damian la convince a seguirli, deciso a riportarla indietro da loro.\nNella scena durante i titoli di coda Terra si avvicina alla torre dei Teen Titans.\nInoltre, alcuni ipotizzano una possibile attrazione tra Damian e Raven, rendendo anche probabile la possibilit\u00e0 di una relazione tra i due.\nProduzione.\nIl film fu annunciato dalla DC Comics, insieme a \", nel luglio 2015 durante il San Diego Comic-Con International.\nNell'aprile 2017 \u00e8 uscito il sequel direct-to-video \" con Deathstroke come antagonista."}
{"id": "5891847", "revid": "36426", "url": "https://it.wikipedia.org/wiki?curid=5891847", "title": "La prima comunione", "text": " La prima comunione (\"La primera comuni\u00f3n\") \u00e8 la prima opera di grandi dimensioni esposta al pubblico di Pablo Picasso. \u00c8 un olio su tela, che presenta riferimenti alla cultura cattolica spagnola e che ritrae la sorella Lola accompagnata dai genitori e inginocchiata vicino all'altare di una chiesa durante il ricevimento del sacramento della sua prima comunione. La fanciulla indossa un abito bianco, in contrapposizione con le tinte scure della chiesa e degli astanti, trovandosi cos\u00ec al centro della scena e attraendo su di s\u00e9 gli sguardi dei genitori e del chierichetto accanto all'altare.\nSi tratta di un'opera dove si denota ancora il realismo accademico del primo Picasso, che all'epoca dell'esecuzione del dipinto aveva 15 anni. Il quadro, dipinto nell'inverno 1895-96, fu esposto la prima volta a Barcellona nell'ambito dell'esposizione municipale di aprile e maggio 1896 ed \u00e8 tuttora conservato al Museo Picasso, sito nella stessa citt\u00e0."}
{"id": "5891848", "revid": "1543377", "url": "https://it.wikipedia.org/wiki?curid=5891848", "title": "Distretto di Ishkashim", "text": "Il distretto di Ishkashim \u00e8 un distretto della Provincia del Badakhshan, nell'Afghanistan settentrionale. Il capoluogo del distretto \u00e8 Ishkashim, situata a 2660 metri sul livello del mare.\nPopolazione.\nNel 2003 la popolazione \u00e8 risultata essere di 12.556 unit\u00e0. L'etnia principale \u00e8 risultata essere quella tagica. Le lingue principalmente parlate dalla popolazione sono il dari e il tagico, ma \u00e8 anche diffuso a livello locale l'ishkashimi.\nGeografia fisica.\nTerritorio.\nIl \"distretto di Ishkashim\" occupa un'area di 1123\u00a0km\u00b2, e conta 43 villaggi. Confina a nord col distretto di Shighnan; ad ovest coi distretti di Shuhada e Zebak; a sud-est col distretto di Wakhan. Confina inoltre con la provincia autonoma tagica del Gorno-Badach\u0161an (ad est) e con la provincia pakistana del Khyber Pakhtunkhwa (a sud).\nAgricoltura e allevamento.\nNel distretto vengono coltivati grano e orzo. Vengono invece allevati ovini, caprini ed asini."}
{"id": "5891849", "revid": "1498232", "url": "https://it.wikipedia.org/wiki?curid=5891849", "title": "Serbia e Montenegro al Junior Eurovision Song Contest", "text": "La Serbia e Montenegro ha partecipato una sola volta sin dal suo debutto, allo Junior Eurovision Song Contest 2005. La rete che ha curato le varie partecipazioni \u00e8 stata la UJRT, l'unione dell'emittente serba RTS e quella montenegrina RTCG. A seguito del referendum sull'indipendenza del Montenegro, dal 2006 la Serbia ed il Montenegro partecipano alla manifestazione come due stati separati.\nStoria delle votazioni.\nAl 2005, le votazioni della Serbia e Montenegro sono state le seguenti: \nPunti dati\nPunti ricevuti"}
{"id": "5891866", "revid": "879165", "url": "https://it.wikipedia.org/wiki?curid=5891866", "title": "Back Drop", "text": ""}
{"id": "5891869", "revid": "619191", "url": "https://it.wikipedia.org/wiki?curid=5891869", "title": "Uch\u016b patrol Luluco", "text": ""}
{"id": "5891870", "revid": "767487", "url": "https://it.wikipedia.org/wiki?curid=5891870", "title": "Palazzo Ducale (Digione)", "text": "Il Palazzo Ducale di Digione, o \"Palazzo dei Duchi e degli Stati di Borgogna\", in francese \"Palais des Ducs et des Etats de Bourgogne\", \u00e8 l'antica residenza dei duchi di Borgogna, fino al 1477, poi dei Governatori della Borgogna. Dal 1679 divenne sede degli Stati generali di Borgogna fino alla Rivoluzione francese. Dal 1809 \u00e8 sede del Municipio e del Museo delle belle arti.\nIl palazzo venne dichiarato monumento storico di Francia nel 1862.\nStoria e descrizione.\nOrigini.\nCon l'annessione del Regno di Borgogna al Regno dei Franchi e l'estinzione dei Carolingi, a partire dal IX secolo gli Stati borgognoni si frammentarono in varie porzioni fra cui il Ducato di Borgogna, che fu assegnato a Riccardo il Giustiziere della dinastia dei Bosonidi. A quest'epoca, nel IX secolo, su questo luogo sorgeva un semplice castello ducale addossato alle mura del castrum gallo-romano del III secolo.\nIl primo Palazzo Ducale.\nIl primo palazzo risale al XII secolo, e nel 1171 Ugo III di Borgogna vi fece erigere la \"Sainte-Chapelle\" in seguito a un voto. Il palazzo, tranne la cappella, fu completamente rifatto a partire dal 1365-66. Infatti nel 1363 il Re di Francia Giovanni il Buono concesse il Ducato in appannaggio al figlio minore Filippo l'Ardito, che si prodig\u00f2 per espandere, attraverso un'accorta politica matrimoniale, i propri domini costituendo i Paesi Bassi borgognoni, che comprendevano la quasi totalit\u00e0 delle Fiandre e i principati minori del Lussemburgo e della Franca Contea.\nIl cantiere gotico.\nCos\u00ec appena Filippo l'Ardito arriva a Digione nel 1365 commissiona a Belin de Comblanchien la costruzione di una torre residenziale di tre piani: la \"Tour Neuve\"; provvista di vaste sale dotate di grandi camini e quella al pianterreno destinata a sala capitolare della Sainte-Chapelle. In seguito, con la \"Battaglia di Bulgn\u00e9ville\" del 21 luglio 1431 i borgognoni vincono i lorenesi e fanno prigioniero Renato d'Angi\u00f2, duca di Bar e di Lorena, che venne rinchiuso nella torre, detta da allora \"Tour de Bar\".\nFilippo il Buono \u00e8 il grande costruttore del palazzo. Nel 1433 fa erigere la grande cucina di 12 metri per lato con grande volta sostenuta da otto colonne e tre pareti occupate da grandi camini doppi. Fra il 1448 e il 1455 commissiona all'architetto lionese Jean Poncelet una nuova ala, il \"Logis ducal\" dalla facciata gotico-fiammeggiante aperta da finestre crociate che accoglie la grande \"Sala delle Guardie\". Con i suoi 18 metri di lunghezza, 9 di larghezza e 9 d'altezza, era destinata alle feste e ricevimenti ducali.\nNel 1432 il duca scelse la \"Sainte-Chapelle\" di Digione come sede dell'Ordine del Toson d'oro, creato il 10 gennaio 1430, giorno del suo matrimonio con Isabella del Portogallo. Nella cappella, inoltre, vi venne custodita l\"'Ostia miracolosa\" donata a Filippo il Buono da papa Eugenio IV nel 1434 come riconoscimento per il sostegno ricevuto dal duca di Borgogna durante il Concilio di Basilea.\nVerso il 1460 il duca aggiunge la \"Tour de la Terrasse\" al Logis ducal. La torre che oggi porta il suo nome, \u00e8 a pianta trapezoidale, alta 46 metri, e rappresenta il simbolo dell'autorit\u00e0 ducale. Presenta finestre crociate dalle belle decorazioni, e ospitava appartamenti collegati da una scala elicoidale che portava alla terrazza sommitale.\nIl cantiere barocco di Mansart.\nCon la morte di Carlo il Temerario e il conseguente Trattato di Arras parte del Ducato di Borgogna viene annessa ai domini reali di Luigi XI di Francia e il palazzo dei duchi diventa \"Logis du Roi\" che servir\u00e0 a residenza dei Governatori della provincia e di soggiorno dei re in visita in citt\u00e0.\nDal 1679 il palazzo ospiter\u00e0 gli Stati generali di Borgogna, e l'edificio venne notevolmente ingrandito e ristrutturato in stile barocco conservando tuttavia la base gotica d'origine. Architetto ne fu il grande Jules Hardouin Mansart che vi pose mano a partire dal 1685. Realizz\u00f2 le facciate dal gusto classico e concep\u00ec una nuova sistemazione per la piazza frontale, la \"Place Royale\", improntata su un emiciclo disegnato da arcate balaustrate che fa da cornice alla statua equestre del Re Sole, del 1725, poi andata distrutta dalla Rivoluzione francese. All'interno Mansart realizza\u00f2 fra il 1682 e il 1689 la sontuosa \"Salle des \u00c9tats\", dove si riunivano periodicamente i tre Stati Nobilt\u00e0, Clero e Terzo stato, poi manipolata successivamente. Nel 1735 su commissione degli Stati generali, Jacques Gabriel realizza la bella scalinata in ferro battuto dello scalone d'onore; e fra il 1738 e il 1743 costruisce la \"Chapelle des \u00c9lus\" in stile Rococ\u00f2. Nel 1784 si aggiunge la \"Salle de Flore\" destinata alle feste.\nDalla Rivoluzione a oggi.\nCon la Rivoluzione, l'antica provincia di Borgogna venne soppressa e il palazzo ribattezzato \"Maison nationale\" ospiter\u00e0 il tribunale e le amministrazioni del nuovo dipartimento della C\u00f4te-d'Or. \nNel 1799 vi si installa il Museo di belle arti e nel 1809 gran parte del palazzo diviene la sede del Comune di Digione."}
{"id": "5891871", "revid": "219110", "url": "https://it.wikipedia.org/wiki?curid=5891871", "title": "Monumento ai caduti di Lecco", "text": "Il Monumento ai caduti, detto anche Memoriale ai caduti, \u00e8 un'imponente stele in granito realizzata dallo scultore Giannino Castiglioni, situata a Lecco in Lombardia, in riva al golfo del lago omonimo nei pressi della foce del torrente Caldone.\nL'opera realizzata fra il 1922 e il 1926 dallo scultore milanese Giannino Castiglioni, fu inaugurata il 4 novembre dello stesso anno nell'ottavo anniversario dell'Unit\u00e0 Nazionale che commemora la vittoria italiana nella Prima guerra mondiale. All'inaugurazione partecip\u00f2 il Duca d'Aosta Emanuele Filiberto di Savoia, nipote del primo re d'Italia.\nCastiglioni, che fu fra gli scultori pi\u00f9 significativi del Novecento italiano, ha voluto raccogliere nel monumento \"La Resurrezione della Patria\" tramite un'opera bronzea alla base della stele che raffigura i momenti della vita del soldato.\nDescrizione.\nIl maestoso monumento, situato sul lungolago nel luogo dove sorgevano le baracche dei prigionieri di guerra croati, celebra i caduti lecchesi della Grande guerra, cui si aggiunsero successivamente quelli del conflitto d'Africa e le lapidi dei caduti della Seconda guerra mondiale.\nSul lato rivolto verso il lago si erge una ieratica figura femminile colonnare con ali ripiegate e viso afflitto dal dolore rivolto al cielo. Considerata come simbolo della Patria o dell'Italia, a seconda delle interpretazioni, \u00e8 affettuosamente conosciuta dai lecchesi come \"la balia di p\u00e8ss\".\nSul lato opposto sono incise dall'alto verso il basso le tappe pi\u00f9 gloriose del primo combattimento.\nAi piedi della stele, posta su un basamento in pietra a gradinate, corre sui quattro lati una fascia di altorilievi bronzei realizzati dalla Fonderia artistica Battaglia di Milano nel 1923 ed \u00e8 composta da sculture che raccontano la passione del combattente cos\u00ec descritto: \nIl vigoroso realismo del bronzo che propone la determinazione e la durezza di un eroe contadino, si coniuga ad un austero simbolismo liberty della figura femminile della stele che non rinuncia tuttavia alla decorazione delle ali.\nAlla base della stele, sul lato anteriore, trova collocazione una lapide con frase commemorativa seguita dal monogramma di Cristo con le lettere alfa e omega. Due targhe, poste sulla gradinata rispettivamente sul lato destro e sul lato sinistro della stele, contengono i nomi dei caduti lecchesi, comprensivi anche dei caduti di comuni che nel tempo sono stati aggregati alla citt\u00e0 a cui furono aggiunti successivamente i nomi di caduti nel corso della guerra d'Africa.\nSul retro del monumento, lungo il basamento, sono applicate lapidi in granito, cinque alla destra e cinque alla sinistra della stele, riportanti i nominativi dei caduti e dei dispersi durante la seconda guerra mondiale\".\nNel corso del 2016 \u00e8 stato annunciato il completo restauro del manufatto commemorativo attuato nell'estate 2017.\nI riferimenti al regime fascista.\nIl complesso dell'opera \u00e8 adornato dalla sistemazione della zona a lago dove sono poste quattro colonne-faro poste in cima alle scalinate le quali riportavano alcuni fasci littori rimossi in un periodo incerto ma presumibilmente successivo alle manifestazioni patriottiche che seguirono il 25 luglio 1943, data che sancisce la caduta del fascismo.\nQueste prime azioni spontanee portarono alla distruzione di buona parte delle insegne del regime fascista (foto e busti del Duce, aquile reali e fasci littori) che diventano il bersaglio su cui si sfogano i cittadini come la rimozione della targa posta nell'attuale Piazza XX Settembre. Ne consegu\u00ec che anche i riferimenti sul monumento furono eliminati lasciando solo i chiodi ancora visibili.\nUn secondo riferimento al regime, secondo alcune recenti ricerche, \u00e8 dato dalla targa posta ai piedi del memoriale la quale epigrafe \u00e8 attribuita alla lettera che Benito Mussolini invi\u00f2 alla citt\u00e0 di Lecco in occasione dell'inaugurazione."}
{"id": "5891872", "revid": "1498232", "url": "https://it.wikipedia.org/wiki?curid=5891872", "title": "Azerbaigian al Junior Eurovision Song Contest", "text": "L'Azerbaigian ha partecipato 4 volte sin dal suo debutto nel 2012. La rete che ha curato le varie partecipazioni \u00e8 stata la Ictimai TV. Decide di ritirarsi nel 2014, poi ritorna 4 anni dopo nel 2018.\nSi ritira nuovamente nel 2019, per poi ritornare nel 2021 dopo altri due anni di assenza.\nStoria delle votazioni.\nDal 2018, le votazioni dell'Azerbaigian sono state le seguenti: \nPunti dati\nPunti ricevuti"}
{"id": "5891873", "revid": "256896", "url": "https://it.wikipedia.org/wiki?curid=5891873", "title": "Memoriale ai caduti", "text": ""}
{"id": "5891881", "revid": "729019", "url": "https://it.wikipedia.org/wiki?curid=5891881", "title": "American Alpha", "text": "Gli American Alpha sono stati un tag team di wrestling attivo in WWE tra il 2015 e il 2017, composto da Chad Gable e Jason Jordan.\nPrima di essere promossi nel \"roster\" principale, facevano parte di \"NXT\", dove hanno vinto una volta l'NXT Tag Team Championship. Dopo il passaggio a \"SmackDown\" nell'estate del 2016, i due hanno conquistato una volta lo SmackDown Tag Team Championship.\nStoria.\n\"NXT\" (2015\u20132016).\nA partire da maggio 2015, il nuovo arrivato ad \"NXT\" Chad Gable ha iniziato una storyline con Jason Jordan, in cui ha tentato di convincerlo a formare una nuova partnership, a seguito dello scioglimento della squadra di Jordan con Tye Dillinger. Dopo quasi due mesi di moine, Jordan ha finalmente accettato un tag team match con Gable come il suo compagno di squadra. Nella puntata del 15 luglio di \"NXT\", Jordan e Gable hanno avuto successo nella loro debutto ufficiale insieme contro la squadra di Elias Samson e Steve Cutler. Il 2 settembre, Jordan e Gable gareggiano nel primo turno del torneo \"Dusty Rhodes Tag Team Classic\" battendo la squadra di Neville e Solomon Crowe. Dopo aver sconfitto gli Hype Bros (Mojo Rawley e Zack Ryder) nel secondo turno, sarebbero stati eliminati dal torneo nelle semifinali, dal team di Baron Corbin e Rhyno, e ne escono a testa altissima dal torneo. Nella puntata del 20 gennaio di \"NXT\" Jordan e Gable, durante una vignetta filmata durante il tour WWE in India, annunciano il nome del loro tag team: American Alpha. Durante la puntata di \"NXT\" del 3 marzo 2016 gli American Alpha hanno sconfitto il team Vaudevillains composto da Aiden English e Simon Gotch ottenendo lo status di contendenti n\u00b01 per l'NXT Tag Team Championship. Jordan e Gable affrontano i campioni di coppia dei Revival (Dash Wilder e Scott Dawson) il 1\u00ba aprile 2016 a e vincono i titoli di coppia. L'8 giugno, per\u00f2, hanno perso i titoli proprio contro i Revival a . Falliscono l'assalto ai titoli anche nella puntata di \"NXT\" del 6 luglio, quando sono stati sconfitti dai Revival in un 2-out-of-3 Tag Team Falls match per 2-1.\n\"Roster\" principale (2016\u20132017).\nCon la Draft Lottery del 19 luglio, Gable e Jordan sono stati promossi nel roster principale e sono stati trasferiti nel roster di \"SmackDown\". Hanno fatto il loro debutto ufficiale nel main roster nella puntata di \"SmackDown\" del 2 agosto sconfiggendo i Vaudevillains (Aiden English e Simon Gotch). Nella puntata di \"SmackDown\" del 9 agosto Gable e Jordan sconfiggono facilmente Mikey O'Shea e Mike Vega, due jobber locali. Nella puntata di \"SmackDown\" del 16 agosto gli American Alpha, gli Hype Bros (Mojo Rawley e Zack Ryder) e gli Usos (Jimmy e Jey Uso) hanno sconfitto i Vaudevillains, i Breezango (Fandango e Tyler Breeze) e gli Ascension (Konnor e Viktor) in un 12-Man Tag Team match. La scena si \u00e8 ripetuta nel \"Kick-off\" di SummerSlam quando gli American Alpha, gli Hype Bros e gli Usos hanno sconfitto i Breezango, gli Ascension e i Vaudevillains in un altro 12-Man Tag Team match. Nella puntata di \"SmackDown\" del 23 agosto \u00e8 stato annunciato il WWE SmackDown Tag Team Championship e, per questo motivo, \u00e8 stato indetto un torneo per decretare i due team che si affronteranno l'11 settembre a Backlash. Quella stessa sera gli American Alpha hanno affrontato e sconfitto i Breezango nei quarti di finale. Nella puntata di \"SmackDown\" del 6 settembre gli American Alpha hanno affrontato e sconfitto gli Usos in ventotto secondi, qualificandosi per la finale; tuttavia gli Usos hanno effettuato un turn heel attaccando brutalmente Gable, infortunandolo (\"kayfabe\"). Questo ha fatto s\u00ec che gli American Alpha venissero costretti a lasciare il torneo e il posto vacante per la finale sar\u00e0 assegnato al vincitore del match tra gli Usos e gli Hype Bros (altri semifinalisti). Nella puntata di \"SmackDown\" del 20 settembre gli American Alpha, nonostante l'infortunato Gable, hanno affrontato gli Usos per decretare i contendenti n\u00b01 al WWE SmackDown Tag Team Championship di Heath Slater e Rhyno ma sono stati sconfitti. Nella puntata di \"SmackDown\" del 27 settembre gli American Alpha, Heath Slater e Rhyno sono stati sconfitti dagli Usos e dagli Ascension. Il 9 ottobre nel \"Kick-off\" di No Mercy gli American Alpha e gli Hype Bros hanno sconfitto gli Ascension e i Vaudevillains. Nella puntata di \"Main Event\" del 20 ottobre gli American Alpha hanno sconfitto gli Ascension. Nella puntata di \"Main Event\" del 20 ottobre gli American Alpha hanno sconfitto i Vaudevillains. Nella puntata di \"SmackDown\" del 1\u00ba novembre gli American Alpha hanno affrontato e sconfitto la Spirit Squad (Kenny e Mikey), entrando a far parte del Team \"SmackDown\" per Survivor Series. Nella puntata di \"Main Event\" dell'11 novembre Jordan ha sconfitto Viktor degli Ascension. Il 20 novembre a Survivor Series gli American Alpha hanno partecipato al 10-on-10 Traditional Survivor Series Tag Team Elimination match come parte del \"Team SmackDown\" contro il \"Team Raw\" ma sono stati eliminati da Luke Gallows e Karl Anderson, mentre il \"Team Raw\" ha vinto l'incontro. Nella puntata di \"SmackDown\" del 22 novembre gli American Alpha hanno vinto un Tag Team Turmoil match per decretare i contendenti n\u00b01 al WWE SmackDown Tag Team Championship di Heath Slater e Rhyno (che includeva anche gli Ascension, i Breezango, gli Hype Bros e i Vaudevillains) eliminando per ultimi gli Usos (Jimmy Uso e Jey Uso) ma, nel finale, sono stati minacciati da Bray Wyatt e Randy Orton della Wyatt Family. Nella puntata di \"SmackDown\" del 29 novembre gli American Alpha sono stati sconfitti da Wyatt e Orton, i quali sono diventati i contendenti n\u00b01 al WWE SmackDown Tag Team Championship. Il 4 dicembre, nel \"Kick-off\" di , gli American Alpha, gli Hype Bros e Apollo Crews hanno sconfitto gli Ascension, i Vaudevillains e Curt Hawkins. Nella puntata di \"SmackDown\" del 13 dicembre gli American Alpha hanno partecipato ad una Battle royal che comprendeva anche gli Ascension, i Breezango, Heath Slater e Rhyno, gli Hype Bros e i Vaudevillains ma sono stati eliminati, mentre gli Hype Bros si sono aggiudicati la contesa, diventando i contendenti n\u00b01 al WWE SmackDown Tag Team Championship. Nella puntata di \"SmackDown\" del 27 dicembre gli American Alpha hanno vinto un Four Corners Elimination match per il WWE SmackDown Tag Team Championship che includeva anche gli Usos, Heath Slater e Rhyno e Luke Harper e Randy Orton della Wyatt Family (i campioni), diventando per la prima volta WWE SmackDown Tag Team Champions. Gli American Alpha hanno eliminato per ultimi Harper e Orton per vincere il match e il titolo, diventando i primi wrestler ad aver detenuto il titolo di coppia di NXT e successivamente un titolo del main roster.\nNella puntata di \"SmackDown\" del 3 gennaio 2017 gli American Alpha hanno sconfitto in poco tempo i Breezango e, nel post match, sono stati minacciati dalla Wyatt Family. Nella puntata di \"SmackDown\" del 10 gennaio gli American Alpha hanno difeso con successo i titoli di coppia contro Bray Wyatt e Randy Orton della Wyatt Family. Nella puntata di \"SmackDown\" del 7 febbraio gli American Alpha, i Breezango e Heath Slater e Rhyno sono stati sconfitti dagli Ascension, gli Usos e i Vaudevillains. Il 12 febbraio, ad Elimination Chamber, gli American Alpha hanno difeso con successo i titoli in un Tag Team Turmoil match che includeva anche gli Ascension, i Breezango, Heath Slater e Rhyno, gli Usos e i Vaudevillains. Nella puntata di \"SmackDown\" del 14 febbraio gli American Alpha hanno sconfitto gli Ascension. Nella puntata di \"SmackDown\" del 21 febbraio gli American Alpha hanno sconfitto i Breezango. Nella puntata di \"SmackDown\" del 14 marzo gli American Alpha sono stati sconfitti dagli Usos. Nella puntata di \"SmackDown\" del 21 marzo gli American Alpha hanno perso il WWE SmackDown Tag Team Championship contro gli Usos dopo 84 giorni di regno. Nella puntata di \"SmackDown\" del 28 marzo gli American Alpha, Heath Slater, Rhyno e Mojo Rawley hanno sconfitto Dolph Ziggler, i Breezango e gli Usos. Il 2 aprile, nel \"Kick-off\" di WrestleMania 33, gli American Alpha hanno partecipato all'annuale Andr\u00e9 the Giant Memorial Battle Royal ma sono stati eliminati. Nella puntata di \"SmackDown\" dell'11 aprile gli American Alpha hanno affrontato gli Usos per il WWE SmackDown Tag Team Championship ma sono stati sconfitti, fallendo l'assalto ai titoli. Nella puntata di \"SmackDown\" del 18 aprile gli American Alpha sono stati sconfitti dai Col\u00f3ns (Primo Col\u00f3n e Epico Col\u00f3n). Nella puntata di \"SmackDown\" del 25 aprile gli American Alpha hanno sconfitto i Col\u00f3ns in un Beat the Clock Challenge match.\nNella puntata di \"SmackDown\" del 20 giugno Chad Gable ha risposto alla \"Open Challenge\" di Kevin Owens per lo United States Championship, venendo tuttavia sconfitto. Il 4 luglio, a \"SmackDown\", Gable \u00e8 stato sconfitto da AJ Styles, fallendo dunque nell'opportunit\u00e0 di inserirsi nella Indipendence Day Battle Royal per determinare il contendente n\u00b01 allo United States Championship di Kevin Owens. Successivamente, Gable ha annunciato di voler continuare la sua carriera da solista nel wrestling.\nIl 17 luglio Jason Jordan \u00e8 passato al roster di \"Raw\" dopo essersi rivelato come figlio illegittimo del General Manager Kurt Angle. Questo ha di fatto segnato la fine degli American Alpha."}
{"id": "5891899", "revid": "1494169", "url": "https://it.wikipedia.org/wiki?curid=5891899", "title": "Mazor", "text": ""}
{"id": "5891901", "revid": "104458", "url": "https://it.wikipedia.org/wiki?curid=5891901", "title": "St. Marien", "text": ""}
{"id": "5891902", "revid": "767487", "url": "https://it.wikipedia.org/wiki?curid=5891902", "title": "Distretto di Huancapi", "text": "Il distretto di Huancapi \u00e8 uno dei dodici distretti della provincia di V\u00edctor Fajardo, in Per\u00f9. Si trova nella regione di Ayacucho e si estende su una superficie di 223,35 chilometri quadrati.\nIstituito il 16 agosto 1920, ha per capitale la citt\u00e0 di Huancapi; nel censimento del 2005 contava 2.460 abitanti."}
{"id": "5891903", "revid": "767487", "url": "https://it.wikipedia.org/wiki?curid=5891903", "title": "Distretto di Alcamenca", "text": "Il distretto di Alcamenca \u00e8 uno dei dodici distretti della provincia di V\u00edctor Fajardo, in Per\u00f9. Si trova nella regione di Ayacucho e si estende su una superficie di 125,11 chilometri quadrati.\nIstituito il 9 gennaio 1936, ha per capitale la citt\u00e0 di Alcamenca; nel censimento del 2005 contava 1.974 abitanti."}
{"id": "5891904", "revid": "110157", "url": "https://it.wikipedia.org/wiki?curid=5891904", "title": "Distretto di Apongo", "text": "Il distretto di Apongo \u00e8 uno dei dodici distretti della provincia di V\u00edctor Fajardo, in Per\u00f9. Si trova nella regione di Ayacucho e si estende su una superficie di 171,58 chilometri quadrati.\nIstituito il 13 maggio 1936, ha per capitale la citt\u00e0 di Apongo; nel censimento del 2005 contava 630 abitanti."}
{"id": "5891909", "revid": "767487", "url": "https://it.wikipedia.org/wiki?curid=5891909", "title": "Distretto di Asquipata", "text": "Il distretto di Asquipata \u00e8 uno dei dodici distretti della provincia di V\u00edctor Fajardo, in Per\u00f9. Si trova nella regione di Ayacucho e si estende su una superficie di 70,72 chilometri quadrati.\nIstituito il 23 dicembre 1986, ha per capitale la citt\u00e0 di Asquipata; nel censimento del 2005 contava 435 abitanti."}
{"id": "5891912", "revid": "1498232", "url": "https://it.wikipedia.org/wiki?curid=5891912", "title": "Belgio al Junior Eurovision Song Contest", "text": "Il Belgio ha partecipato 10 volte sin dal suo debutto nel 2003. La rete che ha curato le varie partecipazioni \u00e8 stata la RTBF dal 2003 al 2005 e la VRT dal 2003 al 2012. Si \u00e8 ritirato nel 2013 per concentrarsi di pi\u00f9 sullo spettacolo nazionale, pi\u00f9 popolare del Junior Eurovision Song Contest.\nStoria delle votazioni.\nAl 2012, le votazioni dell'Albania sono state le seguenti: \nPunti dati\nPunti ricevuti"}
{"id": "5891913", "revid": "767487", "url": "https://it.wikipedia.org/wiki?curid=5891913", "title": "Distretto di Canaria", "text": "Il distretto di Canaria \u00e8 uno dei dodici distretti della provincia di V\u00edctor Fajardo, in Per\u00f9. Si trova nella regione di Ayacucho e si estende su una superficie di 263,88 chilometri quadrati.\nIstituito il 2 gennaio 1857, ha per capitale la citt\u00e0 di Canaria; nel censimento del 2005 contava 3.415 abitanti."}
{"id": "5891914", "revid": "767487", "url": "https://it.wikipedia.org/wiki?curid=5891914", "title": "Distretto di Cayara", "text": "Il distretto di Cayara \u00e8 uno dei dodici distretti della provincia di V\u00edctor Fajardo, in Per\u00f9. Si trova nella regione di Ayacucho e si estende su una superficie di 69,25 chilometri quadrati.\nIstituito il 9 gennaio 1960, ha per capitale la citt\u00e0 di Cayara; nel censimento del 2005 contava 1.423 abitanti."}
{"id": "5891916", "revid": "767487", "url": "https://it.wikipedia.org/wiki?curid=5891916", "title": "Distretto di Colca (Ayacucho)", "text": "Il distretto di Colca \u00e8 uno dei dodici distretti della provincia di V\u00edctor Fajardo, in Per\u00f9. Si trova nella regione di Ayacucho e si estende su una superficie di 69,57 chilometri quadrati.\nIstituito il 2 gennaio 1857, ha per capitale la citt\u00e0 di Colca; nel censimento del 2005 contava 1.345 abitanti."}
{"id": "5891917", "revid": "110157", "url": "https://it.wikipedia.org/wiki?curid=5891917", "title": "Distretto di Huamanquiquia", "text": "Il distretto di Huamanquiquia \u00e8 uno dei dodici distretti della provincia di V\u00edctor Fajardo, in Per\u00f9. Si trova nella regione di Ayacucho e si estende su una superficie di 67,33 chilometri quadrati.\nIstituito il 2 giugno 1936, ha per capitale la citt\u00e0 di Huamanquiquia; nel censimento del 2005 contava 1.324 abitanti."}
{"id": "5891918", "revid": "110157", "url": "https://it.wikipedia.org/wiki?curid=5891918", "title": "Distretto di Huancaraylla", "text": "Il distretto di Huancaraylla \u00e8 uno dei dodici distretti della provincia di V\u00edctor Fajardo, in Per\u00f9. Si trova nella regione di Ayacucho e si estende su una superficie di 165,49 chilometri quadrati.\nIstituito il 2 gennaio 1857, ha per capitale la citt\u00e0 di Huancaraylla; nel censimento del 2005 contava 1.796 abitanti."}
{"id": "5891920", "revid": "1005847", "url": "https://it.wikipedia.org/wiki?curid=5891920", "title": "Distretto di Hualla", "text": "Il distretto di Hualla \u00e8 uno dei dodici distretti della provincia di V\u00edctor Fajardo, in Per\u00f9. Si trova nella regione di Ayacucho e si estende su una superficie di 162,23 chilometri quadrati.\nHa per capoluogo la citt\u00e0 di San Pedro de Hualla e nel censimento del 2005 contava 2.526 abitanti."}
{"id": "5891921", "revid": "124123", "url": "https://it.wikipedia.org/wiki?curid=5891921", "title": "Alcaudonio", "text": "Biografia.\n\u00c8 citato una prima volta dopo la battaglia di Tigranocerta (69 a.C.), quando, con altri re locali, venne ad omaggiare Lucullo, chiedendogli alleanza ed amicizia.\nAl tempo della guerra civile tra Cesare e Pompeo, ed in particolare nel periodo della rivolta in Siria di Quinto Cecilio Basso, Alcaudonio, probabilmente anche su sollecitazione dei Parti, corse in soccorso del governatore ribelle, che era assediato in Apamea, riuscendo a sconfiggere e scacciare le legioni di Gaio Antistio Vetere."}
{"id": "5891924", "revid": "2117348", "url": "https://it.wikipedia.org/wiki?curid=5891924", "title": "Chantal Ughi", "text": "\u00c8 nota soprattutto per I film \"Compagna di viaggio\" di Peter Del Monte, \"Abbiamo solo fatto l'amore\" di Fulvio Ottaviano, e il pluripremiato docu-drama sulla sua vita, dove interpreta se'stessa \n\"Goodbye Darling I'm Off To Fight!\" | \"Ciao Amore Vado a Combattere\".\n(\"Fight Like a Girl\"), di Simone Manetti, vincitore di numerosi festival tra cui il \n\"Biografilm Festival\" di Bologna come migliore Documentario e Menzione Speciale Della giuria.\nBiografia.\nChantal \u00e8 nata da madre francese e padre italiano e cresciuta a Milano, in Italia. Ha studiato musica da bambina prima di diventare un'attrice e girare film per i registi Peter Del Monte, Citto Maselli, Giuseppe Piccioni e Fulvio Ottaviano. Dopo aver studiato alla RADA (Royal Academy of Dramatic Arts) di Londra, si \u00e8 trasferita a New York City, dove ha recitato nel film \"The Big Apple\", che ha vinto il premio del pubblico al festival indipendente di film e video di Las Vegas. Una volta a New York \u00e8 diventata una fotografa e una cineasta, il suo film d'esordio la Mia Mano Destra (My Right Hand) ha vinto il Miglior Cortometraggio al Brooklyn International Film Festival e ha anche realizzato numerosi videoclip musicali tra cui Jique per la nota band Brazilian Girls, che ha ricevuto una nomination ai Grammy Awards, Swing Swing, Beauty, Hoppala, Keyif-The relaxed Minute, per la Band Wax Poetic Istanbul e Copenaghen (Norah Jones) prodotti da Nublu Records e dal noto musicista e produttore musicale Ilhan Ersahin.\nCome vocalist si esibisce con la prestigiosa band Nublu Orchestra del conduttore di Free Jazz Lawrence D. \"Butch\" Morris e con la band In Flagranti Live nello storico locale newyorchese CBGB.\nNel gennaio 2008 decide di trasferirsi in Thailandia e realizzare un documentario sulle donne che praticano la boxe thailandese in una prigione di Chiang Mai.\nIn Thailandia si appassiona alla Muay Thai e nel dicembre 2008 diventa campione del mondo WPMF, (World Professional Muay Thai Federation) nella categoria dei 63,5\u00a0kg.\nHa perso questi titoli ma li ha riguadagnati il mese scorso ed \u00e8 ora campionessa mondiale WMF (World Muay Thai Federation), WMA (World Muay thai Association) e WPMF (World Muay Thai Professional Federation). Ha un record di 67 combattimenti con 47 vittorie e 20 sconfitte.\nChantal continua anche la sua carriera di attrice e recentemente ha avuto un ruolo nel film \"The Impossible\" con Ewan Mcgregor e Naomi Watts, e All The Money in the World, dove ha lavorato con il regista Ridley Scott. Nel 2016 il regista Simone Manetti.\nha realizzato Goodbye Darling I'm Off to Fight! \n(Ciao Amore Vado a Combattere').\nun film sulla storia della sua vita in cui Chantal \nrecita la parte di se stessa. Il film \u00e8 un docu-drama, girato principalmente in Thailandia e molto impegnativo da realizzare. Chantal ha dovuto concentrarsi sull'allenamento e sulla lotta per riguadagnare un titolo mondiale lasciando che una troupe cinematografica la seguisse 24 ore al giorno. Il film \u00e8 stato un successo. Ha vinto numerosi festival cinematografici in tutto il mondo, tra cui il prestigioso festival Biografilm \ndi Bologna e il festival del cinema di Citt\u00e0 del Messico, \u00e8 stato nominato per i Nastri D'argento Ed \u00e8 stato distribuito al cinema da I Wonder Pictures. Chantal. \n\u00e8 anche l'attrice protagonista del video musicale \"Nessuna Conseguenza\" \ndi Fiorella Mannoia. Il suo ultimo lavoro \u00e8 \"El Plebeyo\", storia del compositore peruviano \"Felipe Pinglo Alva\" dove recita e canta in spagnolo, un film musicale d'epoca ambientato a Lima in Per\u00f9 \"negli anni '20 della regista peruviana-americana Catherine C. Pirotta.\nHa partecipato a diversi film italiani e internazionali, tra cui \"Compagna di viaggio\" di Peter Del Monte, \"Fuori dal mondo\" di Giuseppe Piccioni, \"Cronache del terzo millennio\" di Citto Maselli, \"Albania blues\" di Nico Cirasola, \"Cresceranno i carciofi a Mimongo\" di Fulvio Ottaviano, \"Abbiamo solo fatto l'amore\" di Fulvio Ottaviano, \"El Plebeyo\" di Catherine C. Pirotta."}
{"id": "5891925", "revid": "1498232", "url": "https://it.wikipedia.org/wiki?curid=5891925", "title": "Cipro al Junior Eurovision Song Contest", "text": "Il Cipro ha partecipato 9 volte sin dal suo debutto nel 2003. La rete che ha curato le varie partecipazioni \u00e8 la CyBC. Si \u00e8 ritirato nel 2005 per problemi di plagio con la canzone ma mantenendo il diritto di voto, e per motivi economici nel 2010, nel 2015 e nel 2018.\nStoria delle votazioni.\nAl 2017, le votazioni del Cipro sono state le seguenti: \nPunti dati\nPunti ricevuti"}
{"id": "5891926", "revid": "767487", "url": "https://it.wikipedia.org/wiki?curid=5891926", "title": "Distretto di Vilcas Huam\u00e1n", "text": "Il distretto di Vilcas Huam\u00e1n \u00e8 uno degli otto distretti della provincia di Vilcas Huam\u00e1n, in Per\u00f9. Si trova nella regione di Ayacucho e si estende su una superficie di 216,89 chilometri quadrati.\nIstituito il 1 febbraio 1944, ha per capitale la citt\u00e0 di Vilcas Huam\u00e1n; nel censimento del 2005 contava 8.406 abitanti."}
{"id": "5891927", "revid": "1305772", "url": "https://it.wikipedia.org/wiki?curid=5891927", "title": "Grell and Falla", "text": "Grell and Falla o Grell &amp; Falla \u00e8 un videogioco a piattaforme basato sul controllo di due personaggi fantasy, il nano Grell e la fata Falla, impegnati a lavorare come giardinieri. I titoli con \"Falla\" sono quelli che appaiono a video, mentre sulle confezioni \u00e8 scritto Grell and Fella o Grell &amp; Fella in the Enchanted Gardens, sul manuale cartaceo infatti la fata viene chiamata Fella.\nIl videogioco \u00e8 stato pubblicato nel 1992 per Amstrad CPC e ZX Spectrum da Codemasters; venne sviluppata, con lo stesso anno di copyright, anche una conversione per Commodore 64, che per\u00f2 usc\u00ec ufficialmente solo molti anni dopo, sul sito GameTap.\nModalit\u00e0 di gioco.\nL'ambiente di gioco \u00e8 a piattaforme con visuale laterale, a scorrimento orizzontale e ciclico, ovvero proseguendo sempre in una direzione si torna al punto di partenza. Ci sono 50 livelli corrispondenti ad altrettanti giardini, inizialmente privi di fiori e infestati da animali come bruchi o rane e altre creature dall'aspetto cartonesco, rese ostili da una maledizione.\nIl giocatore controlla sia Grell sia Falla e pu\u00f2 passare dall'uno all'altro ogni volta che lo desidera. Grell \u00e8 pi\u00f9 forte, pu\u00f2 saltare ed \u00e8 l'unico che pu\u00f2 piantare i fiori. Falla ha la capacit\u00e0 di volare e pu\u00f2 usare polvere fatata per migliorare il terreno. Entrambi corrono a varie velocit\u00e0 con inerzia, possono dare pugni e lanciare vari tipi di incantesimi, utilizzabili un numero di volte limitato. Ciascun personaggio ha un proprio inventario di incantesimi e equipaggiamento, una sola vita iniziale e una barra di energia che si riduce toccando le creature ostili o cadendo in acqua.\nPer completare un livello bisogna far tornare ad essere innocue tutte le creature presenti, colpendole con incantesimi oppure con i meno efficaci pugni. Per ottenere bonus si possono piantare dei fiori, che per\u00f2 possono crescere solo su terreni adatti e sono vulnerabili alle creature ostili. Al termine di un livello si viene pagati con dei sassolini che fungono da denaro, in proporzione al tempo impiegato e ai fiori piantati. Altri sassolini o bonus vengono rilasciati da ogni creatura guarita.\nIn ogni livello \u00e8 presente un negozio dove si possono comprare e vendere i vari tipi di incantesimi, bulbi da piantare e altre attrezzature. Nuove scelte diventano disponibili avanzando nei livelli. Oltre ai vari tipi di proiettili magici che guariscono le creature, ci sono incantesimi di utilit\u00e0 varia, ad esempio per attraversare indenni l'acqua o per rivitalizzare l'altro personaggio se ha terminato l'energia."}
{"id": "5891930", "revid": "110157", "url": "https://it.wikipedia.org/wiki?curid=5891930", "title": "Distretto di Accomarca", "text": "Il distretto di Accomarca \u00e8 uno degli otto distretti della provincia di Vilcas Huam\u00e1n, in Per\u00f9. Si trova nella regione di Ayacucho e si estende su una superficie di 82,43 chilometri quadrati.\nIstituito il 29 gennaio 1965, ha per capitale la citt\u00e0 di Accomarca; nel censimento del 2005 contava 1.836 abitanti."}
{"id": "5891931", "revid": "110157", "url": "https://it.wikipedia.org/wiki?curid=5891931", "title": "Distretto di Carhuanca", "text": "Il distretto di Carhuanca \u00e8 uno degli otto distretti della provincia di Vilcas Huam\u00e1n, in Per\u00f9. Si trova nella regione di Ayacucho e si estende su una superficie di 56,91 chilometri quadrati.\nHa per capitale la citt\u00e0 di Carhuanca e nel censimento del 2005 contava 1.201 abitanti."}
{"id": "5891932", "revid": "1005847", "url": "https://it.wikipedia.org/wiki?curid=5891932", "title": "Distretto di Concepci\u00f3n (Ayacucho)", "text": "Il distretto di Concepci\u00f3n \u00e8 uno degli otto distretti della provincia di Vilcas Huam\u00e1n, in Per\u00f9. Si trova nella regione di Ayacucho e si estende su una superficie di 243,19 chilometri quadrati.\nIstituito il 19 novembre 1954, ha per capitale la citt\u00e0 di Concepci\u00f3n; nel censimento del 2005 contava 3.291 abitanti."}
{"id": "5891933", "revid": "110157", "url": "https://it.wikipedia.org/wiki?curid=5891933", "title": "Distretto di Huambalpa", "text": "Il distretto di Huambalpa \u00e8 uno degli otto distretti della provincia di Vilcas Huam\u00e1n, in Per\u00f9. Si trova nella regione di Ayacucho e si estende su una superficie di 150,76 chilometri quadrati.\nHa per capitale la citt\u00e0 di Huambalpa e nel censimento del 2005 contava 2.764 abitanti."}
{"id": "5891934", "revid": "33689", "url": "https://it.wikipedia.org/wiki?curid=5891934", "title": "Grell &amp; Falla", "text": ""}
{"id": "5891935", "revid": "1005847", "url": "https://it.wikipedia.org/wiki?curid=5891935", "title": "Distretto di Independencia (Ayacucho)", "text": "Il distretto di Independencia \u00e8 uno degli otto distretti della provincia di Vilcas Huam\u00e1n, in Per\u00f9. Si trova nella regione di Ayacucho e si estende su una superficie di 85,28 chilometri quadrati.\nIstituito il 12 marzo 1986, ha per capitale la citt\u00e0 di Paccha Huallhua; nel censimento del 2005 contava 2.118 abitanti."}
{"id": "5891936", "revid": "33689", "url": "https://it.wikipedia.org/wiki?curid=5891936", "title": "Grell &amp; Fella", "text": ""}
{"id": "5891937", "revid": "33689", "url": "https://it.wikipedia.org/wiki?curid=5891937", "title": "Grell and Fella", "text": ""}
{"id": "5891938", "revid": "110157", "url": "https://it.wikipedia.org/wiki?curid=5891938", "title": "Distretto di Saurama", "text": "Il distretto di Saurama \u00e8 uno degli otto distretti della provincia di Vilcas Huam\u00e1n, in Per\u00f9. Si trova nella regione di Ayacucho e si estende su una superficie di 95,15 chilometri quadrati.\nIstituito il 19 febbraio 1986, ha per capitale la citt\u00e0 di Saurama; nel censimento del 2005 contava 1.703 abitanti."}
{"id": "5891939", "revid": "110157", "url": "https://it.wikipedia.org/wiki?curid=5891939", "title": "Distretto di Vischongo", "text": "Il distretto di Vischongo \u00e8 uno degli otto distretti della provincia di Vilcas Huam\u00e1n, in Per\u00f9. Si trova nella regione di Ayacucho e si estende su una superficie di 247,55 chilometri quadrati.\nHa per capitale la citt\u00e0 di Vischongo e nel censimento del 2005 contava 4.625 abitanti."}
{"id": "5891942", "revid": "37401", "url": "https://it.wikipedia.org/wiki?curid=5891942", "title": "Lady Gregory", "text": ""}
{"id": "5891943", "revid": "122551435", "url": "https://it.wikipedia.org/wiki?curid=5891943", "title": "Grand Prix Hassan II 2016 - Singolare", "text": "Martin Kli\u017ean era il detentore del titolo, ma si \u00e8 ritirato prima dell'inizio del torneo.\nIn finale Federico Delbonis ha sconfitto Borna \u0106ori\u0107 con il punteggio di 6-2, 6-4.\nTeste di serie.\nLe prime quattro teste di serie hanno ricevuto un bye per il secondo turno."}
{"id": "5891945", "revid": "1498232", "url": "https://it.wikipedia.org/wiki?curid=5891945", "title": "Croazia al Junior Eurovision Song Contest", "text": "La Croazia ha debuttato al Junior Eurovision Song Contest nel 2003, partecipando 5 volte da allora. L'emittente televisiva croata Hrvatska radiotelevizija (HRT) \u00e8 responsabile per le partecipazioni alla competizione musicale.\nLa nazione si \u00e8 ritirata prima nel 2007, a causa della difficolt\u00e0 di trasmettere in live l'evento come da regolamento. Dopo un breve ritorno nel 2014, la Croazia si ritira definitivamente nel 2015, annunciando di non aver intenzione di tornare a partecipare.\nStoria delle votazioni.\nAl 2014, le votazioni della Croazia sono state le seguenti: \nPunti dati\nPunti ricevuti"}
{"id": "5891946", "revid": "122551105", "url": "https://it.wikipedia.org/wiki?curid=5891946", "title": "Grand Prix Hassan II 2016 - Doppio", "text": "Rameez Junaid e Adil Shamasdin erano i detentori del titolo, ma hanno deciso di non prendere parte a questa edizione del torneo.\nIn finale Guillermo Dur\u00e1n e M\u00e1ximo Gonz\u00e1lez hanno sconfitto Marin Draganja e Aisam-ul-Haq Qureshi con il punteggio di 6-2, 3-6, [10-6]."}
{"id": "5891949", "revid": "122542166", "url": "https://it.wikipedia.org/wiki?curid=5891949", "title": "U.S. Men's Clay Court Championships 2016 - Doppio", "text": "Ri\u010dardas Berankis e Tejmuraz Gaba\u0161vili erano i detentori del titolo, ma Berankis ha deciso di non partecipare a questa edizione del torneo, mentre Gaba\u0161vili ha deciso prendere parte al contemporaneo Grand Prix Hassan II 2016.\nIn finale Bob Bryan e Mike Bryan hanno sconfitto V\u00edctor Estrella Burgos e Santiago Gonz\u00e1lez con il punteggio di 4-6, 6-3, [10-8]."}
{"id": "5891956", "revid": "1513836", "url": "https://it.wikipedia.org/wiki?curid=5891956", "title": "Vincitori al Junior Eurovision Song Contest", "text": "Vittorie per paese.\nAd oggi, il paese detentore del record per il maggior numero di vittorie \u00e8 la Georgia (3).\nVittorie per lingua.\nSin dalla fondazione della manifestazione, i paesi in gara devono cantare canzoni esclusivamente nella loro lingua madre. Tuttavia sono ammesse piccole strofe o versi in lingua differenti:"}
{"id": "5891964", "revid": "322321", "url": "https://it.wikipedia.org/wiki?curid=5891964", "title": "Mattia Agostino Mengacci", "text": "Biografia.\nNacque a Sant'Angelo in Vado il 28 agosto 1801.\nOrdinato presbitero il 31 marzo 1827, fu nominato vescovo di Civita Castellana, Orte e Gallese il 5 settembre 1851. Ricevette la consacrazione episcopale il 16 novembre dello stesso anno dal cardinale Costantino Patrizi Naro.\nNel 1858 celebr\u00f2 il sinodo diocesano per Civita Castellana e Gallese e per Orte.\nMor\u00ec a Civita Castellana il 20 novembre 1872 all'et\u00e0 di 71 anni.\nGenealogia episcopale.\nLa genealogia episcopale \u00e8:"}
{"id": "5891980", "revid": "1812137", "url": "https://it.wikipedia.org/wiki?curid=5891980", "title": "Canale Gand-Terneuzen", "text": "Il canale Gand-Terneuzen (in olandese: \"Kanaal Gent-Terneuzen\") \u00e8 un canale artificiale che attraversa il Belgio e i Paesi Bassi situato nel bacino del delta del Reno, della Mosa e della Schelda. \nGeografia.\nIl canale collega il porto di Gand, terzo del Belgio per grandezza, alla Schelda Orientale e, attraverso questa, con il Mare del Nord. \u00c8 lungo 32 chilometri, met\u00e0 dei quali in Belgio e met\u00e0 nei Paesi Bassi, largo 140 metri e profondo da 13 a 13,50 metri. Questo, insieme alla grandezza delle sue quattro chiuse, tre delle quali situate a Terneuzen e una a Gand, consente la navigazione di grandi navi fino a TSL, 265 metri di lunghezza, 34 di larghezza e 12,50 di pescaggio.\nIl canale comincia in Belgio, nel porto di Gand. Si dirige verso nord, dopo aver percorso circa 16 chilometri, attraversa il confine con i Paesi Bassi nei pressi di Sas van Gent. Nei Paesi Bassi, attraversa per altri 16 chilometri la provincia della Zelanda per poi gettarsi, presso Terneuzen nella Schelda Occidentale.\nStoria.\nIl canale venne costruito tra il 1823 e il 1827 su iniziativa del re Guglielmo I dei Paesi Bassi. All'epoca il Belgio e i Paesi Bassi, formavano, cos\u00ec come deciso nel Congresso di Vienna, un unico regno. Nel 1830, dopo lo scoppio della rivoluzione belga, il traffico fu interrotto dagli olandesi fino al 1841.\nTra il 1870 e il 1885 il canale fu allargato fino a raggiungere una profondit\u00e0 di 6,50 metri per una larghezza di 17 metri al centro del canale e una larghezza di 68 metri in superficie. I ponti del versante belga furono ricostruiti per eseere adattati alle nuove dimensioni del canale.\nSulle acque del canale fu organizzata, tra il 1888 e il 1954 la celebre Regata Internazionale KRCG e durante l'esposizione universale del 1913 a Gand, vi si tennero i Campionati europei di canottaggio.\nUlteriori miglioramenti e allargamenti furono effettuati principalmente nei primi anni '60."}
{"id": "5891997", "revid": "767487", "url": "https://it.wikipedia.org/wiki?curid=5891997", "title": "Steam (Peter Gabriel)", "text": "Steam \u00e8 il secondo singolo del musicista britannico Peter Gabriel pubblicato nel 1992 ed estratto dall'album \"Us\".\nIl brano.\nIl brano parla di una relazione, in cui la donna \u00e8 di cultura, sofisticata, brillante, informata su tutto mentre l'uomo, al contrario, non sa molto in generale ma conosce la donna, mentre la donna non sa molto di se stessa.\nUna diversa versione Lo-Fi della canzone, intitolata \"Quiet Steam\" compare sul lato B di \"Digging in the Dirt\" e sull'album live \"Secret World Live\".\nIl videoclip di \"Steam\" \u00e8 diretto da \"Stephen R. Johnson\", dopo quelli di \"Sledgehammer\" e \"Big Time\" e costruito con la Computer Grafica. Il video di \"Steam\" ha vinto un Grammy Award per \"Best Music Video\" nel 1994, e due MTV Video Music Awards nel 1993 per i \"migliori effetti speciali\" e per il \"miglior montaggio\"."}
{"id": "5892004", "revid": "287204", "url": "https://it.wikipedia.org/wiki?curid=5892004", "title": "On My Own", "text": ""}
{"id": "5892009", "revid": "287204", "url": "https://it.wikipedia.org/wiki?curid=5892009", "title": "Galassia nana irregolare di Pegaso", "text": "La galassia nana irregolare di Pegaso (Peg DIG \u00e8 una galassia nana irregolare situata nell'omonima costellazione alla distanza di quasi 4 milioni di anni luce dalla Terra. Con un blueshift di 0,000612 Peg DIG si muove in direzione della Via Lattea alla velocit\u00e0 di 183\u00a0km/s.\nFu identificata negli anni cinquanta da A. WIlson dall'osservatorio di Monte Palomar e confermata come galassia nana da Fisher e Tully nel 1975. Nonostante le sue ridotte dimensioni vi \u00e8 una significativa attivit\u00e0 di formazione stellare come evidenziato dalla presenza di stelle blu luminose e di piccole regioni H II, ma la maggior parte delle stelle sono stelle antiche e povere di metalli.\n\u00c8 una galassia satellite della galassia di Andromeda (M31) e quindi fa parte del Gruppo locale. Ha un diametro di soli 1.000 anni luce. La distanza appare a tutt'oggi incerta ed i risultati delle misurazioni presentano grande variabilit\u00e0 anche se la media si attesta intorno a 1,2-1,4 Megaparsec.\nNon va confusa con la galassia nana sferoidale di Pegaso (o Andromeda VI), anch'essa appartenente al Gruppo locale e satellite della galassia di Andromeda."}
{"id": "5892011", "revid": "79947404", "url": "https://it.wikipedia.org/wiki?curid=5892011", "title": "Bogi", "text": ""}
{"id": "5892012", "revid": "1418004", "url": "https://it.wikipedia.org/wiki?curid=5892012", "title": "David Ebershoff", "text": "Ha svolto per anni la professione di editor su narrativa e saggistica.\nHa ricevuto il Lambda Literary Award."}
{"id": "5892013", "revid": "729019", "url": "https://it.wikipedia.org/wiki?curid=5892013", "title": "Albatros L 74", "text": "L'Albatros L 74 fu un aereo monomotore, biposto e biplano, sviluppato dall'azienda aeronautica tedesca Albatros Flugzeugwerke GmbH nei tardi anni venti.\nDestinato ufficialmente al mercato dell'aviazione civile, al pari di numerosi altri modelli sviluppati in Germania nel periodo, fu progettato per poter essere facilmente convertito all'uso militare, specificatamente come aereo da addestramento alla ricognizione, alla caccia e per la formazione dei mitraglieri. Realizzato in soli due esemplari non riusc\u00ec ad ottenere alcuna commissione e il suo sviluppo venne sospeso.\nStoria del progetto.\nNei primi anni venti, al fine di aggirare le limitazioni all'aviazione militare e civile imposte alla Repubblica di Weimar dal Trattato di Versailles, venne iniziata una collaborazione con il costituendo governo dell'Unione Sovietica che prevedeva la realizzazione di stabilimenti nel loro territorio. Gli accordi in seguito, nel 1928, permisero al personale militare del Reichswehr di poter fondare una scuola di volo clandestina per la formazione dei propri piloti presso le strutture dell'aeroporto di Lipeck, dove si testavano anche i nuovi velivoli prodotti su richiesta del governo sovietico da assegnare ai reparti della propria aeronautica militare, la Voenno-vozdu\u0161nye sily.\nQuesto permise al Reichswehrministerium, il ministero della difesa tedesco del periodo, di poter sviluppare segretamente i primi velivoli ad uso militare emettendo a sua volta delle specifiche per la realizzazione dei modelli, costruiti illegalmente in territorio tedesco, che dovevano ricostituire la propria forza aerea.\nIn quest'ambito anche l'Albatros tent\u00f2 di inserirsi nel mercato avviando nella seconda parte degli anni venti un modello da affiancare al precedente L 76 \"Aeolus\", velivolo biposto in grado di ricoprire i ruoli di aereo da ricognizione e da addestramento, ufficialmente proposto per l'aviazione civile ma facilmente convertibile ad uso militare in vista di una futura riorganizzazione in tal senso dell'aeronautica tedesca.\nIl progetto venne elaborato dall'ufficio tecnico diretto dall'ex pilota da caccia e Asso della prima guerra mondiale Walter Blume. Il nuovo modello, che assunse la designazione L\u00a074, manteneva l'impostazione generalmente adottata dai velivoli destinati a tale ruolo, cellula biposto con abitacoli aperti, separati e collocati in tandem, gruppo motoelica in configurazione traente collocato sul naso e velatura biplana, introducendo tuttavia alcune particolarit\u00e0 tecniche la pi\u00f9 evidente delle quali era l'insolita configurazione a fusoliera sospesa.\nIl prototipo, WerkNr. 10096, ottenne il certificato di tipo dalle autorit\u00e0 tedesche e, ricevuta l'immatricolazione D-1110, venne portato in volo per la prima volta nella prima parte del 1928 ed i risultati incoraggianti determinarono la decisione di avviarne la costruzione di un secondo esemplare.\nTecnica.\nL'L 74 riproponeva l'impostazione generale dei pari ruolo, un monomotore in configurazione traente, biposto, con velatura biplana e carrello fisso, convenzionale per il periodo.\nLa fusoliera, a sezione ellittica, era caratterizzata da una configurazione definita \"sospesa\", ovvero non a contatto con i piani alari, e dall'adozione di abitacoli separati aperti collocati in tandem verso coda, piuttosto indietro rispetto al bordo d'uscita alare, con l'anteriore destinato al pilota ed il posteriore per il passeggero o istruttore, entrambi con i posti protetti da un piccolo parabrezza. Posteriormente terminava in un impennaggio classico monoderiva, con elemento verticale dotato di timone \"a gradino\" dall'ampia superficie e abbinato a piani orizzontali dalla pianta triangolare arrotondata alle estremit\u00e0 e irrobustiti grazie ad una corta asta di controvento per lato.\nLe velatura era del tipo biplano, con piani alari di eguale apertura, il primo posizionato alto a parasole poco sopra il dorso della fusoliera mentre il secondo passava sotto la stessa attraverso il carrello, entrambi dotati di alettoni, dal sensibile scalamento positivo, ovvero con quello inferiore spostato verso coda, e collegati tra loro da una coppia di montanti interalari \"a N\", struttura ulteriormente irrobustita da tiranti in cavetto d'acciaio.\nIl carrello d'atterraggio era del tipo biciclo fisso, con elemento anteriore deformabile e gambe di forza inclinate (molla flessionale) dotate di elementi ammortizzanti integrato posteriormente da un pattino d'appoggio posizionato sotto la coda.\nLa propulsione era affidata ad un motore BMW IVa, un 6 cilindri in linea raffreddato a liquido in grado di erogare una potenza pari a 300 CV (220 kW), posizionato all'apice anteriore della fusoliera e azionante un'elica bipala in legno a passo fisso.\nImpiego operativo.\nIl primo esemplare, inizialmente acquisito dalla Deutsche Verkehrsfliegerschule (DVS), in tedesco \"Scuola di pilotaggio aereo\", una organizzazione paramilitare clandestina che operava nelle scuole di volo civili in territorio nazionale, venne trasferito nell'agosto 1928 al Deutsche Versuchsanstalt f\u00fcr Luftfahrt (DVL), istituto di ricerca aerodinamica, dove rimase un mese per varie prove prima di essere riconsegnato alla DVS. In seguito, dal luglio 1930, venne ceduto alla compagnia aerea Deutsche Luftfahrt (DLG).\nUno dei due esemplari realizzati, non \u00e8 certo quale, venne inviato a Lipeck, dove venne equipaggiato con due mitragliatrici calibro 7,92 mm, una posizionata in caccia, a disposizione del pilota, dotata di meccanismo di sincronizzazione e sparante attraverso il disco dell'elica, e la seconda montata su supporto brandeggiabile nell'abitacolo posteriore. La dotazione prevedeva inoltre una fotocamera per le rilevazioni fotografiche."}
{"id": "5892029", "revid": "1082210", "url": "https://it.wikipedia.org/wiki?curid=5892029", "title": "Pigmentazione cutanea", "text": ""}
{"id": "5892040", "revid": "838137", "url": "https://it.wikipedia.org/wiki?curid=5892040", "title": "Paolo Rota", "text": "Biografia.\nNacque vicino a Cremona in una famiglia di negozianti e frequent\u00f2 il ginnasio al collegio \"Marco Gerolamo Vida\". A tredici anni entr\u00f2 in seminario a Cremona compiendo gli studi liceali e teologici. Venne ordinato sacerdote il 21 maggio 1910 dal vescovo Geremia Bonomelli e fu inviato come vicario cooperatore nella parrocchia di Corte de' Cortesi con Cignone.\nAllo scoppio della Prima guerra mondiale fu chiamato alle armi come cappellano militare, inviato a Nervi e successivamente a Creta.\nAl termine del conflitto torn\u00f2 in diocesi a Cremona come vicario nella parrocchia di San Michele Arcangelo a Castelverde e insegnante di lettere in seminario. Nel 1919 nominato assistente diocesano della Giovent\u00f9 maschile di azione cattolica e nel 1921 segretario dell'Ufficio missionario diocesano oltre che assistente diocesano della Giovent\u00f9 femminile. Nel 1922 si laure\u00f2 in Scienze sociali e nel 1924 il vescovo Giovanni Cazzani lo nomin\u00f2 assistente diocesano della Unione donne di A.C.I. (UDACI). Nel 1928 fond\u00f2 l'Istituto secolare delle Oblate di Nostra Signora del Sacro Cuore.\nNel 1930 fu nominato a Roma da papa Pio XI, assistente centrale dell'Unione donne di A.C.I., in sostituzione di monsignor Giuseppe Nogara eletto arcivescovo di Udine e nel 1932 prelato domestico del pontefice.\nIl 10 marzo 1947 papa Pio XII lo elesse vescovo titolare di Memfi e vescovo ausiliare della diocesi di Cremona. Venne consacrato nel duomo di Cremona il 25 maggio 1947 dall'arcivescovo Giovanni Cazzani. Il 27 dicembre 1952 il pontefice lo nomin\u00f2 vescovo di Fidenza dove fece l'ingresso solenne il 29 marzo 1953 partendo da Cremona e facendo tappa nella parrocchia di Croce Santo Spirito, nel comune di Castelvetro Piacentino, prima parrocchia fidentina sul confine tra le due vicine diocesi.\nEpiscopato a Fidenza.\nDevoto a Maria, per il proprio episcopato scelse come motto \u00ab\"Ipsam sequens non devias\"\u00bb tratto dalla preghiera a Maria di San Bernardo di Chiaravalle, che significa \"Seguendo Lei non sbagli strada\". Nel suo stemma episcopale una stella d'oro rappresenta la Madonna, stella del mare, una ruota in campo verde fa riferimento al proprio cognome, Rota, ed \u00e8 anche la ruota del comando con cui il pilota governa la propria nave.\nDurante il suo breve episcopato complet\u00f2 una prima visita pastorale della diocesi, iniziata il 7 novembre 1953 alla parrocchia della Cattedrale, terminandola il 15 marzo 1956 con la parrocchia di Bersano. Celebr\u00f2 solennemente il primo centenario della terza invenzione delle ossa del corpo del patrono San Donnino, trasportandole dalla cripta alla navata centrale della Cattedrale di Fidenza dal 29 settembre 1953 al 9 ottobre, giorno in cui si celebra la ricorrenza del santo protettore della citt\u00e0 e della diocesi. Durante la solennit\u00e0 di Cristo Re del 1955 indisse il Sinodo diocesano che si celebr\u00f2 dall'11 al 13 settembre 1956 e fece tenere una \"Missione\" dalla Pro Civitate Christiana dal 19 al 30 settembre dello stesso anno.\nNel decimo anniversario della sua consacrazione episcopale fu annoverato dal pontefice tra i vescovi assistenti al Soglio Pontificio.\nInizi\u00f2 una seconda visita pastorale il 20 aprile 1959 che per\u00f2 non port\u00f2 a termine. Nell'anno del suo 50\u00ba anniversario dell'ordinazione volle svolgere il VII Congresso eucaristico diocesano che ebbe luogo dal 1\u00ba all'8 maggio 1960. Proprio al termine del congresso ebbe i primi segnali della malattia che nonostante un intervento chirurgico subito il 17 ottobre all'\"Istituto Piccole figlie\" di Parma ne caus\u00f2 la morte. Spir\u00f2 alle 10.57 del 31 dicembre 1960. Le esequie solenni si svolsero il 3 gennaio 1961 nella Cattedrale di Fidenza e le spoglie furono traslate nel Duomo di Cremona dove fu sepolto nella cripta.\nNel periodo in cui resse la diocesi di Fidenza ne affront\u00f2 anche i problemi economici, ereditati dal dopoguerra, e si preoccup\u00f2 di completare l'edificazione del seminario che era in fase di costruzione dopo la distruzione causata dagli eventi bellici. Volle che il periodico diocesano Il Risveglio tornasse ad una cadenza settimanale. Eresse due nuove parrocchie: Santa Maria Assunta il 3 settembre 1954 e Santa Maria Ausiliatrice al Poggio il 22 maggio 1959, entrambe nel territorio di Salsomaggiore Terme, citt\u00e0 che dal dopoguerra stava subendo una notevole espansione urbanistica. Ricostru\u00ec inoltre le parrocchie di San Vittore e Bersano avviando anche un restauro della chiesa Cattedrale.\nNon manc\u00f2 di redigere ogni anno una lettera pastorale. Dopo la prima inviata \"al clero e al popolo\" il 7 marzo 1953, quando ancora si trovava a Cremona prima dell'ingresso solenne nella sua diocesi, prosegu\u00ec con la lettera titolata \"L'uomo immagine viva di Dio\" (1954), a cui seguirono: \"Voi in me e io in voi\" (1955); \"Di parrocchia in parrocchia\" (1956); \"Dio vuol amare col cuore degli uomini\" (1957); \"La vittoria sul mondo \u00e8 la nostra fede\" (1958); \"La famiglia di Ges\u00f9 e le nostre famiglie\" (1959); \"La Messa e la Comunione\" (1960).\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "5892041", "revid": "2110845", "url": "https://it.wikipedia.org/wiki?curid=5892041", "title": "Jacques Villiers", "text": "Egli \u00e8 stato il fondatore del Centre d'\u00e9tudes de la navigation a\u00e9rienne (Centro della navigazione aerea francese) e cofondatore del sistema CAUTRA (\"Syst\u00e8me de contr\u00f4le automatis\u00e9 du trafic a\u00e9rien\"\u00a0\u2013 sistema di controllo automatico del traffico aereo), il sistema informatico della gestione del traffico aereo francese.\nBiografia.\nVilliers nacque a Vaucresson da una famiglia della Lorena. In giovent\u00f9 si un\u00ec allaresistenza Francese e al Marchese di Vercors.\nDopo la Liberazione della Francia, si laure\u00f2 alla \u00c9cole polytechnique (1945\u20131948), dopodich\u00e9 si un\u00ec al corpo della Navigazione aerea da ingegnere. (Successivamente divent\u00f2 il Corps de l'aviation civile e poi si un\u00ec al Corps des ponts). Dopo la laurea alla \u00c9cole nationale de l'aviation civile (1948\u20131950), si un\u00ec al Service de la navigation a\u00e9rienne (SNA\u00e9) (Servizio di navigazione aerea), dove fece una campagna nel 1957 per la Francia per modernizzare il suo sistema di navigazione aerea con la nuova attrezzatura di elaborazione dati. Nel 1960, in seguito al riassetto della SNA\u00e9, il Direttore della Navigazione Aerea gli permise di creare il Centre d'\u00e9tudes de la navigation a\u00e9rienne (CENA). Egli dett\u00f2 i principi per automatizzare il Sistema di Navigazione Aerea francese.\nVilliers rimase coinvolto nello sviluppo del sistema, progettato per richiedere il minor numero possibile di istruzioni e sforzi all'operatore. Villiers invent\u00f2 il \"Digitatron\", un dispositivo touch che permette agli operatori di modificare i piani di volo dell'aeromobile.\nFu inoltre in questo periodo che svilupp\u00f2 la \"teoria dei filtri\", che separa le azioni di controllo sui flussi di traffico in diversi filtri dei quali l'orizzonte temporale differisce. Questa teoria prevedeva le versioni moderne del sistema di controllo del traffico aereo.\nVilliers era il direttore della CENA dal 1959 al 1970, dove ha avuto massima influenza nell'avvio del sistema di controllo di traffico aereo francese, il CAUTRA (Coordinatore Automatico di Traffico Aereo) (versioni I e II).\nNel 1970 Villiers divenne il direttore dell'aeronautica della regione Nord, lasciando la direzione del CENA al suo vice, Dominique Alvarez. Villiers rimase coinvolto nel CENA e promosse i suoi interessi nell'automazione del sistema di controllo, preparando diversi rosoconti e numerosi articoli per giornali o conferenza internazionali.\n\u00c8 stato responsabile dell'ispezione generale dell'aviazione civile ed \u00e8 stato al Board of Directors dell'Groupe ADP. \u00c8 stato Presidente del Board of ENAC dal 1979 al 1989, un periodo durante il quale gli preparava il programma scolastico \"ENAC2000\". questo piano forniva la base di una rinnovata e moderna universit\u00e0. Villiers era anche un membro della Acad\u00e9mie de l'air et de l'espace.\nNei primi anni 2000 Villiers svilupp\u00f2 un'idea originale, il controllo subliminale, e lo trasform\u00f2 in un nuovo kit di attrazzi per il controllo del traffico aereo, il sistema \"ERASMUS\". Il set di attrezzi risult\u00f2 in un continuo progetto R&amp;D, sostenuto dallaCommissione Europea mantenendo lo stesso nome. I risultati di questo progetto formeranno la base di uno dei pi\u00f9 importanti compiti[\"\"] del progetto Single European Sky SESAR. Villiers archivi\u00f2 un brevetto per questo sistema. Egli ha speso gli ultimi anni della sua vita sviluppandolo e promuovendolo con molti articoli conferenze."}
{"id": "5892043", "revid": "2039709", "url": "https://it.wikipedia.org/wiki?curid=5892043", "title": "Traffico di influenze illecite", "text": "Il traffico di influenze illecite, nell'ordinamento giuridico italiano, \u00e8 un reato previsto e punito dall'art. 346-bis del codice penale.\nStoria.\nQuesto reato era presente in molti paesi europei da molti decenni; se ne chiedeva l'inserimento in tutti gli ordinamenti giuridici degli Stati firmatari della Convenzione europea per la lotta alla corruzione; in dottrina era stata formulata una proposta per l'inserimento del reato nel codice penale. Infine, la legge Severino nel 2012 ha introdotto l'art. 346-bis nel codice penale con lo scopo di punire chi svolge attivit\u00e0 di intermediazione su pubblici ufficiali con mezzi illeciti.\nNel sistema giuridico italiano il traffico di influenze illecite aveva assunto rilevanza penale per il tramite di un'interpretazione giurisprudenziale estensiva delle norme in tema di millantato credito, e segnatamente del primo comma dell'art. 346 c.p., letto in maniera tale da comprendere nel perimetro della tipicit\u00e0 anche le condotte consistenti nel vantare un \u201ccredito\u201d reale ed effettivo presso un pubblico ufficiale/impiegato.\nLa fattispecie penale.\nIl testo della norma recita:\nElementi costitutivi della fattispecie sono dunque:\nLa pena inoltre \u00e8 aumentata se il soggetto che indebitamente fa dare o promettere a s\u00e9 o ad altri denaro o altro vantaggio patrimoniale riveste la qualifica di pubblico ufficiale o di incaricato di un pubblico servizio. L'aumento \u00e8 previsto anche per i fatti commessi in relazione all'attivit\u00e0 giudiziaria.\nCritiche.\nIl confine tra il reato in questione ed il \"lobbying\" lecito \u00e8 stato giudicato troppo indeterminato poich\u00e9 sarebbe privo di un suo proprio contenuto offensivo, visto e considerato che l'attivit\u00e0 remunerata diretta a \u201cinfluenzare\u201d il pubblico ufficiale, magari attraverso il semplice arricchimento informativo del patrimonio conoscitivo del soggetto pubblico soprattutto quando costui non \u00e8 un \u201ctecnico\u201d ma un politico, non pu\u00f2 essere configurata come illecito penale; parte della dottrina ritiene che il delitto di traffico di influenze illecite si realizza quando il mediatore afferma di volere utilizzare un'influenza che deriva da rapporti personali, amicizia, relazioni familiari con il pubblico ufficiale. Il delitto, inoltre, rappresenta un reato di pericolo astratto, in quanto pone in pericolo l'imparzialit\u00e0 della pubblica amministrazione\nIn dottrina l'indeterminatezza della fattispecie \u00e8 stata criticata anche sotto un altro profilo: il traffico di influenze illecite sarebbe un reato con \"consistenza criminosa inafferrabile\" perch\u00e9 - per non sfociare nel reato di corruzione - il denaro fornito al mediatore per corrompere il funzionario pubblico non deve essere effettivamente consegnato o promesso a quest'ultimo."}
{"id": "5892044", "revid": "436907", "url": "https://it.wikipedia.org/wiki?curid=5892044", "title": "El Chapo (Jake La Furia)", "text": "El Chapo \u00e8 un singolo del rapper italiano Jake La Furia, pubblicato l'8 marzo 2016 come primo estratto dal secondo album in studio \"Fuori da qui\".\nDescrizione.\nTraccia d'apertura dell'album, \"El Chapo\" \u00e8 il primo brano da solista del rapper uscito a distanza di tre anni dall'album \"Musica commerciale\" ed \u00e8 stato prodotto dai 2nd Roof.\nVideo musicale.\nIl videoclip, diretto da Igor Grbesic e Marc Lucas, \u00e8 stato pubblicato l'8 marzo 2016 attraverso il canale YouTube del rapper."}
{"id": "5892045", "revid": "1318658", "url": "https://it.wikipedia.org/wiki?curid=5892045", "title": "Direzione generale dell'aviazione civile", "text": "La Direzione generale dell'aviazione civile francese, in lingua originale Direction g\u00e9n\u00e9rale de l'aviation civile, nota anche con l'acronimo DGAC, \u00e8 l'autorit\u00e0 nazionale di vigilanza sul trasporto aereo civile per la Francia. Ha sede al XV \"arrondissement\" di Parigi, 50, rue Henry-Farman. \u00c8 subordinata al Ministero dell'ecologia, energia e sviluppo sostenibile.\nLa DGAC impone una tassa per l'aviazione civile su diversi voli che operano dalla Francia."}
{"id": "5892059", "revid": "329581", "url": "https://it.wikipedia.org/wiki?curid=5892059", "title": "Pieter Thys", "text": "Biografia.\nAllievo di Artus Deurweerders nel 1636, libero maestro ad Anversa nel 1644-1645 e decano della gilda nel 1660, lavor\u00f2 anche a Bruxelles, poi in Olanda come pittore del governatore Leopoldo Guglielmo d'Austria.\nSi ispir\u00f2 direttamente a Rubens e a Anton van Dyck nei numerosi dipinti religiosi, conservati in Belgio nelle chiese di San Giacomo ad Anversa, San Pietro a Lovanio, della Vergine a Dendermonde, nella parrocchiale di Arc-et-Serans (\"Madonna con il Bambino e devoti\"). Altri dipinti di carattere religioso sono conservati nei musei:\nCelebre ritrattista, imit\u00f2 l'elegante formula di van Dyck nei suoi ritratti dell\"'Arciduca Leopoldo Guglielmo\", ora a Vienna al Kunsthistorisches Museum, di \"F. Diericx, abate del Santo Salvatore\", ora nei Musei reali dell'arte e della storia di Bruxelles e pi\u00f9 ancora nel \"Ritratto di David T\u00e9niers il Giovane\" della Alte Pinakothek di Monaco di Baviera.\nThys esegu\u00ec i cartoni per arazzi su progetti di J. van Hoecke, attualmente a Vienna, tra cui si ricorda \"Il Giorno e la Notte\"."}
{"id": "5892060", "revid": "686936", "url": "https://it.wikipedia.org/wiki?curid=5892060", "title": "Boston Patriots 1964", "text": "La stagione dei Boston Patriots \u00e8 stata la quinta della franchigia nell'American Football League e la quarta con Mike Holovak come capo-allenatore.. La squadra concluse con un bilancio di dieci vittorie, tre sconfitte e un pareggio, al secondo posto della AFL Eastern division. \nClassifiche.\nNota: Le partite pareggiate non vennero conteggiate a fini delle classifiche fino al 1972."}
{"id": "5892064", "revid": "69794", "url": "https://it.wikipedia.org/wiki?curid=5892064", "title": "Como Foot-Ball Club 1919-1920", "text": "Questa pagina raccoglie le informazioni riguardanti il Como Foot-Ball Club nelle competizioni ufficiali della stagione 1919-1920.\nStagione.\nNella stagione 1919-1920 il Como ha disputato il girone C del campionato di Prima Categoria, girone di qualificazione gestito dal Comitato Regionale Lombardo.\nIl girone comprendeva 6 formazioni, ed i lariani totalizzando 4 punti si sono piazzati in fondo alla classifica appaiati al Varese. Il campionato \u00e8 stato vinto dalla U.S. Milanese con 18 punti, uno di vantaggio sul Legnano. La vincitrice assoluta del campionato \u00e8 stata l'Internazionale di Milano."}
{"id": "5892072", "revid": "767487", "url": "https://it.wikipedia.org/wiki?curid=5892072", "title": "Unione Sportiva Massese '82 1986-1987", "text": "Questa pagina raccoglie le informazioni riguardanti l'Unione Sportiva Massese '82 nelle competizioni ufficiali della stagione 1986-1987."}
{"id": "5892073", "revid": "486946", "url": "https://it.wikipedia.org/wiki?curid=5892073", "title": "Biu Chun Rangers Football Club", "text": ""}
{"id": "5892083", "revid": "287204", "url": "https://it.wikipedia.org/wiki?curid=5892083", "title": "Esperia Football Club 1921-1922", "text": "Questa pagina raccoglie i dati riguardanti lEsperia Football Club nelle competizioni ufficiali della stagione 1921-1922."}
{"id": "5892085", "revid": "486946", "url": "https://it.wikipedia.org/wiki?curid=5892085", "title": "Wofoo Tai Po Football Team", "text": ""}
{"id": "5892087", "revid": "767487", "url": "https://it.wikipedia.org/wiki?curid=5892087", "title": "Novara Calcio 1986-1987", "text": "Questa voce raccoglie le informazioni riguardanti il Novara Calcio nelle competizioni ufficiali della stagione 1986-1987."}
{"id": "5892092", "revid": "599013", "url": "https://it.wikipedia.org/wiki?curid=5892092", "title": "Aleksandr Antonov", "text": "Biografia.\nLa sua pi\u00f9 nota interpretazione \u00e8 quella del marinaio Grigorij Vakulin\u010duk nel film di Sergej \u0116jzen\u0161tejn \"La corazzata Pot\u00ebmkin\"."}
{"id": "5892110", "revid": "729019", "url": "https://it.wikipedia.org/wiki?curid=5892110", "title": "Walter Blume", "text": "Al termine del conflitto divenne responsabile tecnico degli uffici di progettazione delle aziende aeronautica Albatros Flugzeugwerke e Arado Flugzeugwerke, intraprendendo studi pionieristici sulla propulsione a getto applicata all'aviazione.\nBiografia.\nWalter Blume nasce a Hirschberg, in Slesia, regione storica allora parte della Prussia e dell'Impero tedesco, dove cresce e frequenta i locali istituti scolastici fino al conseguimento della laurea in ingegneria. Prima della scoppio della Grande Guerra viene assunto come apprendista ingegnere in una fabbrica di produzione meccanica ma con l'inizio del conflitto decide di arruolarsi come volontario venendo assegnato dal settembre 1914 allo \"Schlesischen J\u00e4gerbataillon Nr. 5\" (5\u00ba battaglione cacciatori della Slesia) e inviato sul fronte orientale per contrastare l'invasione russa della Prussia Orientale da parte della Russkaja imperatorskaja armija, l'esercito imperiale russo.\nDopo essere stato ferito a Lyck (l'attuale E\u0142k) da un colpo di pistola nell'ottobre 1914, durante il periodo di riabilitazione chiede di essere trasferito all'aviazione e ottenuta l'assegnazione a Gro\u00dfenhain presso la Flieger-Ersatzabteilung Gro\u00dfenhain frequenta la Fliegerschule Leipzig-Mockau dal 30 giugno 1915. A formazione completata, ottenuto il brevetto di pilota, viene quindi inviato sul fronte occidentale, assegnato prima alla Versuchs- und \u00dcbungspark West basata a San Quintino, nella Piccardia, Francia, e poi alla Armeeflugzeugpark A di stanza a Strasburgo. Dal 18 giugno 1916 al 20 gennaio 1917 Blume presta servizio nella Feldflieger Abteilung 65 (FFA 65) basata a S\u00e9lestat, volando su ricognitori armati Aviatik C.I, e dove dall'agosto 1916 viene promosso al grado di Vizefeldwebel. In quel periodo ottiene la sua prima decorazione, una Croce di Ferro di II Classe, concessa in data 24 luglio 1916.\nConscio delle sue capacit\u00e0 di pilota e desideroso di accedere ai comandi di un caccia monoposto, nel gennaio 1917 inoltra richiesta di trasferimento per lo Jagdstaffel 26 (Jasta 26), ottenendo il 31 gennaio una promozione al grado di Leutnant. Arrivato al reparto quello stesso mese equipaggiato con gli Albatros D.II, D.III e D.V, si trova sotto il comando dell'Oberleutnant Bruno Loerzer, e durante una missione nel cielo sopra a Gouzeaucourt, il 10 maggio ottiene il suo primo abbattimento, un bombardiere Airco DH.4. Grazie ai risultati conseguiti in combattimento , fino a quel momento era riuscito ad abbattere 6 velivoli avversari, il 14 agosto 1917 viene decorato con la Croce di Ferro di I Classe.\nIl 29 novembre 1917 viene nuovamente ferito, al petto, durante un combattimento aereo con un Bristol F.2 Fighter del No. 48 Squadron RFC nel cielo sopra foresta di Houthulst. Ferito seriamente, ma non cos\u00ec gravemente da non permettergli il ritorno alla base. In conseguenza alle ferite viene trasferito in ospedale per il tempo necessario per recuperare. Congedato dallo Jasta 26 per infermit\u00e0 temporanea fu costretto a rimanere in ospedale per oltre tre mesi prima di poter chiedere di ritornare in servizio, prima nel Fliegerersatzabteilung 3 (FEA 3) per poi essere assegnato allo Jagdstaffel 9 dal 5 marzo 1918, assumendone il comando rilevandolo dall'allora Oberleutnant Kurt Student, futuro Generaloberst della Luftwaffe, e mantenendolo fino alla fine del conflitto. A guerra conclusa i suoi abbattimenti accreditati furono 28, che, con la sola eccezione di un doppio successo il 31 agosto e il 14 settembre 1918, furono compiuti individualmente e principalmente contro altri caccia monoposto, con solo quattro di queste vittorie ottenute su velivoli avversari biposto.\nLa sua 27\u00aa vittoria del 2 ottobre 1918 fu anche la 100\u00aa vittoria della Jasta 9.\nBlume pilotava un Fokker D.VII di costruzione OAW (Ostdeutsche Albatros Werke), con la fusoliera dipinta di nero, il radiatore e la coda dipinti di bianco ed una striscia bianca sull'ala superiore tra le croci di nazionalit\u00e0. In aggiunta, il suo Fokker aveva come un grande lettera B stilizzata dipinta sulla fusoliera.\nNel corso del 1918 Blume venne decorato con il Reale Ordine di Hohenzollern con corona e spade, e il 30 settembre dello stesso anno con l'ordine Pour le M\u00e9rite.\nPrimo dopoguerra e seconda guerra mondiale.\nDopo la prima guerra mondiale, Blume rest\u00f2 legato all'ambiente aeronautico. Dopo aver frequentato gli studi di ingegneria aeronautica presso l'Universit\u00e0 tecnica di Hannover, fu assunto nella met\u00e0 degli anni venti presso la Arado Flugzeugwerke dove partecip\u00f2 ai progetti per l'Arado Ar 95, l'Arado Ar 96 e l'Arado Ar 196. Nei primi mesi del 1933 fu nominato capo progettista dell'Arado Flugzeugwerke e fu responsabile nei dieci anni seguenti del progetto dei primi aerei a reazione, come l'Arado Ar 234, ricognitore bimotore a reazione che successivamente sviluppato diede origine al primo bombardiere biposto a reazione, la versione B-2 conosciuta come Arado Ar 234 Blitz.\nVerso la fine della guerra, guid\u00f2 il team di progettisti impegnato nello sviluppo della versione quadrimotore dell'Arado Ar 234, ma con la caduta della Germania e la fine delle ostilit\u00e0 il lavoro rest\u00f2 nella forma di studio di fattibilit\u00e0.\nDopo la resa della Germania nazista, fu fatto prigioniero e portato in Unione Sovietica, dove per parecchi anni contribu\u00ec allo sviluppo dei primi jet dell'Aeronautica Militare Sovietica.\nNegli anni 50, un tentativo di far rivivere uno dei suoi progetti, port\u00f2 alla realizzazione del Blume Bl.502, derivato dall'Arado Ar 79, un velivolo leggero da turismo per tre passeggeri. L'iniziativa non ebbe successo e il progetto fu abbandonato."}
{"id": "5892111", "revid": "1573940", "url": "https://it.wikipedia.org/wiki?curid=5892111", "title": "Holker Hall", "text": "Hooker Hall \u00e8 una storica residenza del villaggio inglese di Lower Holker (dintorni di Cartmel), in Cumbria (Inghilterra nord-occidentale), realizzata perlopi\u00f9 a partire dagli anni venti XVII secolo, ma in gran parte ricostruita nella seconda met\u00e0 del XIX secolo. Fu la dimora della famiglia Cavendish.\nIl complesso \u00e8 classificato come monumento di secondo grado (dal 1970). I giardini della tenuta sono stati invece inclusi tra i pi\u00f9 bei giadini del mondo dalla Good Gardens Guide nel 1996 e hanno vinto il premio Christies/HHA Garden of the Year nel 1991.\nDescrizione.\nLa residenza si trova all'interno di un parco che si estende nella penisola di Cartmel e che si affaccia sulla baia di Morecombe.\nIl palazzo \u00e8 in stile vittoriano o, pi\u00f9 precisamente, neo-elisabettiano ed \u00e8 realizzato in arenaria rossa.\nAll'interno si trovano ritratti raffiguranti, tra gli altri, Carlo II e Caterina di Braganza.\nLa tenuta ospita al suo interno un museo, il Lakeland Motor Museum.\nStoria.\nIl primo edificio in loco fu costruito gi\u00e0 nel XVI secolo.\nNel 1756, la tenuta fu acquisita da famiglia Cavendish, duchi del Devonshire.\nNel 1871, l'intera ala occidentale and\u00f2 completamente distrutta in un incendio. Questa parte del complesso fu rimpiazzata da una nuova ala, realizzata dagli architetti Paley e Austin.\nNel 1910, furono aggiunte ai giardini delle basse terrazze, un giardino delle rose e altri elementi ad opera dell'architetto Thomas Mawson.\nNel 1937, Holker Hall ospit\u00f2 la regina Maria.\nPunti d'interesse.\nGiardini.\nTra i punti d'interesse dei giardini, vi \u00e8 un tiglio dell'altezza di circa 72 piedi e del diametro di 92 pollici.\nLakeland Motor Museum.\nIl Lakeland Motor Museum, ospitato all'interno della tenuta, espone circa un centinaio di veicoli.\nIl museo ospita anche una mostra permanente, la mostra Campbell Bluebird, dedicata a Malcolm Campbell e Donald Campbell, campioni di velocit\u00e0 sulle acque del lago di Coniston."}
{"id": "5892113", "revid": "486946", "url": "https://it.wikipedia.org/wiki?curid=5892113", "title": "Sun Hei", "text": ""}
{"id": "5892116", "revid": "110157", "url": "https://it.wikipedia.org/wiki?curid=5892116", "title": "Chiesa di San Zenone (Mosio)", "text": "La chiesa di San Zenone era un edificio religioso situato tra Mosio e Redondesco, attualmente in provincia di Mantova.\nStoria.\nIl giuramento della seconda Lega Lombarda.\nNel 1226 i comuni lombardi di Milano, Bologna, Piacenza, Verona, Brescia, Faenza, Mantova, Vercelli, Lodi, Bergamo, Torino, Alessandria, Vicenza, Padova e Treviso decisero di mandare i loro rappresentanti nella chiesa di San Zenone, situata, secondo una tradizione antica, a Mosio, castello nel distretto bresciano. \nSecondo i vecchi storici, Mosio sarebbe stato caratterizzato da un dosso, un solitario rialzo del suolo circondato da estesi campi, derivato forse da antichi edifici, come una villa romana, o un sepolcreto, od opere militari lungo i secoli andate distrutte. Tale dosso si chiamava anche dell'Albio, e l'aratro incespicava pi\u00f9 volte contro gli avanzi di mosaici antichi e i rottami di fregi e modanature. Nel Museo diocesano Francesco Gonzaga di Mantova si conserva una lastra con bassorilievi dell'VIII secolo, raffigurante, fra l'altro, pavoni che si dissetano, essendo cos\u00ec confrontabile con una lastra analoga con pavone sita presso il museo di Santa Giulia di Brescia. Il reperto collocato a Mantova proviene da Mosio, e, secondo la didascalia posta al museo, forse dall'antica chiesa, ora scomparsa, dedicata a San Zenone. Sopra quella collinetta vi sarebbe dunque stata la chiesa di San Zenone, dentro la quale si sarebbero radunati gli ambasciatori dei comuni lombardi. \nBisogna precisare che \u00e8 tutt'altro che sicura l'identificazione del luogo del giuramento della seconda Lega Lombarda con Mosio: gli unici due storici che riferiscono la notizia degli inviati dei comuni lombardi che strinsero la Lega, parlano semplicemente di una \u201cbasilica di S. Zenone al Mozo in Lombardia\u201d, che secondo molti sarebbe un luogo del veronese tra Villafranca e Mozzecane: in effetti, la frase \u201cin Lombardia\u201d del documento \u00e8 troppo vaga per poter decidere di quale \u201cMozo\u201d si parli, essendo quella regione all'epoca molto pi\u00f9 vasta che l'attuale, e comprendendo certo anche il territorio di Verona; a rigore di termini, secondo Odorici, le testimonianze dei due storici ricordati favorirebbero l'ipotesi veronese. Lo storiografo Sigonio non aiuta, perch\u00e9 riportando un brano dell'antico atto lombardo, ne omette il principio, che sarebbe stato molto importante per stabilire il luogo preciso della formazione della seconda Lega. Il Visi propende per Mosio al confine tra distretto bresciano e mantovano. Il Ragazzi fa riferimento ad una zona posta tra Mosio e Redondesco.\nMosio era un castello del distretto bresciano, feudo dei conti Longhi omonimi, in prossimit\u00e0 del confine con Mantova e Cremona, forse all'epoca in parte gi\u00e0 perso da questi in favore di Brescia, se pot\u00e9 esservi formata l'alleanza comunale. \u00c8 certo infatti che poco dopo il 1226 esso era per due terzi posseduto da Brescia, per cessione a questa fatta dai conti palatini di Lomello, parenti degli Ugoni-Longhi, mentre solo un terzo restava a questi ultimi, i quali peraltro sarebbero stati costretti a sloggiarne ben presto. Se \u00e8 vero che Mosio gi\u00e0 da qualche tempo era posseduto, almeno in una sua parte \u2013 le altre spettavano ancora ai vari rami dei conti rurali -, dal comune di Brescia, questo, assunto il ruolo di guida, pot\u00e9 benissimo scegliere questo luogo per l'adunanza, forse anche in quanto situato nella parte meridionale del suo distretto, e quindi spostato verso molti comuni che lo avrebbero raggiunto pi\u00f9 comodamente. \nChe la citt\u00e0 cidnea avesse per il momento la preminenza nelle operazioni di allestimento di una nuova Lega lombarda \u00e8 suggerito anche dal fatto che il patto di Mosio venne poi riconfermato proprio nel palazzo di Brescia il 7 aprile dello stesso anno; un altro importante atto di quella Lega, quello della conferma definitiva, fu stipulato in quell'anno stesso nel palazzo del comune di Mantova, presieduto dal podest\u00e0 Lodrengo Martinengo.\nAd aumentare l'incertezza sull'identificazione del luogo scelto per il giuramento \u2013 Mosio di Brescia o San Zenone di Mozzecane, nel Veronese \u2013 contribuisce in effetti il ruolo di primo piano che nelle prime mosse della Seconda Lega sembrano aver avuto proprio le citt\u00e0 di Brescia, Mantova e Verona, teatri dei giuramenti che si susseguirono dopo quello del 6 marzo nel corso del 1226.\nAncora oggi una lapide posta sopra l'ingresso dell'attuale chiesa di Mosio ricorda questo avvenimento. La lapide commemorativa, posta sulla facciata della chiesa di San Filastrio nel settecentesimo anniversario dell'evento, in epoca fascista, recita cos\u00ec: \nSulla collocazione dell'evento nel feudo di Mosio non hanno dubbi Odorici, Bonaglia e Coniglio. Vaini tuttavia la corregge ponendola, pi\u00f9 verosimilmente, a S. Zenone di Mozzecane, come si \u00e8 detto, un luogo anticamente chiamato \"S. Zenone ad Modium\", di nuovo in prossimit\u00e0 dei limiti del Mantovano, ma stavolta quelli orientali, gi\u00e0 in territorio veronese.\nLa chiesa \u00e8 stata abbattuta in epoca imprecisata, ma rimangono tracce della fondazione nei pressi di una strada denominata San Zenone."}
{"id": "5892118", "revid": "61051", "url": "https://it.wikipedia.org/wiki?curid=5892118", "title": "Giuseppe Virgilio Arzani", "text": ""}
{"id": "5892120", "revid": "110157", "url": "https://it.wikipedia.org/wiki?curid=5892120", "title": "Common Emotion", "text": "Common Emotion \u00e8 un singolo del gruppo musicale britannico Rudimental, pubblicato il 25 marzo 2016 come sesto estratto dal secondo album in studio \"We the Generation\".\nDescrizione.\nSesta traccia dell'album, \"Common Emotion\" ha visto la partecipazione vocale del cantautore MNEK (gi\u00e0 collaboratore del gruppo nei brani \"Spoons\" e \"Baby\", tratti dal primo album \"Home\") ed \u00e8 caratterizzato da sonorit\u00e0 tipicamente R&amp;B e soul.\nIl 24 marzo il gruppo ha reso disponibile per l'ascolto due remix del brano attraverso il sito Earmilk, uno curato dal produttore Jenaux e l'altro realizzato dal duo statunitense The Golden Pony. Entrambi i remix sono stati pubblicati per il download digitale il giorno seguente."}
{"id": "5892127", "revid": "486946", "url": "https://it.wikipedia.org/wiki?curid=5892127", "title": "Stadio di San Siro", "text": ""}
{"id": "5892130", "revid": "290351", "url": "https://it.wikipedia.org/wiki?curid=5892130", "title": "Mark Stewart", "text": ""}
{"id": "5892155", "revid": "76963", "url": "https://it.wikipedia.org/wiki?curid=5892155", "title": "Mariano Mach\u00ec", "text": "Biografia.\nIn forza al Nucleo operativo radiomobile di Chiari. La mattina del 29 marzo 2000 in servizio di pattuglia con l'Appuntato Scelto Sergio Gallo, intervenne nel corso di una rapina presso una banca a Chiari ingaggiando uno scontro a fuoco con i rapinatori, che permise di trarre in salvo un ostaggio.\nIl reparto di appartenenza dei militari dell'Arma pochi giorni prima, il 7 marzo, aveva subito la perdita del Carabiniere Scelto Massimo Urbano, vittima di un incidente stradale avvenuto durante un inseguimento di autovetture sospette che avevano forzato un posto di blocco.\nIl 4 giugno 2001 il Presidente della repubblica Carlo Azeglio Ciampi ha conferito la Medaglia d'Oro al Valor Civile al vicebrigadiere Mach\u00ec."}
{"id": "5892156", "revid": "76963", "url": "https://it.wikipedia.org/wiki?curid=5892156", "title": "Luigi Sapienza", "text": "Comandante di Battaglioni Alpini e del Gruppo di tre Batterie da Montagna 69a, 70a, 71a contribu\u00ec ad arrestare gli austriaci durante varie fasi della Strafexpedition.\nBiografia.\nGli anni precedenti alla Prima guerra mondiale.\nLasciati gli studi dell'Istituto Tecnico nonostante le opposizioni della famiglia, il 18 settembre 1884 entra alla Scuola Militare di Modena da dove ne esce il 2 agosto 1886, sottotenente nel 55\u00ba Rgt. Fanteria (Brigata Marche).\nIl 6 novembre 1887 dopo le infauste giornate di Dogali e Saati a sua domanda parte col 13\u00ba Battaglione d'Africa per la Colonia Eritrea (spedizione S. Marzano) e vi rimane sin dopo la rioccupazione di Saati, rientrando in Italia ammalato, il 21 aprile 1888. Il 30 marzo 1890 \u00e8 promosso tenente sempre nel 55\u00ba Fanteria.\nIl 14 aprile 1894 sposa a Caluso (TO) Erminia Gnavi Teghil con la quale ha tre figli: Anna, Venera e Salvatore.\nIl 28 luglio 1902 \u00e8 capitano nel 6\u00ba Reggimento Alpini. II 27 novembre 1911 quale capitano comandante la 38\u00aa Compagnia del Battaglione Ivrea (4\u00ba Alpini) parte per la Cirenaica (Tobruk) dove il 22 dicembre dello stesso anno, prende parte ad un primo fatto d'armi di avamposti. Successivamente sempre con lo stesso Battaglione trasferitosi a Derna, prende parte ai seguenti fatti d'arme riferiti all'anno 1912: 17 gennaio (Ridotta Piemonte); 12 febbraio (Ridotta Calabria); 3 marzo (Ridotta Lombardia e Marabutto); 17 settembre (Casa Aronne); 8, 9, 10 ottobre (Bu Msafer), meritando per quest'ultimo combattimento la concessione di una Medaglia di Bronzo al Valor Militare con la seguente motivazione: \"\"Comandante interinale di Battaglione, in combattimento ne diresse l'azione con lodevole fermezza e serenit\u00e0\"\". Promosso maggiore il 4 gennaio 1914 \u00e8 destinato al 33\u00ba Reggimento Fanteria (Brigata Livorno)\nLa Prima guerra mondiale.\nLa Prima guerra mondiale lo trova al comando del Battaglione Tolmezzo dell'8\u00ba Reggimento alpini in Carnia e precisamente comandante il Sottosettore Alto But: Pal Grande, Freikofel, Pal Piccolo. Dopo pochi giorni di guerra, il 10 giugno 1915, per le brillanti operazioni svoltesi nel Sottosettore ai suoi ordini, per motu proprio di S. M. il Re, viene promosso tenente colonnello per merito di guerra con la seguente motivazione: \"\"Al comando di pi\u00f9 Battaglioni Alpini e di reparti di Artiglieria, in una zona alpina di frontiera fatta segno a vigorosi e ripetuti attacchi nemici, impiegava con grande energia, intelligenza e perizia, i reparti ai suoi ordini, con essi riusciva a respingere brillantemente l'avversario, ad infliggergli notevoli perdite ed a mantenere il possesso di importantissime posizioni, Alto But, Giugno 1915\". Fu il primo ufficiale promosso al grado superiore per merito di guerra.\nIl 9 novembre 1915, promosso colonnello, viene destinato al comando del 38\u00ba Reggimento Fanteria (Brigata Ravenna) col quale reparto prende parte a pi\u00f9 combattimenti (Oslavia, Plava, Zagora). Successivamence destinato al comando della 1\u00aa Frazione del Gruppo Alpini E, (poi IV Gruppo Alpini) prende parte alle operazioni svoltesi in Trentino per arrestare l'offensiva austriaca e combatte strenuamente a Monte Campomolon e Monte Cimone di Tonezza meritando speciale lusinghiera menzione sul comunicato del Comando Supremo, nonch\u00e9 la proposta di una Medaglia d'oro al V. M. e la concessione sul Campo, da parte del Comando 1\u00aa Armata, di due Medaglie d'argento al V. M., con le seguenti motivazioni:\n\"Incaricato di proteggere il ripiegamento della 35\u00aa Divisione dalle posizioni di Campomolon, con valore, tenacia e sicuro colpo d'occhio, resistette per due giorni al nemico incalzante e con deciso contrattacco riusc\u00ec ad arrestarlo e a disimpegnarsi, dopo aver protetto il completo ed ordinato ripiegamento delle truppe della Divisione. Toraro \u2013 Malga Zolle 19, 20 maggio 1916\"\n\"Avuto ordine di tenere testa con due Battaglioni Alpini a grosse masse nemiche, con indomita fermezza e serenit\u00e0, preclaro esempio di virt\u00f9 militari, assolveva oltre ogni attesa il suo compito, protraendo per quattro giorni consecutivi la resistenza nonostante i violenti attacchi nemici e l'intenso fuoco di artiglieria, e sottraendo infine abilmente i resti delle sue valorose truppe alla stretta dell'avversario. M. Cimone di Tonezza 23, 24, 25, 26 maggio 1916\"\".\nSugli Altopiani, quale comandante del IV Gruppo Alpini, nel luglio del 1916, attacca ripetutamente le posizioni austriache del Monte Ortigara \u2013 Monte Campigoletti \u2013 Monte Chiesa \u2013 Monte Palo. Subito dopo, spostatosi nelle Alpi di Fassa (testata del torrente Vanoi) sempre al comando dello stesso Gruppo Alpini, assale ed espugna la vetta del massiccio di Busa Alta e tiene le posizioni di quell'importante Settore sino al 31 maggio 1917 epoca in cui viene destinato al Comando della Brigata Murge sul Carso (259\u00b0, 260\u00a0\u00b0F.) fronti Jamiano \u2013 Flondar quale colonnello brigadiere. Il 18 luglio 1917 destinato al Comando dei Gruppi Alpini II e VII pi\u00f9 tardi denominato II Raggruppamento Alpini viene spostato in Val d'Astico sulle posizioni del Redentore (Caviojo) da dove nell'ottobre dello stesso anno, appena iniziatasi l'offensiva austriaca su Caporetto, viene mandato a Cima Monte Maggiore per concorrere con truppe provenienti da altri fronti, ad arginare l'invasione nemica prima che questi sbocchi nella pianura.\nI dolorosi avvenimenti di quei giorni lo trasportano di tappa in tappa a Castell'Arquato (Borgo S. Donnino) (in provincia di Piacenza) dove in conseguenza della nuova organizzazione delle truppe e dello scioglimento del II Raggruppamento Alpini, viene destinato al Comando della Brigata Ravenna sul Grappa, rimanendo ad operare per oltre quattro mesi al comando del tormentato Settore di Val Calcino. Decisa, il 16 aprile 1918, da parte del Comando Supremo, la creazione di una Divisione Cecoslovacca con personale volontario reclutato nei vari campi di concentramento di prigionieri austriaci, il Generale Sapienza viene prescelto per il comando della 2\u00aa Brigata pi\u00f9 tardi denominata 12\u00aa Brigata Cecoslovacca che si organizza in Foligno e dintorni e che successivamente, ad operazioni ultimate, viene impiegata in Trentino (Settore Altissimo) dove nel settembre dello stesso anno prende parte all'aspro ma fortunato combattimento di Dosso Alto.\nIl 19 ottobre 1918, passato al Comando del 6\u00ba Raggruppamento Alpini in unione alle truppe della 5\u00aa Divisione Alpina, superata la resistenza avversaria del Passo del Tonale per Val Vermiglio, scende a Fucine, dove il 4 novembre, in seguito all'armistizio di Villa Giusti, hanno termine le operazioni offensive dei due eserciti belligeranti.\nIl 6 novembre 1918 viene nominato C.te del Settore Valtellina \u2013 Valcamonica \u2013 Giudicarie, con sede a Brescia. Il 5 febbraio 1919 viene nominato comandante il 4\u00b0 Rgpt. Alpini in Tirolo (Alta Val d'Adige) con sede a Mals e poi a Schlanders (Silandro \u00e8 in Val Venosta). Nel settembre, sempre con il 4\u00b0 Rgpt. Alpini viene spostato a Gorizia dove contemporaneamente assume il Comando di quel Presidio. Nel gennaio 1920, un successivo spostamento lo porta ad Udine dove un mese dopo, in seguito ad ordine del Ministero della Guerra, il 4\u00ba Raggruppamento Alpini, seguendo la sorte dei reparti non previsti nei nuovi organici di pace, viene sciolto. In seguito a tale provvedimento, non volendo il Generale Sapienza accettare altre destinazioni, il 10 febbraio 1920 viene collocato a disposizione del Ministero della Guerra ed il 16 agosto, a sua domanda, in aspettativa per riduzione dei quadri.\n\u00c8 ricordato come un uomo attento alla vita dei suoi soldati, anche a costo di modificare in parte gli ordini se la situazione lo consentiva: la richiesta di vincere a tutti i costi non era disgiunta dal dovere morale di non mandare a morire inutilmente i suoi soldati alpini o fanti. Lo storico Mario Silvestri lo descrive come uno degli uomini migliori tra gli ufficiali dell'esercito italiano.\n\u00c8 sepolto a Sant'Agata li Battiati (CT) nella tomba della famiglia Spadaro."}
{"id": "5892164", "revid": "695564", "url": "https://it.wikipedia.org/wiki?curid=5892164", "title": "Industrial rap", "text": ""}
{"id": "5892167", "revid": "76963", "url": "https://it.wikipedia.org/wiki?curid=5892167", "title": "Sergio Gallo", "text": "Biografia.\nIn forza al Nucleo operativo radiomobile di Chiari. La mattina del 29 marzo 2000 in servizio di pattuglia con il vicebrigadiere Mariano Mach\u00ec, intervenne nel corso di una rapina presso una banca a Chiari ingaggiando uno scontro a fuoco con i rapinatori, che permise di trarre in salvo un ostaggio.\nIl reparto di appartenenza dei militari dell'Arma pochi giorni prima, il 7 marzo, aveva subito la perdita del Carabiniere Scelto Massimo Urbano, vittima di un incidente stradale avvenuto durante un inseguimento di autovetture sospette che avevano forzato un posto di blocco.\nIl 4 giugno 2001 il Presidente della repubblica Carlo Azeglio Ciampi ha conferito la Medaglia d'Oro al Valor Civile all'appuntato scelto Gallo."}
{"id": "5892168", "revid": "287204", "url": "https://it.wikipedia.org/wiki?curid=5892168", "title": "Gran Premio motociclistico d'Olanda 1982", "text": "Il Gran Premio motociclistico d'Olanda fu il sesto appuntamento del motomondiale 1982; si \u00e8 trattato della 52\u00aa edizione del Gran Premio motociclistico d'Olanda, 34\u00aa valida per il motomondiale dalla sua istituzione nel 1949.\nSi svolse sabato 26 giugno 1982 sul circuito di Assen, e corsero tutte le classi, oltre ai sidecar. I vincitori furono Franco Uncini in classe 500, Jean-Fran\u00e7ois Bald\u00e9 in classe 350, Anton Mang in classe 250, \u00c1ngel Nieto in classe 125 e Stefan D\u00f6rflinger in classe 50. Tra le motocarrozzette, alla seconda gara stagionale, si ebbe una nuova vittoria di Rolf Biland e Kurt Waltisperg.\nClasse 500.\nLa gara della classe regina \u00e8 stata molto disturbata dal maltempo: gli organizzatori sono stati costretti a interrompere la prova al settimo giro quando la situazione stava diventando pericolosa a causa dell'asfalto bagnato e poi a effettuare una seconda parte di prova, da 10 giri. La classifica \u00e8 stata poi stilata in base ai piazzamenti ottenuti nelle due manches e ha visto prevalere l'italiano Franco Uncini che ha preceduto lo statunitense Kenny Roberts e il britannico Barry Sheene.\nNella classifica iridata provvisoria ora Uncini precede di 3 punti Roberts..\nClasse 350.\nIl fine settimana della 350 \u00e8 stato dominato dal francese Jean-Fran\u00e7ois Bald\u00e9 che, dopo aver ottenuto la pole position, ha ottenuto anche la vittoria e il giro pi\u00f9 veloce, precedendo il compagno di squadra in Kawasaki, il tedesco Anton Mang, e il sudafricano Alan North su Yamaha.\nLa classifica iridata provvisoria \u00e8 anch'essa capeggiata da Bald\u00e9 che precede il belga Didier de Radigu\u00e8s che qui \u00e8 stato vittima di un incidente, riportando delle fratture.\nClasse 250.\nIl campione in carica della categoria, il tedesco Anton Mang, ottiene la sua seconda vittoria consecutiva, riducendo lo svantaggio in classifica provvisoria dal francese Jean-Louis Tournadre giunto in questa occasione alle sue spalle. Sul terzo gradino del podio l'australiano Jeffrey Sayle.\nA causa delle cadute avvenute nella gara della 350, non presero il via Didier de Radigu\u00e8s e Carlos Lavado, infortunatisi negli incidenti.\nClasse 125.\nNell'ottavo di litro continua il dominio del pilota spagnolo \u00c1ngel Nieto che ha vinto tutte le cinque gare in cui ha preso il via (non ha partecipato al GP di Francia appoggiando il boicottaggio dei piloti) e pare ormai avere il titolo iridato in tasca; sul traguardo \u00e8 stato seguito dal compagno di squadra in Garelli, l'italiano Eugenio Lazzarini e dall'altro italiano Pierluigi Aldrovandi.\nCon questa vittoria, la 76a in carriera, il pilota spagnolo raggiunge al secondo posto per numero di vittorie nel motomondiale il britannico Mike Hailwood.\nClasse 50.\nNella classe di minor cilindrata del mondiale, dominio del pilota svizzero Stefan D\u00f6rflinger che ha ottenuto sia la pole position che il giro pi\u00f9 veloce e la vittoria, precedendo l'italiano Eugenio Lazzarini e lo spagnolo Ricardo Tormo (campione mondiale in carica).\nEssendo questo il terzo successo consecutivo su tre gare disputate finora, Stefan D\u00f6rflinger \u00e8 nettamente in testa anche nella classifica provvisoria dell'anno.\nClasse sidecar.\nPole position e giro veloce vengono ottenuti dall'equipaggio vincitore Rolf Biland-Kurt Waltisperg.\nLa gara dei sidecar viene accorciata di due giri a causa della pioggia caduta durante la giornata; durante la corsa si verifica inoltre un incidente dell'equipaggio giapponese Masato Kumano-Kunio Takeshima, in cui il passeggero riporta la frattura di una gamba. Il podio \u00e8 lo stesso del Gran Premio d'Austria, con Biland e Waltisperg che vincono con grande vantaggio, mentre dietro di loro si classificano Michel-Burkhard e Schw\u00e4rzel-Huber."}
{"id": "5892169", "revid": "695564", "url": "https://it.wikipedia.org/wiki?curid=5892169", "title": "Noise rap", "text": ""}
{"id": "5892172", "revid": "599013", "url": "https://it.wikipedia.org/wiki?curid=5892172", "title": "Dunaujv\u00e1ros", "text": ""}
{"id": "5892187", "revid": "287204", "url": "https://it.wikipedia.org/wiki?curid=5892187", "title": "Dai bassifondi di Klittmann City", "text": "Dai bassifondi di Klittmann City (\"Empire of Two Worlds\") \u00e8 un romanzo di fantascienza dello scrittore britannico Barrington J. Bayley pubblicato nel 1972.\nIl romanzo racconta dell'ascesa di un gangster e della sua banda, costretti a fuggire dallo sterile mondo di Killibol sulla Terra dimenticata attraverso un portale perduto, alleatisi poi con sadici e arroganti alieni.\nL'ispirazione per la storia venne all'autore dopo aver visto il film \"La legione dell'inferno\" (\"Joe MacBeth\", regia di Ken Hughes, 1955). Il riferimento al film \u00e8 palese nel nome di uno dei personaggi del romanzo, \"Becmath\", anagramma di \"MacBeth\".\nTrama.\nKillibol \u00e8 un pianeta grigio e morto. Nulla cresce sulla sua superficie e l'uomo che, da secoli si \u00e8 insediato in citt\u00e0 stato isolate le une dalle altre, sopravvive con difficolt\u00e0 nutrendosi di cibo artificiale sintetizzato in enormi cisterne. La produzione e la distribuzione del cibo \u00e8 appannaggio di poche fazioni che grazie al monopolio detengono il potere. Le citt\u00e0 sono cresciute arroccandosi su enormi bastioni. La distribuzione della popolazione sui vari livelli verticali corrisponde alla stratificazione sociale.\nKlein \u00e8 il braccio destro del gangster Becmath detto \"Bec\" che imperversa nei bassifondi della citt\u00e0 di Klittmann. Bec, consapevole che l'umanit\u00e0 \u00e8 regredita senza pi\u00f9 stimoli, vuole riappropriarsi delle conoscenze tecnologiche dimenticate nel corso dei secoli. Il gangster vuole inoltre riprendere i contatti con la Terra interrotti da tempo immemorabile, riattivando il portale di comunicazione andato distrutto secoli prima. A tale scopo ha convinto l'anziano Hassmann, ultimo testimone dei dimenticati segreti alchemici, a riprendere le ricerche scientifiche sotto la sua protezione. La banda di Bec ha tentato di opporsi al monopolio dell'alimentazione senza successo ed \u00e8 costretta a fuggire da Klittmann inseguita dalle forze dell'establishment. La fuga sarebbe finita in tragedia nello sterile deserto di Killibol, a causa della mancanza assoluta di cibo e di acqua, ma grazie all'intervento di Hassmann, i superstiti della banda riescono a ritrovare il portale e a riattivarlo, fuggendo in salvo sulla Terra. Subito si rendono conto che il luogo su cui sono giunti \u00e8 abitato da una razza dissimile da quella umana e che il pianeta Terra \u00e8 da questi individui chiamato \"Rheatt\".\nLa banda impone con la violenza il controllo sui Rheattiani e non appena Bec viene a sapere che questa razza, tendenzialmente pacifica, \u00e8 in lotta contro i violenti \"Rotrox\" provenienti dalla Luna con mire espansionistiche, prende contatto con questi alieni. Bec \u00e8 convinto che l'alleanza con gli spietati e sadici Rotrox, anche a discapito dei Rheattiani, possa essere proficua nella prospettiva di un prossimo ritorno su Killibol. Klein appoggia il suo capo nonostante le violenze e le torture perpetrate contro i Rheattiani e che egli sopporta come un male necessario per garantirsi l'alleanza dei Rotrox e il loro appoggio bellico. Klein soffocher\u00e0 i suoi scrupoli fino a quando non prender\u00e0 coscienza, grazie all'aiuto di Hassman, che il vero scopo di Bec non \u00e8 riportare lo sviluppo su Kilibol ma la vendetta contro quelli che lo avevano costretto a fuggire da Klittmann. Le violenze gratuite dei Rotrox contro i terrestri diventano insopportabili: Klein uccide Bec e progetta di aiutare i Rheattiani e i terrestri a sconfiggere i sadici alieni."}
{"id": "5892189", "revid": "1543377", "url": "https://it.wikipedia.org/wiki?curid=5892189", "title": "Boschi di miombo orientali", "text": "I boschi di miombo orientali (codice WWF: AT0706) sono un'ecoregione di savana e bosco che si trova nel sud della Tanzania e nel nord del Mozambico. \nForma parte della regione denominata steppe alberate del miombo centrale e orientale.\nTerritorio.\nQuesto tipo di ecosistema di savana ricco di specie copre una vasta area di colline arrotondate e valli poco profonde che ospitano fiumi e zone umide come i dambo. Si tratta di una sezione della fascia di \"foresta a miombo\" che attraversa l'Africa a sud della foresta pluviale del Congo e delle savane dell'Africa orientale. L'ecoregione copre una superficie di 483.900\u00a0km2 e \u00e8 delimitata a nord e a sud dalla foresta costiera a mosaico di Zanzibar-Inhambane settentrionale e meridionale, a est dall'oceano Indiano, dal lago Niassa a ovest e dalla savana alberata a mopane dello Zambesi a sud-ovest. A nord e nord-ovest, i Monti dell'Arco Orientale separano il \"miombo orientale\" dalla savana arbustiva e spinosa ad Acacia-Commiphora meridionale della Tanzania centrale.\nLa regione si trova sull'altopiano orientale africano, che si estende dall'interno della Tanzania sud-orientale fino alla met\u00e0 settentrionale del Mozambico, con qualche propaggine in Malawi. Ci sono zone di \"miombo orientale\" in Tanzania, a sud del Selous, nelle regioni di Ruvuma e Lindi. In Mozambico, la regione \u00e8 contenuta nella provincia poco popolata del Niassa e nelle aree interne di Cabo Delgado, Nampula e Zambezia.\nLa regione ha un clima caldo, tropicale con piogge estive da novembre a marzo e una prolungata siccit\u00e0 invernale. Questo foreste sono vulnerabili agli incendi, in particolare all'inizio dell'estate.\nFlora.\nLa specie vegetale predominante \u00e8 il miombo (\"Brachystegia\" spp.), oltre al bosco di \"Baikiaea\".\nFauna.\nMalgrado la ridotta piovosit\u00e0 e i terreni relativamente poveri di nutrienti, questa zona ospita numerose specie. Il miombo e l'altra vegetazione della regione offrono una variet\u00e0 di alimenti e provvedono a buone coperture per molte specie di uccelli e di lucertole specializzate del miombo, cos\u00ec come a molti mammiferi di pi\u00f9 ampia diffusione compresi branchi di elefanti africani, giraffe, zebre di Burchell, gnu e ippopotami, antilopi tra cui il kudu maggiore, l'eland, l'impala, la antilope delle sabbie di Roosevelt e l'alcelafo di Lichtenstein. L'antilope roan \u00e8 inspiegabilmente assente dal miombo orientale, e la lunga stagione secca associata ai suoli poveri non riescono a dare sostentamento alle grandi mandrie di erbivori che si trovano invece pi\u00f9 a nord in Tanzania. I grandi carnivori della regione sono rappresentati dal \"leone\", il \"leopardo\", il \"ghepardo\", la \"iena maculata\" e lo \"sciacallo striato\". La popolazione di licaone presente all'interno del Selous Game Reserve \u00e8 la maggiore conosciuta nel continente.\nLa regione \u00e8 ricca di uccelli, tra cui il picchio di Stierling che \u00e8 quasi endemico e altre specie quali l'avvoltoio, l'aquila pescatrice, i martin pescatore di fiume, il tantalo beccogiallo e i \"Charadriinae\".\nOltre ai coccodrilli, tra i rettili meritano una menzione due endemismi quali due sotto-specie di \"Platysaurus maculatus\" e il camaleonte \"Kinyongia fischeri\".\nPopolazione.\nQuesta ecoregione \u00e8 antropizzata solo in forma leggera, in parte a causa della mosca tse-tse e in parte a causa della guerra del Mozambico che ha reso insicure le zone distanti dai centri abitati maggiori durante molti anni fino all'inizio degli anni Novanta, ma la foresta a miombo costituisce un ambiente rurale importante per le popolazioni della zona, che dipendono dalle risorse rese disponibile nel bosco. La grande variet\u00e0 di specie si presta all'estrazione di prodotti diversi dalla legna da costruzione, quali frutti, miele, alimenti per il bestiame e combustibile.\nConservazione.\nIn Tanzania, una grande porzione dell'ecoregione si trova all'interno della Selous Game Reserve, la pi\u00f9 estesa area protetta dell'Africa e il pi\u00f9 importante elemento di conservazione di questa ecoregione insieme alla riserva del Niassa e altri parchi nazionali del Mozambico, che sono in fase di rilancio dopo i danni subiti a causa della guerra civile.\nAnche al di fuori dei confini delle aree protette, la foresta \u00e8 rimasta abbastanza intatta vista la basa densit\u00e0 di popolazione. Comunque i boschi sono progressivamente oggetto di diradamento un po' dovunque per fare spazio a nuove aree coltivate e destinate al pascolo. Il taglio di essenze con utilizzo commerciale \u00e8 limitato, con l'eccezione del \"pau-preto\" (Dalbergia melanoxylon), il cui legno duro \u00e8 molto richiesto per la costruzione di strumenti a fiato (clarinetto, oboe) e \u00e8 sull'orlo della scomparsa, visto che la sua crescita richiede da 75 a 100 anni. Il bracconaggio di elefanti e rinoceronti \u00e8 un problema serio, specialmente in Mozambico.\nMolte aree del miombo sono ancora soggette all'uso tradizionale della pratica colturale dominante del debbio, ma in alcune zone cominciano a farsi largo altri sistemi di gestione dei suoli sostenibili nel lungo periodo. Un esempio modello \u00e8 quello del progetto comunitario di N'hambita, nella provincia di Sofala in Mozambico. Questo progetto \u00e8 stato elaborato sulla base della crescente consapevolezza degli effetti del cambio climatico e la recente evoluzione del mercato delle emissioni, accompagnata dal bisogno di trovare soluzioni alla povert\u00e0 locale senza danneggiare ulteriormente le risorse naturali da cui la popolazione dipende. Il progetto entra nell'ottica dei pagamenti per i servizi dell'ecosistema (Payments for Ecosystem services - PES) e in questo caso riconosce un valore economico alle attivit\u00e0 di sequestro del carbonio incentivando quindi quelle attivit\u00e0 rurali che aumentano la quantit\u00e0 di carbonio atmosferico rimossa grazie alla crescita delle foreste.\nIl progetto \"N'hambita\" \u00e8 stato lanciato nel 2003 da una collaborazione tra la societ\u00e0 di consulenza ambientale Envirotrade Ltd. e l'Universit\u00e0 di Edimburgo, e finanziato dall'Unione europea fino al 2008. Il progetto ha complessivamente aumentato in modo significativo l'occupazione degli abitanti, oltre che la propensione all'uso economico delle tecniche di agroforestazione (ogni tonnellata di C sequestrata \u00e8 stata collocata sul mercato a prezzi variabili da 5 a 12 USD), ottenendo entrate stimate superiori al milione di euro. Sul rapporto costo-benefici, a corto termine, rimangono dei dubbi, mentre gli investitori sono disposti a scommettere che il bilancio diventi positivo nel medio-lungo termine.\nL'approccio si basa sul sistema messo a punto dalla Fondazione Plan Vivo, che era stato precedentemente collaudato con successo in Messico per 10 anni."}
{"id": "5892219", "revid": "287204", "url": "https://it.wikipedia.org/wiki?curid=5892219", "title": "Galassia nana sferoidale di Pegaso", "text": "La galassia nana sferoidale di Pegaso (Peg dSph) \u00e8 una galassia nana sferoidale situata nell'omonima costellazione alla distanza di pi\u00f9 di 3 milioni di anni luce dalla Terra.\nFu scoperta nel 1999 da due gruppi indipendenti (T.E. Armandroff, G.H. Jacoby e J.E. Davies; I.D. Karachentsev e V.E. Karachentseva) nell'ambito del \"The Second Palomar Observatory Sky Survey\" (POSS II).\n\u00c8 una galassia satellite della galassia di Andromeda (M31), dalla quale dista circa 294.000 parsec, e quindi fa parte del Gruppo Locale.\nCon un blueshift di 0,001181, la galassia si muove in direzione della Via Lattea alla velocit\u00e0 di 354\u00a0km/s.\nHa un diametro di circa 6.000 anni luce. Non si rilevano segni di recente attivit\u00e0 di formazione stellare e la popolazione di stelle \u00e8 costituita prevalentemente da astri molto vecchi a bassa metallicit\u00e0."}
{"id": "5892223", "revid": "73843", "url": "https://it.wikipedia.org/wiki?curid=5892223", "title": "La p\u00farpura de la rosa", "text": "La p\u00farpura de la rosa (\"Il sangue della rosa\") \u00e8 un'opera in un atto composta da Tom\u00e1s de Torrej\u00f3n y Velasco S\u00e1nchez su un libretto spagnolo di Pedro Calder\u00f3n de la Barca, l'ultimo grande scrittore del periodo d'oro spagnolo.\n\u00c8 la prima opera nota ad essere stata composta ed eseguita nelle Americhe ed \u00e8 l'unica opera superstite di Torrej\u00f3n y Velasco. \"La p\u00farpura de la Rosa\" fu eseguita a Lima nel 1701 per celebrare il 18\u00ba compleanno di Filippo V e il primo anniversario della sua successione al trono di Spagna. Il libretto, in versi polimetrici e ricchi di un lussureggiante immaginario mitologico, \u00e8 una rivisitazione della storia ovidiana degli amori di Venere e Adone. Torrej\u00f3n y Velasco non \u00e8 stato il primo ad utilizzare il libretto di Calder\u00f3n. Juan Hidalgo de Polanco, compositore e maestro di musica alla corte di Madrid, aveva usato in precedenza il testo per uno spettacolo teatrale in onore del matrimonio di Luigi XIV e Maria Teresa di Spagna nel 1660. Con la sua poesia erotica e la musica, la versione di Hidalgo era molto popolare presso la corte spagnola e veniva ripresa spesso.\nStoria delle esecuzioni.\nIl vicer\u00e9 del Per\u00f9, Don Melchor Portocarrero y Lasso de la Vega, incaric\u00f2 Torrej\u00f3n di comporre un brano musicale drammatico per la celebrazione della colonia del XVIII compleanno del re Filippo V e il primo anniversario della sua successione al trono. Come soggetto fu scelta \"La p\u00farpura de la Rosa\". L'opera debutt\u00f2 il 19 Ottobre 1701 nel Palazzo del Vicer\u00e9, Lima. L'opera fu ripresa nel 1707, 1708, e 1731 in Per\u00f9 e po' pi\u00f9 tardi in Messico e ha avuto diversi rappresentazioni nei tempi moderni.\nLa sua prima degli Stati Uniti ha avuto luogo al Rosary College fuori Chicago il 26 giugno 1992 in una produzione Baroque music ensemble dell'Ars Musica Chicago. (Andrew Schultze, direttore e musicologo, Stephen Blackwelder, direttore musicale, Kate Lanham, coreografa) e subito dopo presso l'Aveda Institute a Minneapolis il 28 ottobre 1994 in una produzione per il barocco ensemble Ex Machina. (James Middleton, direttore, Bob Skiba, coreografa, Barbara Weiss, direttore musicale, Louise Stein, musicologo / consulente).\nNel maggio 1999 \u00e8 stata eseguita al Teatro Buskirk-Chumley a Bloomington, Indiana, come parte del Bloomington Early Music Festival e, in collaborazione con Indiana University's Latin American Music Center e il Bloomington Area Arts Council (James Middleton, regia; Bernardo Illari, edizioni musicali e direzione).\nNell'ottobre del 1999, ci sono stati spettacoli a Le B\u00e2timent des Forces Motrices a Ginevra e in Santiago, Cile. Le esecuzioni di Santiago dell'Ensemble Syntagma Musicum (diretta da Alejandro Reyes) ha segnato il 150\u00ba anniversario della Universidad de Santiago de Chile. L'opera \u00e8 stata eseguita anche al Teatro de la Zarzuela di Madrid nel novembre 1999 in una co-produzione del Teatro de La Zarzuela e il Grand Th\u00e9\u00e2tre de Gen\u00e8ve. (Oscar Araiz, regista e coreografo, Gabriel Garrido, direttore). La p\u00farpura de la Rosa ha avuto la sua prima inglese presso l'Universit\u00e0 di Sheffield Drama Studio il 27 febbraio 2003, condotto e diretto da Andrew Lawrence-King. La produzione ha avuto altri due spettacoli a Sheffield prima di visitare a Manchester, Nottingham, Galway e Dublino.\nIl 29 settembre 2013 \"La Purpura de la rosa\" fece il suo debutto ad Israele al Festival di Abu Gosh, eseguita dall'Ensemble Phoenix su strumenti d'epoca e la sua filiale vocale Voce Phoenix condotta dalla viola da gamba di Myrna Herzog, con messa in scena di Regina Alexandrovskaya.\nTrama.\nL'opera \u00e8 preceduta da un peana allegorico di Filippo V, che sottolinea la sua bont\u00e0 e giustizia. Nel Tempio di Apollo sul monte Parnaso, le Muse Calliope, Tersicore e Urania, le personificazioni del Tempo (Tiempo) e Spagna (Espa\u00f1a), e un coro delle rimanenti sei Muse cantano alla gloria della Spagna e del suo nuovo re. Il peana termina con:\n\"\u00a1Viva Filipo, viva!\"\n\"\u00a1Viva el sucesor del imperio\"\n\"que, puesto a sus plantas,\"\n\"seguro afianza\"\n\"su eterno blas\u00f3n!\"\nL'opera che segue racconta l'amore tra Venere e Adone, la gelosia di Marte, e il suo desiderio di vendetta.\nIl dramma si apre in una foresta in cui Venere sta cacciando. Le sue ninfe si precipitano sul palco, gridando che lei \u00e8 inseguita da un cinghiale. Adone si precipita in suo aiuto. Venere sviene tra le sue braccia mentre lui la porta sul palco. Quando si riprende, Adone scopre la sua vera identit\u00e0. Egli spiega che le circostanze incestuose della sua nascita hanno fatto s\u00ec che lui rinunci per sempre all'amore che deve fuggire da lei. Come Venere inizia a corteggiare Adone, il suo amante, Marte, appare e le fa delle domande. Insoddisfatto delle sue risposte, interroga poi le sue ninfe, alla fine spaventata una di loro descrive il salvataggio di Venere da parte di Adone. Belona, la sorella di Marte, arriva sull'arcobaleno di Iris e lo spinge a combattere per distrarlo dalla sua gelosia.\nI contadini, Chato e Celfa, scherzano sul matrimonio, ma sono interrotti da un coro di contadini che urlano che il cinghiale \u00e8 in circolazione. Adone segue il cinghiale, ma poi si stanca e si sdraia a riposare. Venere viene vicino ad Adone che dorme e combattuta fra la umiliazione di aver perso i sensi tra le sue braccia e il crescente desiderio per lui, respinge le sue ninfe. Chiede a Cupido di aiutarla e gli racconta la rinuncia di Adone all'amore. Cupido colpisce nel cuore Adone che dorme con una delle sue frecce d'oro, infondendogli il desiderio. Quando Adone si risveglia, \u00e8 sorpreso di trovare Venere a guardarlo e canta del suo terribile sogno di un cinghiale, un sogno che prefigura la sua morte. Adone loda la bellezza di Venere e confessa la sua attrazione per lei. Venere non riesce pi\u00f9 a staccarsi da Adone e rivelano il loro desiderio comune. Venere entra nel suo giardino di delizie e Adone la segue, accolto da Celfa, Chato, e le ninfe.\nLa scena successiva vede Marte, Belona, un Dragone e i soldati di Belona ai piedi di una montagna. Marte \u00e8 ancora geloso e distratto. Belona e il Dragone cercano di assecondarlo. Nel frattempo, Cupido \u00e8 furtivamente in giro in incognito a spiare Marte. Alla fine viene scoperto nascosto tra i cespugli e interrogato da Marte, che non riesce a riconoscerlo, ma \u00e8 sospettoso dei suoi enigmi sull'amore. Quando Marte ordina ai soldati di catturarlo, Cupido sfugge in una fenditura nella montagna. La fessura si apre rivelando la Prigione della Gelosia. Incatenato dentro, \u00e8 Desenga\u00f1o (Disinganno), un vecchio vestito di pelli di animali. Marte e il Dragone paurosamente entrano nella grotta e trovano le personificazioni mascherate di Paura, Sospetto, Invidia, Rabbia e Amarezza. Desenga\u00f1o e le figure mascherate avvertono Marte che, quando l'amore viene troppo ricercato si trasforma in disillusione. Desenga\u00f1o regge uno specchio magico in cui Marte vede Venere e Adone abbracciati. Incapace di affrontare la verit\u00e0, Marte fugge. C'\u00e8 un improvviso terremoto, e le figure allegoriche, la visione nello specchio, e la grotta tutta scompaiono.\nNel giardino di Venere, Venere e Adone si deliziano del loro amore illecito. Adone \u00e8 reclinato in grembo a Venere, mentre Chato, Celfa, e le ninfe, cantano per la coppia. Cupido arriva e li mette in guardia dall'ira di Marte. Venere dice ad Adone di tornare nella foresta e trama per sottomettere Marte. Quando Marte arriva, i canti delle ninfe e i vapori delle fontane del giardino lo inducono al languore. Belona entra portando un coro di soldati per contrastare l'incantesimo lanciato dal canto delle ninfe. Ravvivato dai canti dei soldati, Marte si dirige nella foresta in cerca di Adone, che \u00e8 di nuovo a caccia del cinghiale che aveva allarmato i contadini. Trascinando Chato e Celfa con lui, Marte ordina al Dragone di legarli ad un albero. Marte ordina a Megera, una delle furie, di rendere il cinghiale particolarmente cattivo, in modo che Adone morir\u00e0. Chato, Celfa, e il Dragone hanno una conversazione buffa sui mariti oppressi e trascurati, che culmina col Dragone che picchia Celfa quando Chato gli applaude.\nNella foresta, Adone \u00e8 stato ferito a morte dal cinghiale. Venere sente le sue grida e si precipita sulla scena. Vedendo la dea sconvolta con i capelli sciolti, mezzo nuda e con le mani insanguinate, Belona \u00e8 impietosita e canta un lamento. Lei e la ninfa, Libia, cercano di convincere Venere a non guardare il corpo di Adone. Il coro descrive come il sangue di Adone sta trasformando le rose bianche intorno a lui in rosse. Venere implora gli dei con un lamento. Marte descrive crudelmente la morte di Adone a Venere, e rivela il suo corpo insanguinato che giace tra le rose. Venere emette un lamento e sviene. Cupido poi appare dal cielo per annunciare che Giove \u00e8 commossa dalla situazione degli amanti e li elever\u00e0 insieme fino al Monte Olimpo; Adone, sotto forma di un fiore (un anemone) e Venere come la Stella della Sera.\nMarte, Venere, Adone, e Belona tutti commentano, e come il sole tramonta, Venere e Adone ascendono al cielo.\nMusica.\nFino a poco tempo fa, c'erano solo due partiture superstiti originali dell'opera di Torrej\u00f3n, una alla Biblioteca Nacional del Per\u00fa a Lima e l'altra alla Bodleian Library alla Oxford University in Inghilterra. Il Musicologo Robert Stephenson ha fatto uno studio della trascrizione della partitura di Lima che \u00e8 stato pubblicata nel 1976. Il risultato di Oxford \u00e8 stato utilizzato per una pubblicazione del 1990 a cura di \u00c1ngeles Cardona, Don Cruickshank, e Mart\u00edn Cunningham che \u00e8 stata pubblicata da Kassel. Le due partiture, anche se in gran parte uniformi, non sono esattamente identiche. Ad esempio, una gran parte della musica per le vivaci j\u00e1caras nel giardino di Venere non \u00e8 presente nella copia di Lima, ma appare nella sua interezza nella copia a Oxford (con inizio alle linee 1570, misura 2847 della edizione Kassel). Recenti riprese dell'opera hanno usato entrambe le colonne sonore, aggiungendo la musica che non pu\u00f2 essere trovato nell'altra edizione, nel tentativo di creare quello che potrebbe essere stato ascoltato nel 1701.\nUna terza copia \u00e8 stata recentemente trovata a Cusco. Per l'esecuzione in Israele della Ensemble Phoenix, Myrna Herzog ha utilizzato uno studio critico delle versioni trascritte e i manoscritti di Lima e Cusco, realizzati da Dr. Diana Fernandez Calvo nell'ambito del progetto di ricerca della UCA.\nLa musica di Torrej\u00f3n conserva gran parte del carattere e le idiosincrasie contenuti nelle commedie di Calder\u00f3n come precedentemente adattate da Juan Hidalgo. Si dice che Torrej\u00f3n potrebbe essere stato uno degli allievi di Hidalgo e che il suo lavoro era forse una fonte di ispirazione per Torrej\u00f3n nella composizione della sua versione. La partitura si avvale di una variet\u00e0 di tipi canzone spagnola e influenze musicali latino-americane, che incorporano melodie e ritmi latino-americani globalmente nella struttura drammatica e armonica europea. La natura erotica del testo \u00e8 accentuata dall'uso di ritmi di danza, ripetizioni musicali, e le linee liriche sensuali. La scrittura ornamentale \u00e8 anche usata abilmente per enfatizzare il racconto drammatico. La strumentazione esatta non \u00e8 stata trovata nelle partiture originali sopravvissute di Torrej\u00f3n y Velasco. Tuttavia, le partiture di altri lavori musicali del tardo XVII secolo creati in Spagna suggeriscono che gli strumenti includerebbero arpe, chitarre, viole, violini, Clarino e trombe regolari, tamburi, e nacchere.\nTorrej\u00f3n music\u00f2 la maggior parte del testo di Calder\u00f3n, ma non tutto. Ha tagliato met\u00e0 della VI scena: c'\u00e8 un incantesimo che viene lanciato su Marte attraverso le canzoni delle ninfe e i vapori dalle fontane del giardino di Venere, inducendolo al languore; la magia viene neutralizzata da Belona e un coro di soldati, facendo risvegliare Marte che si dirige verso la foresta in cerca di Adone. In realt\u00e0 la scena non \u00e8 necessaria per la coerenza della trama e l'omissione passa inosservata all'ascoltatore comune. Alcuni spettacoli moderni (King, Garrido), tuttavia, ricreata la scena tagliata, hanno creato la musica per lo stesso.\nRegistrazioni.\nTorrej\u00f3n y Velasco: \"La p\u00farpura de la rosa \" - The Harp Consort \nTorrej\u00f3n y Velasco: \"La p\u00farpura de la rosa \" - Clemencic Consort and La Capella Vocal Ensemble\nTorrej\u00f3n y Velasco: \"La p\u00farpura de la rosa \" - Ensemble Elyma, Madrigalists and chorus of the Teatro de la Zarzuela"}
{"id": "5892228", "revid": "380654", "url": "https://it.wikipedia.org/wiki?curid=5892228", "title": "Asuka (wrestler)", "text": "Urai ha iniziato la sua carriera da wrestler professionista nel 2005, presso la Atoz, rimanendovi fino al suo primo ritiro avvenuto nel 2006; \u00e8 tornata a combattere nel 2008, lavorando come \"freelancer\" per compagnie come la Joshi Women Puroresu, la Japan Ladies Pro-Wrestling e la Reina Joshi Puroresu. Nel 2015 ha firmato un contratto con la statunitense World Wrestling Entertainment, la federazione pi\u00f9 importante al mondo.\nIn WWE ha detenuto una volta l'NXT Women's Championship, stabilendo il record per il regno pi\u00f9 lungo nella storia del titolo con 523 giorni, una volta il WWE SmackDown Women's Championship, due volte il WWE Raw Women's Championship e due volte il WWE Women's Tag Team Championship (con Kairi Sane e Charlotte Flair); ha inoltre vinto la prima edizione della Women's Royal Rumble e della Mixed Match Challenge.\nIn passato Urai ha lavorato come disegnatrice grafica e come giornalista di videogiochi; una precedente esperienza lavorativa presso la Microsoft le \u00e8 valsa una sponsorizzazione da parte dell'azienda, con un logo della console Xbox 360 raffigurato sul suo costume.\nCarriera.\nCircuito indipendente (2005\u20132015).\nInizialmente grafica di professione, Kanako Urai si appassiona al mondo del wrestling dopo essere divenuta fan di personaggi come Keiji Mutoh, Satoru Sayama, Yoshiaki Fujiwara, Antonio Inoki, Akira Maeda, Nobuhiko Takada, Masakatsu Funaki, Volk Han e Minoru Suzuki. Decide pertanto di intraprendere una nuova carriera e utilizzando il ring name Kana compie il suo debutto il 16 giugno 2004 nella federazione femminile AtoZ, affrontando Leo-na.\nIl 30 agosto 2014, Kana inizia a lavorare per la Reina Joshi Puroresu come consulente per le storyline. Dopo che Kana ha utilizzato il suo potere come autrice per privare Ariya &amp; Makoto del Reina World Tag Team Championship, lei e Arisa Nakajima diventano le nuove campionesse il 20 novembre sconfiggendo Lin Byron &amp; Syuri nella finale del torneo per l'assegnazione delle cinture, quando Syuri viene tradita dalla sua partner, pagata da Kana. Il 26 dicembre Kana sconfigge Syuri e conquista il Reina World Women's Championship. Dopo la vittoria, Kana si autonomina nuova \"Reina General Producer\" (GP) della federazione. All'inizio del 2015, Kana fonda la propria stable, originariamente chiamata Kana-gun, ma successivamente ribattezzata Piero-gun quando tutti i membri adottano il trucco da clown di Kana; i membri della fazione includono Makoto e Rina Yamashita, Alex Lee, Cat Power e La Comandante, Hercules Senga e Yuko Miyamoto. Il 12 gennaio 2015, Kana &amp; Nakajima difendono con successo il Reina World Tag Team Championship contro Goya Kong &amp; Mu\u00f1eca de Plata. Il 25 febbraio a \"KanaProMania: Advance\", Kana &amp; Arisa Nakajima perdono i titoli Reina World Tag Team in favore di Hikaru Shida &amp; Syuri. Il 25 marzo, Kana perde la sua posizione di Reina GP. In maggio Kana difebde con successo il Reina World Women's Championship contro Gitana e Reyna Isis. Il 13 giugno Kana difende la cintura per la terza volta, questa volta contro Yako Fujigasaki. Il 31 agosto in vista della sua imminente fuoriuscita dalla compagnia, Kana riconsegna il Reina World Women's Championship. Combatte il suo ultimo incontro nella federazione il 4 settembre, quando lei e Syuri sconfiggono Konami &amp; Makoto in un tag team match.\nWWE (2015\u2013presente).\nStriscia di imbattibilit\u00e0 (2015\u20132018).\nIl 22 agosto 2015 la Urai assiste all'evento \"NXT TakeOver: Brooklyn\", dove viene intravista tra il pubblico ed identificata con il nome Kanna. Tale apparizione porta a speculazioni riguardo ad un suo possibile approdo nella compagnia di Stamford. Pochi giorni dopo, il 27 agosto, viene annunciato che la Urai aveva firmato un contratto con la WWE alcune settimane prima. L'8 settembre, la giapponese e la WWE tengono quindi una conferenza stampa nella citt\u00e0 di Tokyo, annunciando che da l\u00ec a poco la Urai si sarebbe unita al territorio di sviluppo di wrestling della compagnia, \"NXT\". Il suo debutto ufficiale viene programmato per la fine del mese. Compie un'apparizione nella puntata del 10 settembre di \"NXT\", dove viene presentata con il nuovo ring name Asuka. Il nome viene scelto come omaggio alla veterana wrestler giapponese Lioness Asuka. La sua prima apparizione, andata in onda il 23 settembre, termina con un faccia a faccia con Dana Brooke ed Emma, culminato nel suo match di debutto il 7 ottobre ad \"NXT TakeOver: Respect\", dove sconfigge Brooke. Asuka inizia cos\u00ec a scalare i ranking della federazione con convincenti vittorie, incluso un sorprendente successo su Cameron, continuando allo stesso tempo il suo feud con Brooke and Emma. Asuka ed Emma si affrontano finalmente il 16 dicembre ad \"NXT TakeOver: London\", dove \u00e8 nuovamente la giapponese ad uscire vittoriosa.\nNell'episodio di \"NXT\" del 13 gennaio 2016, Asuka prende parte ad un over-the-top-rope battle royal per determinare la sfidante numero uno al titolo NXT Women's Championship, detenuto da Bayley. Sar\u00e0 per\u00f2 Carmella a trionfare nel match speciale. Il 10 febbraio trae in salvo Carmella dall'attacco di Eva Marie e Nia Jax, dopo un insuccesso della sfidante numero uno contro Bayley. Successivamente la giapponese sale sul ring per confrontare Bayley, indicando di voler ottenere anche lei una chance per il titolo femminile. Nell'episodio di \"NXT\" del 16 marzo Asuka e Bayley sconfiggono Eva Marie e Nia Jax in un tag team match, che culmina con l'annuncio da parte di William Regal di un match titolato fra le due compagne di squadra. Il 1\u00ba aprile ad ', Asuka sconfigge la campionessa in carica Bayley via sottomissione, conquistando l'NXT Women's Championship e divenendo la prima detentrice asiatica del titolo femminile. Nell'episodio di \"NXT\" del 27 aprile Asuka ha sconfitto Eva Marie. Successivamente inizia una faida con Nia Jax, divenuta nel frattempo la contendente numero uno per l'NXT Women's Championship. L'8 giugno difende con successo la cintura dall'assalto della Jax ad '. Il 20 agosto ha difeso con successo il titolo contro l'ex-campionessa Bayley a '. Il 19 novembre Asuka ha difeso con successo il titolo contro una rientrante Mickie James a '. Il 28 dicembre a \"NXT\" Asuka ha difeso con successo il titolo contro la sua ex-rivale Nia Jax. Il 28 gennaio 2017 a ' Asuka ha difeso con successo l'NXT Women's Championship in un Fatal 4-Way match che includeva anche Billie Kay, Nikki Cross e Peyton Royce. Il 4 febbraio Asuka \u00e8 diventata la detentrice pi\u00f9 longeva del titolo con giorni, superando il precedente primato che apparteneva a Paige con 308 giorni di regno; in realt\u00e0, tuttavia, la WWE aveva riconosciuto Asuka come la NXT Women's Champion pi\u00f9 longeva della storia gi\u00e0 dal 4 gennaio 2017 poich\u00e9 il regno di Paige, durato 308 giorni, viene riconosciuto dalla WWE come se fosse durato 274 giorni. Il 1\u00ba aprile, a ', Asuka ha difeso con successo il titolo contro Ember Moon. Il 20 maggio a \"\" Asuka ha difeso con successo il titolo in un Triple Threat match che includeva anche Nikki Cross e Ruby Riot. Il 21 agosto viene annunciato che Asuka ha subito un infortunio alla clavicola che la tiene fuori dalle scene per circa due mesi. Nella puntata di \"NXT\" del 6 settembre Asuka \u00e8 stata costretta a rendere vacante il titolo in seguito all'infortunio subito, terminando cos\u00ec un regno record durato 510 giorni.\nNella puntata di \"Raw\" dell'11 settembre 2017 viene annunciato che Asuka \u00e8 stata assegnata al brand dello show rosso dal General Manager Kurt Angle. Nella puntata di \"Raw\" del 9 ottobre \u00e8 stato reso noto che Asuka affronter\u00e0 Emma a TLC, dato che quest'ultima ha sconfitto Alicia Fox, Bayley, Dana Brooke e Sasha Banks in un Fatal 5-Way Elimination match con in palio appunto il diritto di affrontare Asuka. Il 22 ottobre, a \"TLC: Tables, Ladders &amp; Chairs\", Asuka debutta in un pay-per-view del roster principale sconfiggendo Emma. Il 19 novembre, a \"Survivor Series\" prende parte al 5-on-5 Traditional Survivor Series Women's Elimination match contro il \"Team SmackDown\" ed \u00e8 risultata l'ultima sopravvissuta con tre eliminazioni (ha infatti eliminato Carmella, Natalya e Tamina), dando quindi la vittoria al suo team. Il 28 gennaio alla \"Royal Rumble\", Asuka ha fatto il suo ingresso nel primo match omonimo femminile col numero 25 ed ha vinto la contesa eliminando per ultima Nikki Bella. Il 25 febbraio all'evento \"Elimination Chamber\", sconfigge Nia Jax in un match in cui se la Jax avesse vinto sarebbe stata inserita nell'incontro per il WWE Raw Women's Championship a \"WrestleMania 34\".\nL'11 marzo a \"Fastlane\", Asuka \u00e8 apparsa al termine del match tra Charlotte Flair e Ruby Riott per il WWE SmackDown Women's Championship (vinto dalla campionessa Charlotte); una volta sul ring, la giapponese ha indicato il logo di WrestleMania 34, dando il chiaro segnale di voler sfidare Charlotte per il titolo. Nella puntata di \"Raw\" del 12 marzo Asuka ha sconfitto Mickie James. L'8 aprile \"WrestleMania 34\" affronta Charlotte Flair per il WWE SmackDown Women's Championship ma viene sconfitta ponendo cos\u00ec termine alla sua striscia di imbattibilit\u00e0 durata 914 giorni.\nSmackDown Women's Champion (2018\u20132019).\nCon lo \"Shake-up\" del 17 aprile 2018 Asuka \u00e8 passata al roster di \"SmackDown\". Il 17 giugno, a Money in the Bank, Asuka ha affrontato Carmella per il WWE SmackDown Women's Championship ma \u00e8 stata sconfitta. Il 15 luglio, a Extreme Rules, Asuka ha affrontato nuovamente Carmella per il WWE SmackDown Women's Championship, in un match in cui James Ellsworth (manager di Carmella) \u00e8 stato rinchiuso in una gabbia per squali sospesa sul ring, ma \u00e8 stata sconfitta. Il 16 dicembre, a , Asuka ha conquistato il WWE SmackDown Women's Championship per la prima volta sconfiggendo Becky Lynch e Charlotte Flair in un Triple Threat Tables, Ladders and Chars match. Nella puntata di \"SmackDown\" del 18 dicembre Asuka ha difeso con successo il titolo contro Naomi.\nIl 26 marzo 2019 a \"SmackDown\", Asuka perde il titolo in favore di Charlotte Flair in un match improvvisato sul momento, dopo un regno da campionessa durato 100 giorni. Tuttavia, Dave Meltzer di \"The Wrestling Observer\" rivela che Asuka avrebbe dovuto difendere la cintura a \"WrestleMania 35\" contro la vincente del fatal four-way match tra Carmella, Mandy Rose, Naomi e Sonya Deville che venne cancellato all'ultimo minuto.\nThe Kabuki Warriors e Women's Tag Team Champion (2019\u20132020).\nIl 16 aprile 2019 a \"SmackDown Live\", Paige annuncia che sarebbe diventa la manager di un nuovo tag team femminile, formato da Asuka e dalla debuttante Kairi Sane proveniente da \"NXT\". Il team di Asuka &amp; Kairi Sane, denominato \"The Kabuki Warriors\", viene immediatamente inserito in un feud con The IIconics (Billie Kay &amp; Peyton Royce) per il WWE Women's Tag Team Championship. The IIconics vengono battute dalle Kabuki Warriors durante il tour WWE a Tokyo, facendo guadagnare alle due ragazze un title match. Questo si svolge il 16 luglio a \"SmackDown\", e le IIconics mantengono le cinture avendo perso per conteggio fuori dal ring (e in questo caso non c'\u00e8 passaggio di titolo).\nDopo un breve periodo di pausa, The Kabuki Warriors tornano a settembre e sconfiggono Mandy Rose &amp; Sonya Deville. Il 6 ottobre al ppv \"Hell in a Cell\", le Kabuki Warriors conquistano il Women's Tag Team Championship sconfiggendo Bliss &amp; Cross. La sera seguente a \"Raw\", la coppia effettua un turn heel, apparendo in un promo contro Becky Lynch e Charlotte Flair e poi sconfiggendole in un match senza titoli in palio. Per effetto del draft in ottobre, Asuka &amp; Sane passano entrambe a \"Raw\". Le due tradiscono la propria manager Paige, terminando il rapporto con lei. Becky Lynch sfida Asuka a un match per il titolo Raw Women's Championship da svolgersi alla \"Royal Rumble\". All'evento, Asuka viene sconfitta.\nA \"WrestleMania 36\", le Kabuki Warriors perdono i titoli WWE Women's Tag Team Championship in favore di Alexa Bliss &amp; Nikki Cross, dopo un regno durato 181 giorni. Il 13 aprile a \"Raw\", Asuka si qualifica per il Money in the Bank ladder match sconfiggendo Ruby Riott. All'evento omonimo, Asuka si aggiudica la valigetta del Money in the Bank.\nRaw Women's Champion (2020\u20132021).\nImmediatmente dopo \"Money in the Bank\", Becky Lynch rivela di avere reso vacante il titolo Raw Women's Championship a causa della sua gravidanza, e lo consegna direttamente ad Asuka, che incredula e felice, accetta di essere la nuova campionessa senza combattere. Abbraccia e ringrazia Becky Lynch, tornando di fatto una face nel processo; in seguito viene rivelato che Asuka \"infranse\" la kayfabe e mostr\u00f2 una reazione genuina all'annuncio della Lynch che le consegnava il titolo. A \"Raw\" le Kabuki Warriors ufficializzano il loro \"turn face\", iniziando un feud con la rientrante Nia Jax. Al ppv \"Backlash\", Asuka difende il titolo contro Jax dopo che entrambe le lottatrici sono state contate fuori dal ring. Nel rematch del giorno dopo a \"Raw\", Asuka difende nuovamente la cintura con successo. Asuka perde presumibilmente il Raw Women's Championship contro Sasha Banks al ppv \"The Horror Show at Extreme Rules\" dopo aver accecato indirettamente l'arbitro con l'asian mist e Bayley toglie la maglietta dell'arbitro, la indossa e conta lo schienamento, il che non \u00e8 ufficiale. La notte successiva a \"Raw\", Stephanie McMahon stabilisce che il risultato del match \u00e8 annullato in un no-contest, quindi Asuka resta campionessa, nonostante la Banks avesse preso possesso della cintura vera e propria. Tuttavia, la settimana successiva, Asuka ha perso ufficialmente il titolo con il conteggio alla rovescia nella rivincita, dove la cintura poteva cambiare di mano per schienamento, sottomissione, conteggio fuori, squalifica o interferenza. Sasha Banks conquista il titolo quando Asuka sceglie di farsi schienare per salvare Sane da un attacco di Bayley. In seguito le Kabuki Warriors si sciolgono quando Sane lascia la WWE per andare in Giappone con il marito.\nA \"Summerslam\", Asuka affronta Bayley per il titolo SmackDown Women's Championship, e, successivamente anche Banks per il Raw Women's Championship; perde il primo incintro, ma riesce a sconfiggere Sasha Banks e vince il Raw Women's Championship. A \"Clash of Champions\", Asuka sconfigge Zelina Vega mantenendo il titolo e sfida apertamente Bayley a un match per lo Smackdown Women's Championship, che vince per squalifica dell'avversaria. Dopo un breve feud con Lana, Asuka affronta Sasha Banks all'evento \"Survivor Series\" venendo sconfitta. Il 23 novembre a \"Raw\", Asuka concede a Lana un match per il titolo Raw Women's, ma mentre l'incontro \u00e8 in pieno svolgimento, Nia Jax e Shayna Baszler interferiscono nella contesa e il match termina in una squalifica. In seguito all'episodio, Asuka e Lana affrontano e sconfiggono Shayna Baszler e Nia Jax.\nNella puntata del 7 dicembre di \"Raw\", Asuka sconfigge Shayna Baszler. Viene annunciato che Asuka e Lana avrebbero sfidato Shayna Baszler e Nia Jax al ppv \"\" per i titoli Women's Tag Team. Tuttavia la settimana successiva, Lana viene attaccata da Jax e Baszler, che la lasciano incapace di lottare a \"TLC\". Al pay-per-view, Asuka rivela Charlotte Flair come sua nuova partner, e le due sconfiggono Jax e Baszler conquistando i titoli di coppia, rendendo Asuka una doppia campionessa e la prima donna a detenere il Women's Tag Team Championship con due diverse partner. Tuttavia, Asuka e Flair perdono le cinture riconsegnandole a Jax e Baszler alla \"Royal Rumble\", a causa delle interferenze di Ric Flair e Lacey Evans. Perse il titolo dopo una breve faida con Rhea Ripley a \"WrestleMania 37\".\nVita privata.\n\u00c8 laureata presso la Osaka University of Arts Junior College dell'omonima citt\u00e0. Prima del suo ingresso nel mondo del wrestling, ha scritto articoli per \"Xbox Magazine\" e progettato la grafica per giochi del Nintendo DS e varie applicazioni mobili, oltre a possedere un salone di bellezza chiamato \"Another Heaven\" nella citt\u00e0 di Yokohama."}
{"id": "5892247", "revid": "298055", "url": "https://it.wikipedia.org/wiki?curid=5892247", "title": "Caso Gouff\u00e8", "text": "Il caso Gouff\u00e8, noto anche come Il baule insanguinato di Millery, il baule dei Gouff\u00e8 o il caso Eyraud-Bompard, \u00e8 un omicidio commesso in Francia nel 1889. Il 26 luglio 1889 fu denunciata la scomparsa di Toussaint-Augustin Gouff\u00e9, un ufficiale giudiziario impiegato statale parigino a Montmartre. Due settimane dopo, il suo cadavere fu ritrovato vicino al villaggio di Millery, un sobborgo di Lione. Le indagini catturarono l'attenzione della stampa francese per la maggior parte dell'anno, e il caso ebbe un forte impatto su tutto il resto del diciannovesimo secolo.\nFu ucciso da una coppia, Michel Eyraud e Gabrielle Bompard.\nLe nuove tecniche investigative costituiscono una pietra miliare nella storia della patologia forense e della scienza forense.\nStoria.\nIl 13 agosto 1889, l'addetto alla pulizia stradale Denis Coffy ricevette una lamentela sul cattivo odore proveniente dalla strada secondaria a Vernaison a Millery. Secondo \u00abla Torre di Millery\u00bb, una larga borsa di tessuto impermeabile, che emetteva cattivo odore, fu ritrovata sotto un cespuglio. La polizia venne avvisata. Nella borsa alcuni investigatori scoprirono un piccolo indizio.\nUn chirurgo forense, Paul Bernard, svolse un'autopsia il 14 agosto. Nel resoconto dell'autopsia scrisse che il corpo nudo era stato legato con svariati metri di corda, che la testa era stata avvolta in un vestito nero e che la vittima era morta dalle tre alle cinque settimane prima per strangolamento. Tre mesi dopo il corpo fu esaminato dal dottor Alexandre Lacassagne. L'autopsia di Lacassagne inizi\u00f2 il 13 novembre 1889 e dur\u00f2 una settimana. Basandosi su un campione di capelli preso dal pettine di Gouff\u00e8, e sulla descrizione di una vecchia ferita alla schiena nella sua descrizione contenuta nella denuncia di scomparsa, il Dottor Lacassagne identific\u00f2 il corpo nel baule come quello di Gouff\u00e9. Al giorno d'oggi analisi simili sono di routine nelle analisi forensi. La vittima, il quarantanovenne Toussaint-Augustin Gouff\u00e9, aveva uno studio al 148 Montmartre a Parigi. Fu descritto come un vedovo rispettabile, che stava crescendo correttamente le due figlie, ma fu descritto anche come un donnaiolo.\nLa scoperta di un baule abbandonato, due giorni dopo la scoperta di Denis Coffy, spost\u00f2 le indagini a Saint-Genis-Laval. La chiave entrava nel lucchetto, un'unghia mancate era uguale all'unghia ritrovata a Millery e la puzza del baule non lasciava dubbi sull'uso che ne era stato fatto. Una targhetta incollata al baule mostrava che il baule aveva viaggiato in treno da Parigi a Lione il 27 luglio 1888 o 1889, il resto non si leggeva. I registri della compagnia PLM assicuravano che il 1889 era l'anno esatto, e che la data era quella successiva alla scomparsa dell'uomo. Il pubblico ministero di Lione decise di mandare tutti gli elementi in suo possesso a quello di Parigi che assegn\u00f2 le indagini al commissario Marie-Fran\u00e7ois Goron, a capo della sicurezza a Parigi dal 1887. Gli ispettori analizzarono abitudini e relazioni di Gouff\u00e8, e scoprirono che vedeva spesso, nel periodo precedente alla sparizione, una coppia di truffatori: Michel Eyraud e la sua amante Gabrielle Bompard. Coincidenza pi\u00f9 che sospetta: lasciarono frettolosamente Parigi il 27 luglio. Il 29 luglio, il fratellastro dello scomparso, in ansia per la sua assenza immotivata avvis\u00f2 la polizia del distretto. Il 29 novembre, uno dei primi avvisi dell'Interpol fu diffuso contro i due truffatori. I sospetti furono confermati quando un carpentiere a Londra ammise di aver venduto il baule a Eyraud e Bompard.\nIndagini.\nIl 26 luglio, la mattina Gabrielle Bompard vide l'ufficiale giudiziario. Finse di incontrarlo per caso in un caff\u00e8 e lo invit\u00f2 a visitare il suo appartamento, che lei e il complice avevano affittato nell'ottavo distretto, in via Tronson-du-Coudray. Dopo averlo fatto sedere su una sdraio, mentre flirtavano, gli mise attorno al collo la corda di una vestaglia. Eyraud, che si era nascosto dietro una tenda, prese la corda e strangol\u00f2 Gouff\u00e8. Ma Gouff\u00e8 oppose resistenza. Eyraud, preso dal panico, gli salt\u00f2 addosso e lo strangol\u00f2 con le mani. Nell'interrogatorio Eyraud addoss\u00f2 le responsabilit\u00e0 alla compagna dicendo che era stata lei a strangolarlo.\nGli assassini tentarono poi di liberarsi del corpo. Lo misero in un baule comprato poco prima a Londra e lo spedirono a Lione attraverso la ferrovia Parigi- Marsiglia. A Lione recuperarono il baule e affittarono una decappottabile per trasportarlo. Quando il baule da 105\u00a0kg divenne troppo pesante per loro e l'odore della putrefazione divenne troppo forte, lo abbandonarono lungo una strada per Millery. Poi la coppia vol\u00f2 negli Stati Uniti.\nMentre erano a San Francisco, Gabrielle Bompard lasci\u00f2 Eyraud e torn\u00f2 in Francia dove fu arrestata il 22 gennaio 1890. Prima dichiar\u00f2 di non avere nulla a che fare con l'omicidio e cerc\u00f2 di incastrare Eyraud, ma alla fine inizi\u00f2 a raccontare tutto. Eyraud, nel frattempo, continuava la sua vita di espedienti con frodi tra Canada, Stati Uniti e Messico. Nel giugno 1890, dopo essere sfuggito pi\u00f9 volte alla polizia francese, fu alla fine arrestato nel suo rifugio a L'Avana, a Cuba.\nIl processo.\nEntrambi i criminali furono processati nel 1890. Nonostante furono difesi dal famoso avvocato F\u00e9lix Decori, Michel Eyraud fu condannato alla ghigliottina il 3 febbraio 1891, con boia Louis Deibler.\nHenry-Robert, avvocato di Gabrielle Bompard, dichiar\u00f2 che la sua assistita, soggiogata dall'ipnosi di Eyraud \u2013 pratica molto popolare all'epoca\u00a0\u2013 era stata involontariamente sua complice. Questo spiega la condanna pi\u00f9 lieve che la Bompard ottenne. Fu condannata a 20 anni di lavori forzati, da scontarsi presso il carcere femminile di Nanterre. Fu liberata nel 1905, senza aver scontato totalmente la pena per aver ottenuto svariati benefici per buona condotta. Continu\u00f2 a fare la ballerina e il suo passato ispir\u00f2 la lamentazione \"Gabrielle Bompard\". Mor\u00ec nell'anonimato negli anni venti del novecento.\nInfluenza culturale.\nIl commissario Marie-Fran\u00e7ois Goron (1847-1933) si ritir\u00f2 in seguito e scrisse le sue memorie. Divenne il predecessore dello storico Fran\u00e7ois Vidocq. Per 16 anni, scrisse 21 libro a proposito di un poliziotto spaccone. Uno di questi libri, pubblicato nel 1890, parlava del caso Gouff\u00e8."}
{"id": "5892248", "revid": "579331", "url": "https://it.wikipedia.org/wiki?curid=5892248", "title": "Campionati mondiali di pattinaggio di figura 2016", "text": "I Campionati mondiali di pattinaggio di figura 2016 sono la 106\u00aa edizione della competizione di pattinaggio di figura, valida per la stagione 2015-2016.\nQualificazioni.\nSono stati ammessi a partecipare gli atleti che hanno compiuto 15 anni entro il 1\u00ba luglio 2015. La competizione \u00e8 aperta agli atleti di nazioni consociate all'ISU, che selezionano i partecipanti secondo i propri criteri, rispettando le regole ISU, per le quali gli atleti debbano aver conseguito il punteggio tecnico minimo richiesto ad un evento internazionale prima dei Campionati del Mondo, al fine di essere ammessi a partecipare a questo evento.\nLe medaglie sono assegnate nelle discipline del singolo maschile, singolo donne, coppie e danza su ghiaccio. L'evento \u00e8 determinante per il numero di partecipanti che ogni paese potr\u00e0 inviare ai Campionati del Mondo 2017 di Helsinki."}
{"id": "5892259", "revid": "775504", "url": "https://it.wikipedia.org/wiki?curid=5892259", "title": "Doctor Foster", "text": "Doctor Foster, \u00e8 una serie televisiva britannica trasmessa dal 9 settembre 2015 su BBC One.\nIn Italia, la prima stagione della serie \u00e8 stata interamente pubblicata sul sito web Netflix il 31 marzo 2016, mentre in chiaro \u00e8 andata in onda su Rai 1 l'11 e il 12 aprile 2017. La seconda stagione \u00e8 stata pubblicata su Netflix il 2 novembre 2017.\nTrama.\nLa serie racconta le vicende della dottoressa Gemma Foster, la quale sospetta che il marito abbia una relazione segreta con un'altra donna, e indagando, scoprir\u00e0 un terribile segreto che le cambier\u00e0 la vita per sempre.\nProduzione.\nAlla fine della prima stagione, la serie \u00e8 stata rinnovata per una seconda. Tra gli attori gi\u00e0 presenti nel cast risultano Suranne Jones e Bertie Carvel. All'evento \"21st National Television Awards\" Jones ha annunciato che le riprese della nuova stagione inizieranno da settembre 2016."}
{"id": "5892261", "revid": "619191", "url": "https://it.wikipedia.org/wiki?curid=5892261", "title": "Unhappy", "text": ""}
{"id": "5892280", "revid": "767487", "url": "https://it.wikipedia.org/wiki?curid=5892280", "title": "Play No Games", "text": "Play No Games \u00e8 un brano musicale del rapper statunitense Big Sean, estratto come quinto singolo dal suo terzo album, \"Dark Sky Paradise\". Il brano presenta la collaborazione di Chris Brown e Ty Dolla $ign.\nIl brano utilizza un campionamento del brano del 1988 \"Piece Of My Love\" dei Guy.\nIl video musicale.\nIl video musicale \u00e8 stato diretto da Mike Carson, ed \u00e8 prodotto ispirandosi allo stile delle sitcom. Nel video sono presenti cameo di French Montana e Martin Lawrence."}
{"id": "5892283", "revid": "619191", "url": "https://it.wikipedia.org/wiki?curid=5892283", "title": "S\u014dsei no onmy\u014dji", "text": ""}
{"id": "5892290", "revid": "1776051", "url": "https://it.wikipedia.org/wiki?curid=5892290", "title": "Miitomo", "text": " era un'applicazione mobile gratuita di social networking sviluppata da Nintendo in collaborazione con DeNA. Distribuita in Giappone tramite App Store e Google Play a partire dal 17 marzo 2016, l'applicazione \u00e8 stata resa disponibile nel resto del mondo il 31 marzo, in concomitanza con il lancio di My Nintendo.\nDal 9 maggio 2018 l'applicazione termina le sue funzionalit\u00e0, sebbene sia possibile trasferire il Mii verso il proprio account Nintendo."}
{"id": "5892310", "revid": "1543377", "url": "https://it.wikipedia.org/wiki?curid=5892310", "title": "Monumento a Giuseppe Garibaldi (Lecco)", "text": "Il monumento a Giuseppe Garibaldi \u00e8 una scultura in granito collocata nell'omonima piazza di Lecco in Lombardia, dove Giuseppe Garibaldi fu ospite quattro volte.\nStoria.\nEretta dallo scultore milanese Francesco Confalonieri nel 1884, sette anni prima dell'inaugurazione del suo monumento dedicato allo scrittore lecchese d'adozione Alessandro Manzoni (1891), \u00e8 considerata la seconda scultura eretta in Italia dedicata all'Eroe dei due mondi da defunto, mentre Luino sul Lago Maggiore, dove Garibaldi combatt\u00e9 il 15 agosto 1848 la sua prima battaglia in territorio italiano contro una guarnigione austriaca, vanta l'unico monumento dedicato al patriota ancora in vita eretto nel 1867. Il monumento posto a Cesenatico, che rivendica la primogenitura, fu inaugurato solo il 2 agosto 1885, ad opera di Tullo Golfarelli al quale fu dato l'incarico nel 1882.\nIl monumento, che in origine si trovava al centro della piazza (detta \"della Fiera\") circondato da un'inferriata con dei lampioni, fu commissionato da un comitato di garibaldini e mazziniani presieduto da Gianbattista Torri-Tarelli che diede l'incarico al Confalonieri in netta concorrenza con il comitato cattolico promotore del monumento al Manzoni, in quella che \u00e8 stata definita \"la guerra delle statue\".\nDescrizione.\nL'opera, in granito bianco di Baveno, ritrae il patriota in una figura stante di oltre tre metri in posa solenne e spavalda con lo sguardo rivolto verso oriente a differenza di molti monumenti a lui dedicati che lo ritraggono col viso rivolto verso Roma, citt\u00e0 che non riusc\u00ec mai a conquistare.\nIl poncho drappeggiato sulle spalle, il fazzoletto annodato al collo, il capo scoperto, la mano sinistra in tasca e la destra che impugna una spada trasmettono nell'insieme il vigore fisico e morale quale esempio di virt\u00f9 civile evitando l'enfasi data dal realismo del personaggio reso nelle sue caratteristiche fisionomiche e psicologiche.\nSul piedistallo sono riportati i nomi dei quattro garibaldini che parteciparono alla spedizione dei Mille nativi del territorio lecchese: i fratelli Carlo e Giuseppe Torri-Tarelli di Onno, residenti nella vecchia contrada della Maddalena, Ernesto Berth\u00e9 di San Giovanni alla Castagna e il valsassinese Tranquillo Baruffaldi di Barzio.\nLa statua nel corso del XX secolo fu arretrata e posta davanti al Teatro della Societ\u00e0, sul lato opposto dell'Albergo Croce di Malta che lo ospit\u00f2 fra il 1859 e il 1866 quattro volte come tutt'oggi ricordano le lapidi poste sulla facciata dell'edificio."}
{"id": "5892315", "revid": "474175", "url": "https://it.wikipedia.org/wiki?curid=5892315", "title": "Eccidio di Portofino", "text": "L'eccidio di Portofino, o dell'Olivetta, \u00e8 stata una strage nazista compiuta a Portofino la notte tra il 2 e il 3 dicembre 1944, per cause mai chiarite, anche se si pensa che sia stato compiuto per rappresaglia.\nAntefatti.\nPer stroncare la rete di delatori messa in piedi dalla XXXI Brigata Nera \"Generale Silvio Parodi\", gli alti comandi della Resistenza genovese organizzarono per la sera del 30 novembre 1944 la cosiddetta \"giornata della spia\", ovvero una ventina di agguati in tutto il capoluogo ligure che in poche ore port\u00f2 all'eliminazione di numerosi squadristi ed informatori fascisti.\nEventi.\nLa sera del 2 dicembre 1944 la Sicherheitspolizei di Genova, comandata dal colonnello Siegfried Engel, prelev\u00f2 dal carcere genovese di Marassi 21 partigiani e un civile e li condussero al castello di San Giorgio di Portofino, sede di un distaccamento della Kriegsmarine. Qui i prigionieri, legati con fili di ferro che i tedeschi erano riusciti a farsi dare dagli abitanti del quartiere Olivetta di Portofino, furono fucilati. I cadaveri, sempre legati e appesantiti da grosse pietre, vennero gettati in mare da una barca nella cala dell'Olivetta. Alcuni pescatori, nei giorni seguenti il massacro, trovarono dei corpi in mare legati col filo spinato, ma non li riportarono a terra per paura di rappresaglie.\nLa scelta delle persone da fucilare venne fatta dal colonnello Siegfried Engel, capo della polizia nazifascista (Sicherheitspolizei (Sipo, \u00abPolizia di sicurezza\u00bb) e della Sicherheitsdienst (SD, Servizio di Sicurezza) di Genova dall'inizio del 1944, mentre il responsabile dell'operazione fu il tenente della Kriegsmarine Reimers, comandante del porto di Santa Margherita Ligure.\nI fucilati.\n1. Abramo Bassignani, \n2. Domenico Camera, \n3. Emanuele Orfeo Causa, \n4. Agostino Carniglia, \n5. Cafiero Cipriani, \n6. Luigi Costa, \n7. Carlo Della Casa, \n8. Domenico De Palo, \n9. Carlo Faverzani, \n10. Antonio Ferrari, \n11. Otello Gambelli, \n12. Marcello Goffi, \n13. Giuseppe Golisano, \n14. Bartolomeo Maffei, \n15. Anelio Materozzi, \n16. Alfredo Meldi, \n17. Luigi Celso Meldi, \n18. Tullio Molteni, \n19. Giovanni Odicini, \n20. Emanuele Sciutto, \n21. Cipriano Turco, \n22. Diofebo Vecchi."}
{"id": "5892317", "revid": "713714", "url": "https://it.wikipedia.org/wiki?curid=5892317", "title": "Castello Orsini (Massa d'Albe)", "text": "Il castello Orsini si trova alle falde del monte Velino, nei pressi del borgo medievale di Albe Vecchia nel comune di Massa d'Albe (AQ).\nStoria.\nIl castello sorge nei pressi dell'area archeologica caratterizzata dai resti dell'insediamento equicolo di Alba Fucens, colonia romana edificata dopo la seconda guerra sannitica del IV secolo a.C., e del successivo borgo medievale di Albe che fu capoluogo della contea albense, andato quasi totalmente distrutto a causa del terremoto della Marsica del 1915.\nStrategicamente posizionato per il controllo dell'originario tracciato della via Tiburtina Valeria, il castello venne ricostruito dai signori di Albe per poi essere distrutto per ritorsione nel 1268 da Carlo I d'Angi\u00f2, vincitore della battaglia di Tagliacozzo, ed infine ricostruito dalla famiglia Orsini a partire dal 1372.\nDurante la seconda guerra mondiale nel castello si stabil\u00ec il quartier generale nazista dello schieramento impegnato tra la linea Gustav e la linea Caesar.\nArchitettura.\nIl castello ha pianta rettangolare. Della cinta muraria rimangono ancora tre lati, ad esclusione di quello est. Due torrioni circolari a scarpa si trovano agli angoli nord-est e sud-ovest, mentre all'angolo nord-ovest si trovano i resti di una torre quadrangolare. Il portale d'accesso \u00e8 caratterizzato da un arco a sesto acuto, che farebbe risalire la costruzione della rocca al XIV secolo, sebbene l'aggiunta della scarpa esterna testimonia una ristrutturazione risalente al XV secolo."}
{"id": "5892319", "revid": "228587", "url": "https://it.wikipedia.org/wiki?curid=5892319", "title": "Studiodada Associati", "text": "Studiodada Associati fu fondato nel 1977 a Milano da un gruppo di neolaureati in architettura, durante il periodo di Radical design. Operava in tutti i rami dell'architettura e del design concettuale. Ha cessato di operare nel 1988.\nStoria.\nL'azienda \u00e8 stata fondata da sei giovani architetti: Ada Alberti, Dario Ferrari, Patrizio Corno, Maurizio Maggi, Marco Piva e Paolo Francesco Piva.\nPresero parte alla XVI Triennale di Milano intitolata: \"L'interno dopo la forma dell'utile: la casa decorata\". Questo \u00e8 da considerarsi l'inizio pratico della loro attivit\u00e0 professionale.\nNel campo del product design, i membri di Studiodada hanno progettato per le aziende come: Luciano Marcato, Brunati, Interior ceramiche, Stilnovo, Tecnodada, Villeroy &amp; Boch, Felice Rossi ed Egoluce.\nStudiodada promossero alcune mostre concettuali per spiegare il loro punto di vista sul design come: \"Architetture mobili\" (1982), \"Design della notte\" (1983).\nComputer design.\nNel 1980 si avvicinarono al CAD come base dello sviluppo dei progetti, sia per il design che l'architettura aumentando le potenzialit\u00e0 immediate nella gestione di progetti di design attivando lo studio nella direzione di una societ\u00e0 di servizi attiva nei dell'architettura, architettura d'interni, graphic e product design, ingegneria, ricerche di mercato, fornitura e posa di materiali per l'edilizia.\nNel 1983 al FARBE DESIGN di Stoccarda, ha presentato il primo studio sulla composizione elettronica di una campitura ceramica e sulla gestione automatica degli ordini in collaborazione con Olivetti. Da questa esperienza venne fondata Tecnodada un ufficio di servizio in cui professionista avrebbe potuto avere la possibilit\u00e0 di trovare soluzioni per i loro posti di lavoro, come per le procedure, i materiali o di come usarli.\nNel 1988 alcuni membri uscirono da Studiodada ed il gruppo venne sciolto definitivamente l'anno successivo."}
{"id": "5892328", "revid": "729019", "url": "https://it.wikipedia.org/wiki?curid=5892328", "title": "Kabeala", "text": "Il kabeala (anche conosciuto come kabela, kabe\u00e0la o \"kabiala\", termine che significa\n\"\"Parang\" o \"Golok\"\" in lingua kambera) \u00e8 un'arma tradizionale indonesiana originaria dell'isola di Sumba.\nDescrizione.\nIl \"kabeala\" ha una lama con dorso diritto e filo piuttosto convesso. La lama si allarga leggermente verso la punta e nella parte terminale il dorso si curva andando a convergere verso il filo. L'elsa \u00e8 robusta e a circa met\u00e0 della sua lunghezza presenta una curva con un angolo di 45 gradi. Il fodero \u00e8 dritto e ha diverse strisce di tessuto che tengono unite le due parti di cui \u00e8 composto. L'apertura ha una sporgenza obliqua dalla parte del filo della lama.\nUso rituale.\nDurante i funerali una persona viene scelta per assumere il ruolo di un \"papanggang\" (\"schiavo\") per il quale gli uomini portano un \"kabeala\" mentre le donne portano un coltello detto \"kahidi yutu\" o \"leiding\". L'abbigliamento tradizionale di un \"papanggang\" maschio include un \"kabeala\" nero, che rappresenta un simbolo principesco."}
{"id": "5892355", "revid": "465169", "url": "https://it.wikipedia.org/wiki?curid=5892355", "title": "Lavija \u0160urnait\u0117", "text": "Biografia.\nLavija \u00e8 laureata in giornalismo all'Universit\u00e0 di Vilnius. Parla fluentemente lituano, inglese, russo, polacco e spagnolo.\nNel 2005 Lavija ha debuttato nel mondo della televisione lituano, presentando tre stagioni del programma \"Labas rytas!\" dal 2005 al 2007. \u00c8 stata incaricata dall'ente televisivo nazionale LTV (ora LRT) di presentare i risultati del televoto lituano all'Eurovision Song Contest 2006 e 2007. Nel 2007 ha partecipato allo show musicale \"Lietuvos dain\u0173 de\u0161imtukas\" insieme ad Egidijus Sipavi\u010dius. Nello stesso anno \u00e8 apparsa completamente nuda sulla copertina della rivista lituana \"MM\".\nLavija \u00e8 stata sposata con l'avvocato Gediminas Ramanauskas dal 2004 al 2007. Nel 2007 Lavija si \u00e8 risposata con lo specialista in pubbliche relazioni Daumantas Kairys. Con lui nel 2010 ha avuto un figlio, Nojus."}
{"id": "5892359", "revid": "1748167", "url": "https://it.wikipedia.org/wiki?curid=5892359", "title": "Lilith (Marvel Comics)", "text": "Lilith \u00e8 un personaggio dei fumetti pubblicati dalla Marvel Comics, \u00e8 la sedicente figlia di Dracula, e nemica di Ghost Rider.\nBiografia.\nNascita e rinascita.\nLilith nacque dall'unione del Signore dei Vampiri con una nobildonna ungherese, Zofia, Dracula odiava la moglie che gli era stata imposta come sposa dal padre e appena gli fu possibile scacci\u00f2 lei e la figlioletta dal proprio castello, le due sventurate trovarono rifugio presso una trib\u00f9 di zingari dove Zofia affid\u00f2 la piccola alle cure di un'anziana, Gretchin, prima di togliersi la vita. Anni dopo, per vendicarsi dell'uccisione della propria figlia da parte di Dracula, Gretchin lanci\u00f2 un incantesimo su Lilith, trasformandola in una sorta di vampiro e instillandole l'odio per il padre. Incontrato il Signore dei Vampiri in un bar di Londra, Lilith propose inaspettatamente un'alleanza all'uomo che per\u00f2 rifiut\u00f2.\nUna nuova vita.\nLilith si trasferisce dall'Inghilterra a New York a bordo di un jet, prima dell'atterraggio uccide tutti i passeggeri e si nutre del loro sangue. Dopo varie peripezie, la sua strada si incrocia nuovamente con quella del padre che, temporaneamente trasformato in un umano, le chiede di vampirizzarlo, la giovane rifiuta e attacca l'ex non-morto costringendolo alla fuga. In seguito, la ragazza affronta nuovamente il padre, di nuovo in possesso dei suoi poteri, ma scopre di essere incapace di ucciderlo. Sconfortata per il suo insuccesso, Lilith ordisce un altro piano per distruggere Dracula, prende possesso del corpo di Kitty Pryde ed assieme agli X-Men si mette alla ricerca della Formula Montesi, un incantesimo in grado di distruggere i vampiri, sfortunatamente anche questo suo piano fallisce; maggior fortuna avr\u00e0 il Dottor Strange che pronunciando la formula provocher\u00e0 la fine di Dracula e della stessa Lilith. Resuscitata assieme al padre, Lilith scopre di non poter controllare la propria sete di sangue, si affida cos\u00ec alle cure di Jericho Drumm che in cambio le chiede di accompagnarlo in missione contro lo Spaventapasseri, responsabile di aver riportato in vita alcuni cadaveri, tra i quali quello della madre adottiva di Danny Ketch. Dopo uno scontro con l'Uomo Ragno e Hannibal King, Lilith tenta nuovamente di attentare alla vita di Dracula sfruttando le scoperte del Dr. Charles Seward, inventore di un virus letale per i vampiri, ma anche questo piano \u00e8 destinato al fallimento. Per un breve periodo di tempo, Lilith ha fatto parte degli Howling Commandos di Nick Fury, infine, nella sua ultima apparizione, si allea all'odiato padre per consolidare il potere del loro clan.\nPoteri e abilit\u00e0.\nLilith possiede tutti i poteri tipici dei vampiri ma nessuna delle loro debolezze, ha una forza sovrumana, pu\u00f2 ammaliare, trasformarsi in pipistrello o in nebbia e controllare gli animali. Nonostante il grande odio per il padre \u00e8 fisicamente incapace di ucciderlo."}
{"id": "5892363", "revid": "1266208", "url": "https://it.wikipedia.org/wiki?curid=5892363", "title": "Como Foot-Ball Club 1920-1921", "text": "Questa pagina raccoglie le informazioni riguardanti il Como Foot-Ball Club nelle competizioni ufficiali della stagione 1920-1921.\nStagione.\nNella stagione 1920-1921 il Como ha disputato il gruppo D del campionato Lombardo di Prima Categoria. Con 8 punti in classifica si \u00e8 piazzato in seconda posizione alle spalle del Legnano.\nAvendo terminato la sua avventura nel campionato, ha poi terminato la stagione prendendo parte al \"Torneo di Consolazione\" indetto dal Comitato Regionale Lombardo, nel quale si \u00e8 piazzato con 14 punti al terzo posto dietro la Juventus Italia e la Cremonese."}
{"id": "5892380", "revid": "6923", "url": "https://it.wikipedia.org/wiki?curid=5892380", "title": "Marco Piva", "text": "Biografia.\nSi laurea nel 1976 in architettura al Politecnico di Milano e in seguito fonda con un gruppo di studenti universitari lo Studiodada Associati.\nNel 1990 d\u00e0 il via al proprio studio di progettazione, la cui attivit\u00e0 spazia dall'architettura, al design degli interni, al masterplan, realizzando numerosi progetti in tutto il mondo. Dal 1987 al 1990 \u00e8 stato membro del Consiglio di presidenza dell'Associazione per il disegno industriale (ADI), in concomitanza con questo incarico, sempre nel 1987 fonda IDA, International Design Agency, interfaccia italiana del World Design Network. Nel 2002 da inizio ad \"Atelier Design\", branca del proprio studio interamente dedicata al lighting design, al disegno industriale e al conseguente sviluppo del prodotto. Dal 1999 affianca l'attivit\u00e0 professionale con ruoli di docenza in universit\u00e0 e istituti di design sia in Italia sia all'estero, e dall'organizzazione di Master post laurea presso il Politecnico di Milano\n, la Scuola Politecnica di Design e l'Istituto Europeo di Design.\nAssieme ad un novero ristretto di architetti di livello internazionale \u00e8 considerato uno degli archistar contemporanei.\nOpere e riconoscimenti.\nSelezione di collaborazioni per Product design.\nArflex, Deko Collezioni,Cassina, Poltrona Frau, Jacuzzi, La Murrina, Pedrali, Rubinetterie Stella, Italamp, Moroso, Tisettanta, iGuzzini, Mandelli1953 e altri."}
{"id": "5892383", "revid": "729019", "url": "https://it.wikipedia.org/wiki?curid=5892383", "title": "Creditanstalt", "text": "Il Creditanstalt (scritto anche Credit-Anstalt, e abbreviato \"CA\") \u00e8 stato un istituto bancario austriaco dal 1855 al 2002.\nStoria.\nImpero Austroungarico.\nNel 1820 Salomon Mayer von Rothschild, capostipite del ramo austriaco della famiglia Rotschild, fond\u00f2 la propria banca a Vienna, allora capitale dell'Impero austriaco. La Banca finanzi\u00f2 l'industrializzazione dell'Impero, attraverso il finanziamento di grandi progetti, come la \"Kaiser Ferdinands-Nordbahn\" che collegava alla capitale le regioni minerarie della Moravia. Rothschild concesse inoltre prestiti generosi al cancelliere austriaco Metternich e alla nobilt\u00e0 boema e ungherese.\nIl \"Creditanstalt\" fu fondato nel 1855 dal figlio di Salomon Mayer Anselm von Rothschild con il nome di \"K. k. priv. \u00d6sterreichische Credit-Anstalt f\u00fcr Handel und Gewerbe\" (\"Imperial regio Istituto di credito privilegiato Austriaco per il Commercio e l'Industria\"). La Banca ebbe successo e divenne il maggior istituto di credito dell'Impero Austroungarico.\nLa direzione della banca rimase per alcune generazioni nella famiglia Rothschild. Nel 1912 fu inaugurata la nuova sede, nella \"Innere Stadt\" viennese.\nPrima Repubblica.\nDopo la sconfitta nella prima Guerra mondiale e la dissoluzione dell'Impero Austroungarico la situazione cambi\u00f2: una delle maggiori debitrici, l'industria meccanica \"Steyr Werke AG\" alla fine degli anni Venti si trov\u00f2 in gravi difficolt\u00e0 finanziarie. Nel 1929 il governo austriaco guidato da Johann Schober obblig\u00f2 il \"Credit-Anstalt\", che si credeva dotato di ampie risorse finanziarie, ad assumere i debiti della \"Steyr\". Il contemporaneo crollo di Wall Street port\u00f2 all'insolvenza di quello che era il pi\u00f9 grande istituto di credito austriaco.\nIl \"Creditanstalt\" dichiar\u00f2 fallimento nel 1931: fu uno dei maggiori fallimenti bancari all'inizio della Grande Depressione degli anni Trenta. Il cancelliere Otto Ender salv\u00f2 il \"Creditanstalt\" distribuendo gli enormi costi fra lo stato, la Oesterreichische Nationalbank e la famiglia Rothschild.\nBench\u00e9 il progetto di nazionalizzazione avanzato dal Partito Socialdemocratico d'Austria fosse stato respinto, tuttavia, la banca fu di fatto nazionalizzata dopo che il cancelliere Engelbert Dollfu\u00df nel 1934 impose la fusione con la \"Wiener Bankverein\", che port\u00f2 alla creazione della \"Creditanstalt-Bankverein\".\nIl fallimento del \"Creditanstalt\" ed i suoi effetti sulla crisi bancaria mondiale furono sfruttati dalla propaganda nazista: infatti esso permetteva di accusare gli ebrei (in questo caso i Rotschild) di aver creato problemi economici internazionali .\nIn seguito all'Anschluss del 1938 la \"Creditanstalt-Bankverein\" fu perci\u00f2 presa di mira per motivi finanziari e razziali. Louis de Rothschild fu arrestato ed accusato delle perdite subite dallo stato austriaco in seguito al crollo della banca: privato delle cariche sociali e espropriato delle azioni, dopo un anno di carcerazione pot\u00e9 emigrare negli Stati Uniti.\nSuccessivamente il \"Creditanstalt-Bankverein\" fu rilevato dalla \"Deutsche Bank\". In questo periodo il \"Creditanstalt\" si occup\u00f2 delle finanze di vari lager nazisti, cos\u00ec come della cosiddetta \"arianizzazione\" delle imprese a propriet\u00e0 ebraica, come la rifondazione della Sascha-Film come Wien-Film GmbH.\nSeconda Repubblica.\nDopo la seconda Guerra mondiale la banca fu nazionalizzata dall'autorit\u00e0 alleata d'occupazione nel 1946 e divenne una banca di credito ordinario molto coinvolta nell'economia austriaca, con partecipazioni nelle grandi imprese come la \"Wienerberger\", il gruppo \"Steyr-Daimler-Puch\", la \"Lenzing\" e la \"Semperit\". A partire dal 1956 inizi\u00f2 una parziale privatizzazione del \"Creditanstalt\".\nNel 1981 gli interessi industriali furono ridotti e la quota di propriet\u00e0 dello Stato scese al 51%. Nel corso degli anni Ottanta il \"Creditanstalt\" apr\u00ec uffici a Londra, New York e Hong Kong, mentre nel decennio successivo il crollo della Cortina di ferro fece orientare gli investimenti internazionali verso i paesi dell'Europa orientali gi\u00e0 appartenuti alla monarchia asburgica.\nNel 1997 le quote ancora di propriet\u00e0 dello Stato furono cedute alla Bank Austria, portando alla crisi della coalizione di governo fra Socialdemocratici e il Partito Popolare Austriaco, dal momento che il \"Creditanstalt\" era considerato \"feudo\" dei Popolari, mentre Bank Austria, nata dalla Cassa di Risparmio Centrale (\"Zentralsparkasse\") era considerata di sinistra. La fusione fu completata nel 2002 con la creazione della \"Bank Austria Creditanstalt\" (BA-CA), che a sua volta venne controllata dalla banca tedesca \"HypoVereinsbank\" (HVB).\nNel 2005 la \"HVB\" fu acquisita dal gruppo italiano \"UniCredit\" e nel 2008, dopo 153 anni di vita, il nome \"Creditanstalt\" scomparve definitivamente."}
{"id": "5892389", "revid": "1305772", "url": "https://it.wikipedia.org/wiki?curid=5892389", "title": "McNiven", "text": ""}
{"id": "5892392", "revid": "742538", "url": "https://it.wikipedia.org/wiki?curid=5892392", "title": "Chiesa della Piedigrotta", "text": ""}
{"id": "5892394", "revid": "79954460", "url": "https://it.wikipedia.org/wiki?curid=5892394", "title": "Armenia Mantequilla", "text": ""}
{"id": "5892399", "revid": "79954630", "url": "https://it.wikipedia.org/wiki?curid=5892399", "title": "BlueAir", "text": ""}
{"id": "5892403", "revid": "1318658", "url": "https://it.wikipedia.org/wiki?curid=5892403", "title": "Paradisaea raggiana", "text": "La paradisea di Raggi (Paradisaea raggiana ) \u00e8 un uccello passeriforme della famiglia Paradisaeidae.\nDescrizione.\nDimensioni.\nMisura 33-34 cm di lunghezza, per un peso di 133-300 g: i maschi, a parit\u00e0 d'et\u00e0, pesano anche due volte e mezzo le femmine, anche in virt\u00f9 della presenza delle lunghe penne di fianchi e coda, lunghe quanto il corpo.\nAspetto.\nL'aspetto generale di questi uccelli \u00e8 quello tipico delle paradisee propriamente dette, vagamente simile a quello del rigogolo.&lt;br&gt;\nIl dimorfismo sessuale \u00e8 ben evidente anche in questa specie: le femmine, infatti, mostrano colorazione bruna su tutto il corpo, con tendenza a schiarirsi divenendo bianco-grigiastra su basso ventre e sottocoda, a scurirsi divenendo nerastra su faccia e petto, e ad assumere decise sfumature cannella sul ventre e giallo-oliva su calotta e nuca. I maschi, invece, pur mantenendo la colorazione bruna su ali, dorso (dove essa assume sfumature verde oliva), ventre (dove mantiene la tonalit\u00e0 \u00e8 cannella) e coda, presentano testa, collo e groppa di colore giallo zolfo, gola e cerchio attorno al becco di colore verde smeraldo (molto pi\u00f9 scuro in quest'ultima parte) e petto di colore nero: le penne dei fianchi sono estremamente allungate e vaporose e di colore rosso-arancio. Anche la coda presenta le due penne centrali molto allungate e filiformi, prerogativa dei maschi: ambedue i sessi presentano occhi gialli, becco di colore blu-acciaio e zampe di colore carnicino-grigiastro.\nBiologia.\nLe paradisee di Raggi hanno abitudini diurne ed essenzialmente solitarie all'infuori del periodo riproduttivo: si tratta di schivi abitatori della canopia, pronti a rifugiarsi nel folto della vegetazione al minimo segnale di pericolo.\nAlimentazione.\nQuesti uccelli si nutrono perlopi\u00f9 di frutta (principalmente fichi e frutti a capsule): non disdegnano per\u00f2 di integrare la propria dieta con insetti e altri piccoli invertebrati.\nRiproduzione.\nLa stagione riproduttiva va da aprile a dicembre: la specie \u00e8 poligina coi maschi che si esibiscono in \"lek\" semipermanenti allo scopo di conquistare il maggior numero di femmine possibile.\nI maschi si riuniscono su uno o pi\u00f9 grossi alberi vicini in un'area di 30-100 m\u00b2, dove ripuliscono con cura da foglie e asperit\u00e0 dei posatoi che poi continueranno ad occupare negli anni: dopo aver richiamato le femmine con appositi versi, al sopraggiungere di una o pi\u00f9 di esse si esibiscono tenendo le ali aperte, saltellando ritmicamente su e gi\u00f9 per il proprio posatoio e chinandosi in avanti a intervalli regolari con le penne di fianchi e coda tenute ben erette.\nDopo l'accoppiamento, le femmine si allontanano dai maschi, che continuano ad esibirsi: esse si occupano da sole della costruzione del nido (una costruzione a coppa situata alla biforcazione di un ramo a 2-11 m dal suolo e costruita intrecciando rametti e fibre vegetali, foderando l'interno con materiale fibroso), della cova delle 1-2 uova rosate (che dura circa 18 giorni) e delle cure parentali verso i \"pulli\", che per i primi 5 giorni dopo la schiusa vengono imbeccati prevalentemente con cibo di origine animale, per poi passare gradualmente a un'alimentazione maggiormente frugivora, involandosi attorno ai 20 giorni dalla schiusa..\nDistribuzione e habitat.\nLa paradisea di Raggi \u00e8 endemica della Nuova Guinea: questo uccello abita la fascia costiera di tutta la porzione orientale dell'isola, dallo spartiacque orientale del Fly River attraverso la penisola di Papua, a nord fino alla penisola di Huon e all'area di Madang.\nL\"'habitat\" di questi uccelli \u00e8 rappresentato dalle aree di foresta pluviale primaria e secondaria, comprendendo anche le piantagioni, i giardini e i parchi pubblici ben alberati, con preferenza per le aree pianeggianti o di media collina, sebbene essi possano essere osservati fino a oltre 1500 m di quota.\nTassonomia.\nSe ne riconoscono quattro sottospecie:\nUna quinta sottospecie, \"P. r. salvadorii\" dell'area del Fly River, viene considerata un sinonimo della sottospecie nominale.\nLe varie sottospecie differiscono fra loro per l'intensit\u00e0 del colore delle penne dei fianchi, che segue un gradiente crescente da nord verso sud: la sottospecie \"augustaevictoriae\", infatti, possiede fianchi di color albicocca, mentre la sottospecie nominale possiede penne dei fianchi di colore rosso carminio.\nLa paradisea di Raggi si ibrida con facilit\u00e0 con altre specie di paradisea laddove i rispettivi areali si vanno a sovrapporre: ne \u00e8 nota infatti l'ibridazione con la paradisea maggiore (ibrido classificato col nome di \"Paradisaea apoda luptoni\" ), paradisea dell'Arciduca Rodolfo (ibrido classificato come \"Paradisaea bloodi\" ), paradisea minore (ibridi classificati come \"Paradisaea gilliardi\" e come \"Paradisaea mixta\" ), paradisea dell'Imperatore Gugliemo (ibrido classificato come \"Paradisaea maria\" ). Anche le sottospecie \"intermedia e augustaevictoriae\" si ibridano con frequenza nel basso corso del fiume Mambare.\nIl nome scientifico di questi uccelli, dal quale deriva anche il loro nome comune, venne scelto (su espressa richiesta di d'Albertis) in omaggio all'esploratore e naturalista genovese Francesco Marchese Raggi, particolarmente attivo in Nuova Guinea.\nRapporti con l'uomo.\nLa paradisea di Raggi \u00e8 molto comune in Papua Nuova Guinea, dove questi uccelli sono noti col nome di kumul e rappresentano l'animale simbolo del Paese: una sagoma dorata di un esemplare di questa specie \u00e8 raffigurata nella porzione destra della bandiera di Stato, e col nome di \"kumuls\" sono conosciuti anche i nazionali di rugby della Nuova Guinea."}
{"id": "5892405", "revid": "633110", "url": "https://it.wikipedia.org/wiki?curid=5892405", "title": "Sazanami", "text": "Il \u00e8 stato un cacciatorpediniere della Marina imperiale giapponese, ventesima e ultima unit\u00e0 appartenente alla classe Fubuki. Fu varato nel giugno 1931 dal cantiere di Maizuru.\nAppartenente alla 7\u00aa Divisione, nei primi mesi di guerra partecip\u00f2 a varie operazioni durante la campagna delle Indie orientali olandesi e combatt\u00e9 nella battaglia del Mare di Giava (27 febbraio 1942); distaccato poi presso la 6\u00aa Divisione incrociatori, fu presente alla battaglia del Mar dei Coralli (4-8 maggio) e salv\u00f2 alcuni superstiti della portaerei \"Shoho\". Il mese successivo scort\u00f2 con i gemelli il gruppo aeronavale della 5\u00aa Flotta nella battaglia delle Midway, quindi dalla fine di agosto partecip\u00f2 a svariate missioni del \"Tokyo Express\" impegnato nella campagna di Guadalcanal. Per tutto il 1943, invece, fu intensivamente occupato nella difesa di portaerei di scorta e naviglio da guerra che facevano la spola tra Yokosuka, Kure, la base aeronavale di Truk, Rabaul e altre posizioni dell'Impero giapponese; nel corso dell'anno fu anche modificato e aggiunse numerosi cannoni contraerei. Il 14 gennaio 1944, mentre era in viaggio per incontrare un convoglio in alto mare, fu silurato da un sommergibile statunitense. Annientato dall'esplosione, sprofond\u00f2 subito con circa due terzi dell'equipaggio.\nCaratteristiche.\nIl \"Sazanami\" presentava una lunghezza fuori tutto di 118,41 metri, una larghezza di 10,36 metri e un pescaggio massimo di 3,20 metri; il dislocamento standard era di tonnellate circa, a pieno carico di tonnellate. L'impianto propulsore era formato da quattro caldaie Kampon, due turbine a vapore ingranaggi Kampon, due alberi motore dotati di elica: era erogata una potenza totale di shp e la velocit\u00e0 massima era di 35 nodi. La scorta di olio combustibile (500 tonnellate) garantiva un'autonomia di miglia a 15 nodi ( chilometri a 28,5\u00a0km/h), oppure di a 14 nodi ( chilometri a 26,6\u00a0km/h). Il massiccio armamento comprendeva sei cannoni Type 3 da 127\u00a0mm da 50 calibri (L/50), distribuiti in tre torrette corazzate, chiuse, ognuna con propri depositi munizioni e telemetri; nove tubi lanciasiluri da 610\u00a0mm suddivisi in tre impianti trinati brandeggiabili, due mitragliatrici leggere Lewis da 7,7\u00a0mm, due lanciabombe di profondit\u00e0 Type 81 (diciotto ordigni), diciotto mine. L'equipaggio era formato da 197 uomini.\nIl \"Sazanami\" fu sottoposto a interventi di rafforzamento strutturale e incremento della stabilit\u00e0 tra 1935 e 1938, dopo i quali il dislocamento a pieno carico era cresciuto a tonnellate, la velocit\u00e0 era calata a 34 nodi e le Lewis erano state rimpiazzate da due impianti binati dotati di mitragliatrici pesanti Type 93 da 13,2\u00a0mm, posti in prossimit\u00e0 del fumaiolo posteriore.\nServizio operativo.\nCostruzione.\nIl cacciatorpediniere \"Sazanami\" fu ordinato nell'anno fiscale edito dal governo giapponese nel 1927. La sua chiglia fu impostata nel cantiere navale di Maizuru il 21 febbraio 1930 e il varo avvenne il 6 giugno 1931; fu completato il 19 maggio 1932. La nave form\u00f2 con lo e lo \"Ushio\" la 7\u00aa Divisione, assegnata direttamente alla scorta della 1\u00aa Divisione portaerei (, ) che, a partire dall'aprile 1941, and\u00f2 a formare la 1\u00aa Flotta aerea.\n1941-1942.\nTra 1940 e 1941 il \"Sazanami\" pass\u00f2 al comando del capitano di corvetta Hiroshi Uwai. Il 28 novembre 1941 lasci\u00f2 Tateyama assieme al gemello \"Ushio\" e a una petroliera e, il mattino del 7 dicembre, bombard\u00f2 per circa un'ora le installazioni statunitensi sull'atollo di Midway, tornando senza danni a Saeki (vicino a Kure) il 21. La 7\u00aa Divisione si assembl\u00f2 dunque nella rada di Hashirajima e il 12 gennaio 1942, assieme ai cacciatorpediniere \"Ariake\" e \"Yugure\", effettu\u00f2 il viaggio di scorta alle portaerei \"Hiryu\" e \"Soryu\" che si spostarono alle isole Palau il 17 gennaio. Tra il 21 e il 28 tutti i cacciatorpediniere \u2013 meno lo \"Akebono\" \u2013 uscirono in mare per proteggere le portaerei che lanciarono alcuni raid contro l'isola di Ambon, quindi il \"Sazanami\" si riun\u00ec alle unit\u00e0 sorelle a Davao (Filippine) e, dal 29 gennaio al 25 febbraio, fu in mare come scorta ravvicinata agli incrociatori pesanti e \"Nachi\", a loro volta incaricati di proteggere a distanza gli assalti anfibi su Ambon, Makassar, Timor. Il 25 febbraio il \"Sazanami\" fu aggregato alla scorta del convoglio orientale per l'invasione dell'isola di Giava e due giorni dopo combatt\u00e9 nella battaglia del Mare di Giava senza piazzare o ricevere colpi. Il 2 marzo collabor\u00f2 con lo \"Ushio\" nella caccia al sommergibile , riuscendo a danneggiarlo con una bomba di profondit\u00e0. Il 12 il \"Sazanami\" e il resto della divisione presero in consegna un gruppo di convogli che da Bali fece tappa al Golfo di Lingayen e all'Isola di Formosa prima di giungere a Yokosuka il 25: dal giorno seguente e sino al 17 aprile il \"Sazanami\" rimase in revisione, venendo anche posto in bacino di carenaggio; il 24, tornato in servizio, salp\u00f2 di scorta alla portaerei leggera \"Shoho\" che il 29 si ferm\u00f2 alla base aeronavale di Truk. Fu aggregato alla 6\u00aa Divisione incrociatori (, , \"Furutaka\", ) e con essa partecip\u00f2 alla battaglia del Mar dei Coralli (4-8 maggio), durante la quale la portaerei fu affondata da una numerosa ondata di velivoli imbarcati statunitensi. Il \"Sazanami\" raccolse 255 superstiti e fu distaccato verso Saipan, dove sost\u00f2 il 14 e il 15 maggio prima di navigare a tutta forza per Yokosuka, raggiunta il 18. Poco dopo la 7\u00aa Divisione fu distaccata provvisoriamente e passata alla 5\u00aa Flotta e, nella fase d'apertura della battaglia delle Midway (4-6 giugno), rimase di guardia alle due portaerei leggere e \"Junyo\" che condussero alcuni raid contro le installazioni di Dutch Harbor. Il \"Sazanami\" rientr\u00f2 in Giappone a Ominato, poi il 28 salp\u00f2 al seguito di una squadra nipponica che, incrociando per due settimane nelle acque a sud-ovest delle isole Aleutine, avrebbe dovuto ostacolare eventuali controffensive statunitensi volte a recuperare Attu e Kiska. Il 14 luglio la divisione fu trasferita alle dirette dipendenze del quartier generale della Flotta Combinata e il 20 il \"Sazanami\", che si era portato a Yokosuka, pass\u00f2 al comando del capitano di corvetta Akiji Suga. Il 29, assieme allo \"Ushio\", part\u00ec per vigilare la portaerei di scorta \"Unyo\", la quale fece tappa a Saipan e all'atollo di Ulithi prima di tornare a Yokosuka il 14 agosto.\nIl 17 agosto il \"Sazanami\" e il resto della divisione lasciarono Kure, dove si erano spostati, e vigilarono sul trasferimento della nave da battaglia e della portaerei di scorta \"Taiyo\" verso Truk, dove il gruppo si ferm\u00f2 il 29 (meno lo \"Akebono\" e la portaerei, dirottati alle isole Marshall). Il 9 settembre il \"Sazanami\" salp\u00f2 alla volta delle isole Shortland seguito dallo \"Ushio\": il 12 le due unit\u00e0 effettuarono una riuscita missione di trasporto a Guadalcanal, trainando chiatte cariche di munizioni e cibo; il giorno seguente il \"Sazanami\", lo \"Ushio\", il \"Fubuki\" e il \"Suzukaze\" effettuarono un bombardamento di Henderson Field, in appoggio all'offensiva Kawaguchi e allo scopo di intercettare navi nemiche, che per\u00f2 non furono individuate. Il 17 il \"Sazanami\" e lo \"Amagiri\" scaricarono nel villaggio di Kamimbo medicinali e cibo e, tre giorni dopo, il \"Sazanami\" segu\u00ec i cacciatorpediniere \"Ushio\", \"Shikinami\" e \"Yudachi\" in una importante missione di rifornimento munizioni, caricate su chiatte al traino dalla nave appoggio idrovolanti . A fine settembre il \"Sazanami\" lasci\u00f2 le Shortland, rientr\u00f2 il 29 a Truk e il 4 ottobre si affianc\u00f2 al \"Tokitsukaze\" nella scorta alla \"Taiyo\", rimasta danneggiata: essa arriv\u00f2 a Kure il 14. Il \"Sazanami\" fu dunque sottoposto a revisione dapprima a Yokosuka e poi nel cantiere di Uraga vicino a Tokyo per il resto del mese, prima di tornare a Yokosuka. Il 1\u00ba novembre si un\u00ec al cacciatorpediniere \"Hibiki\" per formare la scorta alla \"Taiyo\", di nuovo efficiente, che effettu\u00f2 due viaggi di andata e ritorno a Truk; la terza traversata fu prolungata sino a Kavieng (toccata il 24 dicembre) e si concluse il 31 senza incidenti a Yokosuka, dove il \"Sazanami\" fu nuovamente trainato in bacino e revisionato. I lavori compresero anche l'aggiunta, davanti alla plancia, di un affusto binato di mitragliatrici Type 93 da 13,2\u00a0mm.\n1943.\nIl raddobbo fu completato il 31 gennaio 1943 e il giorno successivo il \"Sazanami\", il resto della divisione e lo \"Hibiki\" furono assegnati alla difesa delle due portaerei \"Taiyo\" e \"Unyo\", che completarono due viaggi da Yokosuka a Truk con ritorno tra il 1\u00ba febbraio e il 12 marzo. Il 4 aprile il \"Sazanami\", con i cacciatorpediniere \"Hibiki\", , , difesero le portaerei \"Taiyo\" e \"Chuyo\" e l'incrociatore pesante nel loro trasferimento a Truk, raggiunta il 10; sei giorni dopo le portaerei seguirono la rotta inversa, seguite dal \"Sazanami\", dallo \"Hibiki\", dallo \"Shigure\" e dallo \"Ariake\". Una volta in patria, il \"Sazanami\" rimase dal 23 aprile al 12 giugno ancorato a Kure per approfondite ispezioni e riparazioni; si spost\u00f2 dunque a Yokosuka e da qui salp\u00f2 il 16 alla volta di Saipan. Il 24 si un\u00ec comunque al cacciatorpediniere \"Uzuki\" nella difesa del posamine \"Shinyo Maru\", che stava rimorchiando a Nagasaki il cacciatorpediniere \"Akizuki\" vittima di un cedimento strutturale della prua. Ginto a destinazione a inizio luglio, il \"Sazanami\" continu\u00f2 fino a Yokosuka, che lasci\u00f2 il 23 assieme al \"Maikaze\" per accompagnare la \"Taiyo\" a Truk; nella rada prese in carico un convoglio recante a bordo truppe lo protesse nel viaggio verso Rabaul (2-5 agosto), base ove divenne nave ammiraglia del contrammiraglio Matsuji Ij\u016bin, comandante della 3\u00aa Squadriglia operante con l'8\u00aa Flotta. Nei giorni seguenti, dopo lo sbarco imprevisto di forze statunitensi sulla quasi indifesa isola di Vella Lavella, il comando della flotta organizz\u00f2 una missione di rifornimento: Il \"Sazanami\" e i cacciatorpediniere \"Shigure\", \"Isokaze\", \"Hamakaze\" salparono la mattina del 17 agosto per difendere un gruppo di chiatte con a bordo 400 uomini, che fu localizzato nel pomeriggio da un aeroplano statunitense; sopraggiunta la notte, il \"Sazanami\" e i gregari impegnarono battaglia contro quattro cacciatorpediniere statunitensi; in realt\u00e0 il combattimento, avvenuto in un periodo di novilunio, colse di sorpresa i giapponesi e si risolse in uno scambio disordinato di cannonate e siluri, anche perch\u00e9 le unit\u00e0 americane agirono con una certa prudenza. Dopo mezz'ora, visto che il convoglio era ormai lontano dal luogo dello scontro, l'illeso \"Sazanami\" guid\u00f2 la ritirata dei gregari del pari intatti verso Rabaul.\nIl 26 agosto il \"Sazanami\" segu\u00ec l'incrociatore leggero e con esso copr\u00ec l'evacuazione del personale della base di Rekata, sulla costa orientale dell'isola di Santa Isabel, che fu portato a Rabaul; il 28 ne caric\u00f2 una parte e la trasfer\u00ec alle Shortland. Torn\u00f2 dunque rapidamente a Rabaul e, tra il 29 agosto e il 1\u00ba settembre, trasport\u00f2 un gruppo di piloti e meccanici appartenenti alla 2\u00aa Divisione portaerei a Truk, da dove prosegu\u00ec il 6 con il gemello \"Akebono\" di scorta alla \"Unyo\" che, l'11, raggiunse Yokosuka. Il \"Sazanami\", molto probabilmente, fu dotato di due lanciabombe di profondit\u00e0 Type 94 a poppa, incrementando a trentasei gli ordigni a bordo, e rimpiazz\u00f2 le Type 93 davanti alla plancia con un'installazione doppia di cannoni Type 96 da 25\u00a0mm L/60. Il 4 ottobre il \"Sazanami\" affianc\u00f2 lo nella difesa della \"Chuyo\" in rotta per Truk, dove rimase dal 15 al 20, quindi riaccompagn\u00f2 da solo l'unit\u00e0 in Giappone. Dal 27 ottobre al 10 novembre fu coadiuvato dal gemello \"Ushio\" nella vigilanza alla \"Chuyo\" e alla \"Zuiho\" nel viaggio di andata e ritorno, poi la 7\u00aa Divisione si riun\u00ec a Yokosuka e copr\u00ec la \"Chuyo\", \"Unyo\" e \"Zuiho\" che si portarono alla rada atollina il 21 novembre. Il 30 inizi\u00f2 il viaggio di ritorno, cui si aggregarono anche l'incrociatore pesante e il cacciatorpediniere \"Urakaze\"; il 4 dicembre la \"Unyo\" col\u00f2 a picco, vittima di un sommergibile, e il \"Sazanami\" recuper\u00f2 trenta naufraghi che il giorno seguente deposit\u00f2 a Yokosuka. Il 12 il \"Sazanami\", con lo \"Akebono\", ripet\u00e9 la missione di scorta alle due portaerei superstiti e dal 17 al 21 rimase fermo a Truk; il 22 i due cacciatorpediniere si spostarono a Rabaul: assieme ad altre nove unit\u00e0 similari caricarono in complesso 635 uomini, 380 tonnellate di rifornimenti e il 26 dicembre le recarono a Qavuvu, a est della penisola del Willaumez (Nuova Britannia). La missione fu ripetuta con successo il 30.\nL'affondamento.\nIl 1\u00ba gennaio 1944 la 7\u00aa Divisione pass\u00f2 alle dipendenze della 1\u00aa Squadriglia, 5\u00aa Flotta operante nelle acque settentrionali dell'Impero giapponese. Il \"Sazanami\", ormeggiato a Rabaul, avrebbe dovuto inoltre passare al comando del capitano di corvetta Masao Hashimoto poco dopo il 10, ma il 12 dovette salpare con lo \"Akebono\" per andare incontro a un convoglio di petroliere partito dalle isole Palau e proteggerlo nella tratta finale verso Truk. Il 14 gennaio, tuttavia, le due unit\u00e0 furono attaccate dal sommergibile quando si trovavano 300 miglia a sud-est dell'atollo Yap (); due siluri esplosero sulla fiancata del \"Sazanami\", che salt\u00f2 in aria spezzandosi in due. Il relitto and\u00f2 subito a fondo assieme al capitano Suga e altri 152 membri dell'equipaggio, mentre 89 superstiti furono tratti in salvo dallo \"Akebono\".\nIl \"Sazanami\" fu depennato dai registri della Marina imperiale il 10 marzo 1944."}
{"id": "5892417", "revid": "125733453", "url": "https://it.wikipedia.org/wiki?curid=5892417", "title": "Stefano Minelli", "text": "Biografia.\nNato a Brescia, \u00e8 cresciuto a Rezzato.\nCarriera.\nClub.\nBrescia.\nInizia a giocare a calcio nelle giovanili nel Brescia, venendo successivamente inserito in prima squadra dall'allenatore delle \"Rondinelle\" Ivo Iaconi, con cui debutta in prima squadra da titolare il 25 maggio 2014, a 20 anni, nella partita di Serie B Brescia-Juve Stabia (4-1) disputata allo stadio Rigamonti.\nOttiene 13 presenze nella stagione 2014-2015 e in quella successiva nella stagione 2015-2016 diventa il nuovo portiere titolare delle rondinelle, e tale rimane fino al termine della stagione 2017-2018, visto che nell'estate successiva viene messo fuori rosa.\nPadova.\nIl 4 gennaio 2019 passa a titolo definitivo al . Al termine della stagione 2019-2020 finisce la sua esperienza con la squadra veneta, con la quale non rinnova il contratto.\nPerugia.\nL'11 dicembre 2020, dopo essere rimasto svincolato, firma con la fino al 30 giugno 2021. \nNella sessione di mercato di Gennaio 2021, viene ceduto a titolo definitivo al Perugia Calcio con cui firma un contratto fino al termine della stagione. Inizialmente nel ruolo di secondo, dopo pochi turni conquista la maglia da titolare e contribuisce alla vittoria del campionato e al ritorno dei biancorossi in serie B.\nFrosinone.\nIl 10 settembre 2021, a mercato ormai concluso, firma da svincolato un contratto annuale con il .\nStatistiche.\nPresenze e reti nei club.\n\"Statistiche aggiornate al 13 giugno 2021.\""}
{"id": "5892428", "revid": "287204", "url": "https://it.wikipedia.org/wiki?curid=5892428", "title": "Galassia nana della Balena", "text": "La galassia nana della Balena (Cetus dSph) \u00e8 una galassia nana sferoidale, a \"bassa luminosit\u00e0 superficiale\", situata nell'omonima costellazione alla distanza di circa 2,5 milioni di anni luce dalla Terra. Mostra un blueshift di 0,000290 e pertanto si muove verso la Via Lattea alla velocit\u00e0 di 87\u00a0km/s.\nFu scoperta nel 1999 da Alan Whiting, George Hau e Michael J. Irwin attraverso osservazioni effettuate dall'UK Schmidt Telescope. Fa parte del Gruppo Locale ma non \u00e8 una galassia satellite n\u00e9 sembra legata gravitazionalmente ad altre galassie, trovandosi in una posizione piuttosto isolata.\nNon vi \u00e8 stata trovata presenza di idrogeno neutro. Le stelle attualmente visualizzabili sono solo giganti rosse, segno di assenza di processi di formazione stellare."}
{"id": "5892441", "revid": "1305887", "url": "https://it.wikipedia.org/wiki?curid=5892441", "title": "Wonder Woman (film)", "text": ""}
{"id": "5892442", "revid": "1369234", "url": "https://it.wikipedia.org/wiki?curid=5892442", "title": "Danijel Zagorac", "text": "Carriera.\nHa giocato nella prima e nella seconda divisione croata."}
{"id": "5892444", "revid": "119982", "url": "https://it.wikipedia.org/wiki?curid=5892444", "title": "De Villiers", "text": ""}
{"id": "5892451", "revid": "1149807", "url": "https://it.wikipedia.org/wiki?curid=5892451", "title": "Tiff (personaggio)", "text": ""}
{"id": "5892452", "revid": "1149807", "url": "https://it.wikipedia.org/wiki?curid=5892452", "title": "Tuff (personaggio)", "text": ""}
{"id": "5892454", "revid": "1149807", "url": "https://it.wikipedia.org/wiki?curid=5892454", "title": "Escargoon", "text": ""}
{"id": "5892463", "revid": "1149807", "url": "https://it.wikipedia.org/wiki?curid=5892463", "title": "Tokkori", "text": ""}
{"id": "5892464", "revid": "287204", "url": "https://it.wikipedia.org/wiki?curid=5892464", "title": "Ante Majstorovi\u0107", "text": "Carriera.\nClub.\nIl 1\u00ba luglio 2019 viene acquistato a titolo definitivo per 400.000 euro dalla squadra croata dell'."}
{"id": "5892468", "revid": "767487", "url": "https://it.wikipedia.org/wiki?curid=5892468", "title": "R\u016bta \u0160\u010diogolevait\u0117", "text": " R\u016bta ha frequentato una scuola di musica nella sua citt\u00e0 natale, per poi trasferirsi nella capitale lituana Vilnius all'et\u00e0 di 14 anni per studiare pianoforte in conservatorio, dove si \u00e8 diplomata nel 2001.\nR\u016bta ha tentato di rappresentare la Lituania all'Eurovision Song Contest sei volte, quattro delle quali ha raggiunto la top 3 nella finale nazionale lituana. La sua discografia include quattro album da solista, un album in collaborazione con le popstar lituane Atlanta e Taja, e un album live di musica jazz con Valerijus Ramo\u0161ka.\nCarriera.\nNel 1998 \u00e8 uscito l'album di debutto di R\u016bta, \"Kelion\u0117 tolyn\", pubblicato su etichette discografiche P\u016bkas e Ve\u017ea Records. La cantante ha tentato di rappresentare la Lituania all'Eurovision Song Contest 1999 con un brano dell'album, \"Vasaros buvo per daug\", ma non \u00e8 risultata fra i quattro pi\u00f9 votati nella finale nazionale.\nNel 2004 R\u016bta ha partecipato alla selezione nazionale lituana per l'Eurovision Song Contest 2004, ottenendo il massimo del punteggio dalla giuria, ma risultando la quinta pi\u00f9 televotata su 18 partecipanti, finendo seconda. L'anno successivo \u00e8 uscito il suo secondo album, \"Mano dainos\".\nPer una terza volta, R\u016bta ha tentato di rappresentare la sua nazione all'Eurovision nel 2007 con \"If I Ever Make You Cry\", in un programma di selezione nazionale il cui vincitore sarebbe stato determinato interamente dal voto del pubblico. Dopo avere superato il primo round con oltre 10.000 televoti ottenuti, il massimo della serata, R\u016bta \u00e8 passata alla superfinale a tre, dove \u00e8 arrivata seconda con poco pi\u00f9 di 20.000 voti. \"If I Ever Make You Cry\" \u00e8 stata inclusa nel terzo album di R\u016bta, intitolato \"Paskutinis \u0161okis\" e uscito nel 2007. Nello stesso anno la cantante ha pubblicato, insieme alle artiste lituane Atlanta e Taja, l'album \"Moteri\u0161kos gyvenimo tiesos\". Nel 2008 R\u016bta ha pubblicato un CD+DVD live di musica jazz in collaborazione con Valerijus Ramo\u0161ka, intitolato \"Embraceable You\".\nNel 2009 R\u016bta ha fatto parte del contest musicale \"Lietuvos dain\u0173 daina\", il cui vincitore avrebbe rappresentato la Lituania all'Eurovision Song Contest 2009, con la canzone \"Redemption\". Dopo essersi qualificata dai quarti di finale, arrivando terza, e dalla semifinale, sempre arrivando in terza posizione, ha cantato \"Redemption\" alla finale del 14 febbraio, dove si \u00e8 piazzata quarta su 10 canzoni.\nPer una quinta volta, R\u016bta ha tentato di rappresentare la Lituania all'Eurovision Song Contest 2011 a D\u00fcsseldorf, questa volta con la canzone \"Break Free\". Dopo essersi qualificata dalla semifinale in seconda posizione, \u00e8 risultata la terza pi\u00f9 televotata nella finale a tre. Nel 2012 \u00e8 uscito il suo sesto album, \"Tai \u2013 gyvenimas\". Nel 2013 R\u016bta ha sposato Rolandas Damijonaitis.\nNel 2016 ha partecipato nuovamente alla finale nazionale lituana per l'Eurovision Song Contest 2016 con il brano \"United\". Nonostante le critiche per l'eccessiva somiglianza ad \"A Million Voices\" di Polina Gagarina, la canzone della Russia dell'anno precedente, R\u016bta ha superato tutte le semifinali, mantenendosi sempre al primo posto nel televoto fino a poco prima della finale. Il 12 marzo, giorno della finale, \"United\" ha ricevuto pi\u00f9 di 7.000 televoti, risultando la terza pi\u00f9 votata dal pubblico, e si \u00e8 piazzata al terzo posto anche nel voto della giuria."}
{"id": "5892471", "revid": "79955831", "url": "https://it.wikipedia.org/wiki?curid=5892471", "title": "Qui dove il mare luccica", "text": ""}
{"id": "5892472", "revid": "123453277", "url": "https://it.wikipedia.org/wiki?curid=5892472", "title": "Linda Laura Sabbadini", "text": "Biografia.\nLavora all'ISTAT dal 1983 e dal 2000 ne \u00e8 dirigente.\nSi \u00e8 occupata in particolare di donne, benessere, povert\u00e0, discriminazioni, migranti, ambiente, equosostenibilit\u00e0, volontariato.\nContribu\u00ec allo studio ISTAT pubblicato nel 1985 che fu pioniere nel mondo nel mostrare il valore del lavoro delle donne all'interno della famiglia e rinnov\u00f2 gli studi ISTAT nell'area dal 1990; nel 1995 la Conferenza mondiale sulle donne di Pechino dichiar\u00f2 l'importanza di tali studi statistici sullo studio delle donne.\nIn seguito \u00abha ideato rapporti come il Benessere equo e sostenibile per avere una visione integrata tra economia societ\u00e0 e ambiente nell'evoluzione del Paese\u00bb.\nCarriera.\nAll\u2019Istat \u00e8 stata direttrice centrale delle indagini su condizioni e qualit\u00e0 della vita dal 2001 al 2011, direttrice del dipartimento delle statistiche sociali e ambientali dal 2011 al 2016 e di nuovo direttrice centrale dal dicembre 2019.\nHa guidato il processo di rinnovamento delle statistiche sociali e di genere, dando visibilit\u00e0 nelle statistiche ufficiali a categorie quali donne, giovani, bambini, disabili, migranti, poveri, senzatetto, anziani, omosessuali e a fenomeni quali la violenza contro le donne, le discriminazioni per orientamento sessuale, la povert\u00e0, il bullismo, il mobbing e la corruzione.\nHa diretto il processo di costruzione degli indicatori del benessere equo e sostenibile oltre il PIL a livello nazionale, contribuendo anche al dibattito a livello internazionale presso conferenzere scientifiche di ONU, Eurostat e OCSE.\nHa partecipato alla Commissione Nazionale Parit\u00e0 in qualit\u00e0 di esperta ed \u00e8 stata componente della Commissione povert\u00e0 (CIES). \u00c8 componente del Comitato scientifico dell'UPB Ufficio parlamentare del bilancio. Nel 2020 \u00e8 stata nominata dal Presidente del Consiglio Giuseppe Conte nel comitato di esperti in materia economica e sociale coordinato da Victorio Colao.\n\u00c8 stata responsabile di numerosi progetti di ricerca dell\u2019Istat con universit\u00e0 italiane e enti di ricerca nel campo dell\u2019analisi sociale, di genere e nel campo della metodologia di indagine.\nNel 2015 \u00e8 stata inserita nella pubblicazione sulle 100 Eccellenze Italiane.\nDal 2016 \u00e8 editorialista de La Stampa, pubblicando contributi sulle disuguaglianze sociali, di genere, generazionali e territoriali.\nHa sempre combinato la sua attivit\u00e0 scientifica con una intensa attivit\u00e0 di cooperazione con l\u2019associazionismo e il mondo delle ONG. \nDal 27 aprile 2020 \u00e8 editorialista al quotidiano La Repubblica.\n\u00c8 autrice di pi\u00f9 di 100 pubblicazioni scientifiche.\nSviluppo delle statistiche sociali.\nHa guidato il processo di rinnovamento delle statistiche sociali e di genere, dando visibilit\u00e0 nelle statistiche ufficiali agli invisibili, e pervenendo all\u2019implementazione di un sistema di indagini sociali Multiscopo che ha sistematizzato la rilevazione dei principali fenomeni sociali rendendo emerso ci\u00f2 che era sommerso, in un\u2019ottica di qualit\u00e0 della vita.\nHa guidato il processo di modernizzazione delle indagini socio-economiche dell\u2019Istat e delle tecniche di indagine, garantendo anche la rilevazione della mobilit\u00e0 sociale nel tempo.\nHa partecipato per l\u2019Italia alle riunioni dei direttori delle statistiche sociali di Eurostat e \u00e8 stata membro del gruppo ristretto di coordinamento dei direttori delle statistiche sociali di Eurostat, lo \"Strategical Development Group\".\nHa fatto parte dello Steering Group sulle statistiche sociali dei direttori delle statistiche sociali dell\u2019ONU UNECE ed \u00e8 stata componente di task force strategiche di direttori delle statistiche sociali di Eurostat tra cui \"Modernisation of Social Statistics\", \"Migration Statistics Mainstreaming\", e \"Multidimensional Measures of Quality of Life\".\n\u00c8 stata membro dell\u2019INEGI UNODC Advisory Committee of the Center of Excellence on Crime Statistics, il centro di eccellenza dell\u2019ONU sulle statistiche sulla criminalit\u00e0 con sede in Messico\nHa guidato la delegazione italiana in occasione delle conferenze internazionali degli statistici sul lavoro organizzata a Ginevra dall\u2019 Organizzazione Internazionale del Lavoro.\nPovert\u00e0 e esclusione sociale.\nSotto la sua direzione l\u2019insieme delle misure di disuguaglianza e di povert\u00e0 \u00e8 stato notevolmente ampliato e arricchito, permettendo analisi approfondite sulle dinamiche della disuguaglianza sociale in Italia.\nDal 2003 al 2009 \u00e8 stata membro della \"Commissione di Indagine sulla esclusione sociale\" (CIES) [2], istituita dal Ministero del Lavoro e delle Politiche Sociali.\nTra il 2009 e il 2010 \u00e8 Membro della \"Commissione per la revisione della metodologia per la stima della povert\u00e0 assoluta\" istituita presso l\u2019Istat che ha proposto una metodologia innovativa anche a livello internazionale.\nSotto la sua direzione \u00e8 stata condotta la ristrutturazione metodologica dell\u2019indagine sulle spese per consumi che ha permesso di migliorare notevolmente la qualit\u00e0 delle stime di povert\u00e0 ed \u00e8 stata sviluppata la nuova metodologia per la stima dei senzatetto, che ha visto anche il coinvolgimento delle associazioni maggiormente a contatto con la popolazione delle persone senza dimora.\nBenessere equo e sostenibile.\nHa diretto la progettazione e realizzazione degli indicatori di benessere equo e sostenibile per i quali l\u2019Italia ha svolto un ruolo di primo piano sul piano mondiale.\nInsieme a Maria Teresa Salvemini ha coordinato il Comitato d\u2019indirizzo CNEL-ISTAT per la definizione del progresso e del benessere della societ\u00e0 italiana che ha riunito rappresentanti della societ\u00e0 civile. Insieme al Presidente dell\u2019Istat, ha coordinato la \"Commissione scientifica per la misura del Benessere\".\nHa curato i \"Rapporti sul Benessere equo e sostenibile\" fino al 2015 e prodotto pubblicazioni scientifiche sul benessere sul piano nazionale e internazionale.\n\u00c8 stata membro del \"Friends of the Chair dell\u2019ONU\" \"on broader measures of progress\" sugli indicatori di sviluppo sostenibile, del quale facevano parte i Presidenti degli Istituti Nazionali di Statistica, per il ruolo avanzato svolto dall\u2019Italia sulle misure del benessere.\nDifferenze di genere.\nPioniera delle statistiche di genere, nel 1995 ha partecipato alla Conferenza mondiale sulle donne di Pechino, curando il volume \"Tempi Diversi\" - tradotto in 4 lingue e distribuito durante la stessa conferenza - centrato sull\u2019organizzazione dei tempi di vita di uomini e donne in Italia che, per la prima volta, contiene la misura della quantit\u00e0 di lavoro non retribuito.\nL\u2019approccio di genere si \u00e8 sempre combinato con la misurazione della qualit\u00e0 della vita, attraverso la conduzione di numerose indagini su tutti gli aspetti della vita sociale, raccogliendo informazione sui comportamenti, le aspettative e i sentimenti degli italiani.\nPrima ancora che esistessero raccomandazioni internazionali, ha diretto la progettazione e realizzazione della stima della violenza di genere anche nella sua parte sommersa. Per questo ha fornito un importante contributo nell\u2019ambito del gruppo ONU alla definizione delle linee guida per la misurazione della violenza contro le donne a livello mondiale.\nSotto la sua direzione sono state definite le misure della fecondit\u00e0 maschile, dei ricatti sessuali sul lavoro, le rinunce e le discriminazioni subite dalle donne, le difficolt\u00e0 incontrate nel corso della vita, le forme di vita familiare sperimentate, le cause della denatalit\u00e0.\nHa pubblicato numerosi articoli scientifici e monografie che riguardano le diverse dimensioni della vita sociale, superando l\u2019approccio \u2018\"gender blind\"\u2019 che aveva caratterizzato la statistica ufficiale fino agli anni \u201880.\nHa collaborato con la \"Commissione Nazionale Parit\u00e0\", con le Ministre delle Pari Opportunit\u00e0, ha fatto parte della \"Commissione Interministeriale per il sostegno alle vittime di tratta, violenza e grave sfruttamento\", della Commissione interministeriale contro le mutilazioni genitali istituita presso il Dipartimento per i Diritti e le Pari Opportunit\u00e0.\n\u00c8 stata Coordinatrice del \"Gruppo Sistema integrato dei dati sulla violenza contro le donne\" nell\u2019ambito della Task Force governativa sulla violenza contro le donne sotto il Governo Letta.\nHa partecipato numerose volte alla \"Commission of the status of women\" dell\u2019ONU come componente della delegazione governativa per la funzione statistica.\nHa fatto parte di gruppi di alto livello dell\u2019ONU sulle statistiche di genere e in particolare dal 2007 \u00e8 componente dell\u2019\"Interagency and expert group on gender statistics\" dell\u2019ONU.\nHa partecipato al \"G7 delle donne\" nel 2017 \"Starting from girls. Women Forum on inequality and sustainable growth\" e ha curato la parte statistica del G7 2017 a Taormina.E stata editorialista al quotidiano La Stampa nel 2016,passata sempre come editorialista al quotidiano la repubblica il 27 aprile 2020."}
{"id": "5892473", "revid": "79955847", "url": "https://it.wikipedia.org/wiki?curid=5892473", "title": "Aeroporto di Madrid-Torrej\u00f3n", "text": ""}
{"id": "5892474", "revid": "1149807", "url": "https://it.wikipedia.org/wiki?curid=5892474", "title": "Chef Kawasaki", "text": ""}
{"id": "5892475", "revid": "697352", "url": "https://it.wikipedia.org/wiki?curid=5892475", "title": "Cristiano Berti", "text": ""}
{"id": "5892477", "revid": "486946", "url": "https://it.wikipedia.org/wiki?curid=5892477", "title": "Catfish - False identit\u00e0", "text": ""}
{"id": "5892478", "revid": "1310927", "url": "https://it.wikipedia.org/wiki?curid=5892478", "title": "Nino Galovi\u0107", "text": ""}
{"id": "5892479", "revid": "1776051", "url": "https://it.wikipedia.org/wiki?curid=5892479", "title": "Suicide Pact - You First", "text": "Suicide Pact - You First \u00e8 un album in studio del gruppo irlandese Therapy?."}
{"id": "5892480", "revid": "729019", "url": "https://it.wikipedia.org/wiki?curid=5892480", "title": "Decay", "text": "The Decay \u00e8 stata una stable di wrestling attiva nella Total Nonstop Action tra il 2016 e il 2017, formata da Abyss, Crazzy Steve e Rosemary, manager del duo.\nStoria.\nNell'episodio di \"Impact\" del 26 gennaio 2016 Abyss, Crazzy Steve e Rosemary attaccarono The Wolves, i detentori dei TNA World Tag Team Championship rubandogli le cinture e formando la Decay e nella puntata del 9 febbraio, la Decay sfid\u00f2 i Beer Money, Inc. ed i Wolves ad un hardcore Monster's Ball match che fu vinto da loro stessi.\nNel tour \"Maximum Impact 8\" della federazione, la Decay inizi\u00f2 una faida contro il wrestler Jimmy Havoc e dopo che quest'ultimo aveva cercato di interferire fra Rosemary e gli altri due membri del gruppo perch\u00e9 Havoc aveva affermato di avere dei \"conti in sospeso\" con la valletta. \nIl 19 marzo ad \"Impact Wrestling\" Decay sconfigge i campioni di coppia Beer Money, Inc. conquistando per la prima volta i titoli TNA World Tag Team Championships."}
{"id": "5892482", "revid": "439868", "url": "https://it.wikipedia.org/wiki?curid=5892482", "title": "Ex aequo", "text": "Ex aequo \u00e8 una locuzione latina che ha il significato di \"parit\u00e0 di posizione\" al termine di una competizione o in una classifica finale. \nUtilizzo.\nL'espressione viene utilizzata in ambito sportivo o in altri ambiti, ma sempre legati a competizioni o concorsi, con la valenza di un posizionamento nella graduatoria a \"pari merito\", ovvero quando due partecipanti o concorrenti arrivano o si piazzano nella medesima disposizione.. "}
{"id": "5892486", "revid": "1086846", "url": "https://it.wikipedia.org/wiki?curid=5892486", "title": "Como Foot-Ball Club 1921-1922", "text": "Questa pagina raccoglie le informazioni riguardanti il Como Foot-Ball Club nelle competizioni ufficiali della stagione 1921-1922.\nStagione.\nNella stagione 1921-1922, la stagione della scissione in due federazioni distinte, il Como ha disputato il massimo campionato italiano F.I.G.C. prendendo parte alle qualificazioni lombarde, vincendo il proprio girone.\nNel girone di semifinale \u00e8 stato superato dai cugini dell'Esperia i quali, vincendo il girone con 7 punti, sono ammessi alle semifinali interregionali."}
{"id": "5892507", "revid": "1573940", "url": "https://it.wikipedia.org/wiki?curid=5892507", "title": "Paradisaea minor", "text": "La paradisea minore (Paradisaea minor ) \u00e8 un uccello passeriforme della famiglia Paradisaeidae.\nDescrizione.\nDimensioni.\nMisura 32\u00a0cm di lunghezza, per un peso di 141-300 g: i maschi, a parit\u00e0 d'et\u00e0, sono pi\u00f9 pesanti rispetto alle femmine, anche in virt\u00f9 della presenza delle lunghe penne di fianchi e coda, lunghe poco meno del corpo.\nAspetto.\nLa paradisea minore \u00e8 in pratica una versione di dimensioni minori della paradisea maggiore, dalla quale essa differisce per il petto bruno nei maschi e bianco nelle femmine, mentre nella \"cugina\" maggiore i maschi possiedono petto pi\u00f9 scuro che nelle femmine \u00e8 bruno, oltre ovviamente ad avere dimensioni medie leggermente superiori.&lt;br&gt;\nAnche in questi uccelli \u00e8 presente un dimorfismo sessuale molto evidente, con le femmine dalla faccia di colore bruno scuro, mentre vertice e nuca sono bruno-giallastri, ali, dorso e coda sono di colore bruno e petto, ventre e sottocoda sono di colore bianco latte: i maschi, invece, presentano testa e groppa di colore giallo zolfo, gola e base del becco verde smeraldo, ali, dorso, petto, ventre e coda bruni. Nei maschi, le penne dei fianchi sono allungate e vaporose, rivolte all'indietro (nascondendo le due penne centrali della coda, anch'esse allungate ma filiformi) e di colore giallo alla base, che sfuma nel bianco nella parte mediana e distale: in ambedue i sessi gli occhi sono di colore giallo, mentre le zampe sono nerastre ed il becco \u00e8 grigio-bluastro.\nBiologia.\nLe paradisee minori sono uccelli diurni, dalle abitudini tendenzialmente solitarie, abitatori del folto della canopia, dove passano la maggior parte del tempo alla ricerca di cibo.\nAlimentazione.\nLa paradisea minore presenta dieta essenzialmente frugivora, la cui dieta per\u00f2 comprende anche una buona percentuale di insetti ed altri invertebrati: sembrerebbe esserci un legame fra la componente animale della dieta di questi uccelli e la lieve tossicit\u00e0 delle carni registrata in alcuni esemplari, tuttavia servono ulteriori studi a conferma di ci\u00f2.\nRiproduzione.\nLa stagione riproduttiva va da luglio a febbraio. La paradisea minore \u00e8 una specie poligina, i cui maschi si esibiscono in \"lek\", riunendosi in uno o pi\u00f9 alberi in cui ciascuno di essi ricava il proprio spazio di esibizione rimuovendo le foglie da un ramo che poi cercher\u00e0 di conservare negli anni: ciascuna arena conta fino a una quindicina di maschi in esibizione, coi maschi pi\u00f9 vecchi e i pi\u00f9 forti che si dispongono al centro del \"lek\" per ottenere maggiore visibilit\u00e0, mentre ai margini dell'arena si aggregano i maschi immaturi, sopraggiunti per osservare ed apprendere i rituali di corteggiamento.\nPer attrarre le femmine, i maschi si tengono impettiti, con ali aperte e penne dei fianchi erette, emettendo un fischio seguito da un verso gracchiante: durante il corteggiamento vero e proprio, invece, essi fanno roteare le ali ed emettono un verso nasale percorrendo il proprio posatoio avanti e indietro con le penne dei fianchi erette, per poi chinarsi ritmicamente in avanti, nel gesto di affilare il becco contro il proprio ramo.\nLe femmine osservano varie arene prima di scegliere con quale maschio accoppiarsi. Dopo l'accoppiamento, esse si allontanano dalle arene (dove i maschi continuano ad esibirsi) e si occupano in solitudine della costruzione del nido a coppa, della cova delle uova (fino a 12, sebbene generalmente questi uccelli non portino a maturit\u00e0 pi\u00f9 di 2-3 nidiacei a covata) e delle cure parentali verso i nidicaei.\nDistribuzione e habitat.\nLa paradisea minore abita tutta la fascia settentrionale della Nuova Guinea, dalla penisola di Doberai alla penisola di Huon: l\"'habitat\" di questi uccelli \u00e8 rappresentato dalla foresta pluviale primaria e secondaria, dalle aree paludose e anche da prati e giardini urbani, pur con presenza di folta vegetazione. Pur prediligendo le aree di pianura e collina, questi uccelli possono essere osservati fino ad oltre 1500 m di quota.\nTassonomia.\nSe ne riconoscono tre sottospecie:\nGli uccelli dell'isola di Misool vengono talvolta considerate come una sottospecie a s\u00e9 stante, col nome di \"Paradisaea minor pulchra\", tuttavia si tende a considerarle come appartenenti alla sottospecie nominale.\nLa paradisea minore si ibrida con facilit\u00e0 con numerose altre specie di uccelli del paradiso, sia congeneri che non: ne sono noti casi di ibridazione in natura (spesso classificati come specie a s\u00e9 stanti) con la paradisea di Raggi (ibridi classificati come \"Paradisaea gilliardi\" e come \"Paradisaea mixta\" ), la paradisea dell'Imperatore Guglielmo (ibrido classificato come \"Paradisaea duivenbodei\"), la paradisea dalle dodici penne (ibrido classificato come \"Paradisaea mirabilis\" ), la paradisea magnifica (ibrido classificato come \"Neoparadisaea ruysi\" ) e l'uccello fucile magnifico (ibrido classificato come \"Janthothorax bensbachi\" )."}
{"id": "5892508", "revid": "686936", "url": "https://it.wikipedia.org/wiki?curid=5892508", "title": "Boston Patriots 1963", "text": "La stagione dei Boston Patriots \u00e8 stata la quarta della franchigia nell'American Football League e la terza con Mike Holovak come capo-allenatore.. La squadra concluse con un bilancio di sette vittorie, sei sconfitte e un pareggio, al primo posto a pari merito coi Buffalo Bills nella AFL Eastern division. Si richiese perci\u00f2 la prima gara di spareggio della storia della AFL, che i Patriots vinsero per 267-7 in un campo innevato con due passaggi da touchdown del quarterback Babe Parilli e tre field goal di Gino Cappelletti. In finale, la squadra fu sconfitta dai San Diego Chargers per 51-10.\nClassifiche.\nNota: Le partite pareggiate non vennero conteggiate a fini delle classifiche fino al 1972."}
{"id": "5892514", "revid": "124212182", "url": "https://it.wikipedia.org/wiki?curid=5892514", "title": "European Seaways", "text": "La European Seaways \u00e8 una compagnia di navigazione nata nel 1990 e operante fra Mare Adriatico e Mar Ionio. La principale destinazione raggiunta \u00e8 la Grecia.\nStoria.\nDa sempre impegnata nei collegamenti tra l'Italia e la Grecia, fino al 1998, ha esercitato una linea diretta con la Turchia. Contemporaneamente ha avuto modo di collaborare dal porto di Bari con Ventouris Ferries per il potenziamento dei collegamenti verso Durazzo, ed in estate anche per Igoumenitsa - Corf\u00f9 - Cefalonia (Sami) e Zante.\nAttualmente, i servizi vengono esercitati dalla \"Galaxy Maritime\" che opera tramite la \"A-Ship Management\". Difatti, le navi non riportano n\u00e9 loghi n\u00e9 colori della European Seaways.\nLinee.\nLinee in partenza dal porto di Brindisi verso:\n Valona\n Corf\u00f9 - Igoumenitsa"}
{"id": "5892516", "revid": "31886", "url": "https://it.wikipedia.org/wiki?curid=5892516", "title": "Almodis I de La Marche", "text": "Origine.\nSecondo il \"Chronicon sancti Maxentii Pictavensis, Chroniques des Eglises d'Anjou\", Almodis era la sorella del Conte de La Marche, Bosone III, che, sempre secondo il \"Chronicon sancti Maxentii Pictavensis, Chroniques des Eglises d'Anjou\", era figlio primogenito del Conte de La Marche, Adalberto II e della moglie, Ponzia, di cui non si conoscono gli ascendenti.&lt;br&gt;Ancora secondo il \"Chronicon sancti Maxentii Pictavensis, Chroniques des Eglises d'Anjou\" Adalberto II de La Marche era figlio primogenito del Conte de La Marche, Bernardo I e della moglie, Amelia de Ras\u00e9s (? - \u2020 1053); secondo altre fonti la madre di Almodis potrebbe essere anche Amelia di Montignac (ca. 989 -\u2020 ca. 1072) oppure Amelia d'Aulnay (ca. 990 -\u2020 ca. 1072), mentre altri la mettono in relazione con Ermengarda di Corson, viscontessa di Comborn (deducendolo dal documento n\u00b097 del \"Cartulaire de l'abbaye d'Uzerche (Corr\u00e8ze)\". Il nome della madre, ripreso da un documento del 1053 (\"Almodis comitissa, filia que es Amelie comitisse\") \u00e8 citato dallo storico Jos\u00e9 Enrique Ruiz Domenec nel suo libro \"Quan els vescomtes de Barcelona eren\" (Barcelona, 2006), quando cita la figlia, Almodis, contessa di Barcellona, che riceve il giuramento di fedelt\u00e0 dal vescovo di Barcellona, Guislaberto.\nBiografia.\nAlla morte di suo padre, Adalberto (\"Audebertus comes de Marchia\"), riportata dal \"Chronicon sancti Maxentii Pictavensis, Chroniques des Eglises d'Anjou\", nel 1088 (MLXXXVIII), suo fratello, Bosone (\"Boso filius eius\"), essendo il figlio primogenito, gli succedette, come Bosone III, Conte de La Marche.\nVerso il 1090, Almodis spos\u00f2 Ruggero, che, secondo il monaco e storico inglese, Orderico Vitale, nel suo \"Historia ecclesiastica\", era il figlio terzogenito del signore di Montgommery, visconte di Hi\u00e9mois, Conte d'Alen\u00e7on e Conte di Shrewsbury, Ruggero II di Montgommery, e della sua prima moglie, Mabel de Bell\u00eame; Ruggero era al suo secondo matrimonio ed era signore di un vasto dominio in Inghilterra, tra Yorkshire, Lincolnshire e Anglia orientale, come risulta dall Complete Peerage XI (non consultata).\nLa morte di suo fratello Bosone (\"Boso comes de Marchia\") viene riportata dal \"Chronicon sancti Maxentii Pictavensis, Chroniques des Eglises d'Anjou\", nel 1091 (\"MXCI\"), precisando che fu ucciso (in battaglia) a Confolens (\"Confolento castro\") e che, dato che non aveva eredi, gli succedette la sorella, Almodis (\"Aumodis soror sua\").&lt;br&gt;Per\u00f2, anche per il fatto che Almodis si trovava in Inghilterra, la contea fu governata dallo zio di entrambi, Oddone I, come ci viene confermato dal documento n 93, datato 1092, del \"Cartulaire de l'abbaye d'Uzerche (Corr\u00e8ze)\", in cui il conte Oddone (\"Oddo comes qui rater fuit Aldeberti Marchi\u00e6 comitis\") fa una donazione in suffragio delle anime del padre, Bernardo, della madre, Amelia, dei nipoti, Bosone, e di due suoi fratelli, e del fratello, Adalberto II.\nLo zio, Oddone mor\u00ec nel 1098, e Almodis pot\u00e9 prendere possesso della contea, assieme al marito, Ruggero di Poitou.\nIl marito, per\u00f2, nel 1102, fu bandito dal regno d'Inghilterra, come risulta dalla nota d) di pag. 687 del Complete Peerage XI (non consultata).\nAlmodis govern\u00f2 col marito, Ruggero, e, negli anni successivi, venne citata in diversi documenti, sia del \"Cartulaire de l'abbaye d'Uzerche (Corr\u00e8ze)\": il documento n\u00b0 98, datato 23 marzo 1112, inerente ad una donazione fatta col figlio, Bosone, il documento n\u00b0 99, datato 7 aprile 1113, in cui controfirma (\"Almodis comitissa mater Aldeberti\") per una donazione fatta dai figli, Adalberto e Bosone, ed infine il documento n\u00b0 83, datato 1113 circa in cui vene citata assieme al marito Ruggero (\"Comite Rotgerio et eius uxore comitissa de Marchia\"); sia delle \"Chartes et documents pour servir \u00e0 l'histoire de l'abbaye de Charroux\": il documento n\u00b0 XV, in data imprecisata, quando era ancora in vita il re d'Inghilterra, Guglielmo II Rufus (\u2020 1100), inerente a una donazione, fatta col marito Ruggero e il documento n\u00b0 XXXIII, datato 1125 circa, che fa riferimento ad una donazione, del 1117, fatta assieme ai figli, Adalberto e Bosone.\nAlmodis mor\u00ec verso il 1117, lasciando la contea al marito affiancato dal figlio primogenito, Adalberto.\nDiscendenza.\nAlmodis a Ruggero diede cinque figli:"}
{"id": "5892517", "revid": "149485", "url": "https://it.wikipedia.org/wiki?curid=5892517", "title": "III Giochi olimpici giovanili invernali", "text": "I III Giochi Olimpici giovanili invernali (in francese: \"Les IIIe Jeux olympiques de la jeunesse d'hiver\"; in tedesco: \"Olympische Jugend-Winterspiele 2020\"; in italiano: \"III Giochi olimpici giovanili invernali\"; in romancio: \"Gieus olimpics da giuvenils d'enviern 2020\") si sono disputati a Losanna, in Svizzera, dal 9 al 22 gennaio 2020. Alcune delle gare si sono svolte nel dipartimento di Giura in Francia.\nSelezione della citt\u00e0 organizzatrice.\nLosanna ricevette l'assegnazione ufficiale il 31 luglio 2015. L'unica altra candidata era la citt\u00e0 di Bra\u0219ov, in Romania.\nCandidature non formalizzate.\nAlcune citt\u00e0 dichiararono l'intenzione di candidarsi ad ospitare l'evento ma non ufficializzarono mai la proposta, tra queste:\nI Giochi.\nDiscipline.\nA questi terzi Giochi olimpici giovanili invernali gli sport praticati sono stati 16 e gli eventi 81. Hanno fatto il loro debutto lo sci alpinismo e la combinata nordica femminile."}
{"id": "5892527", "revid": "86599", "url": "https://it.wikipedia.org/wiki?curid=5892527", "title": "C/1970 U1 Suzuki-Sato-Seki", "text": "C/1970 U1 (Suzuki-Sato-Seki) \u00e8 una cometa non periodica scoperta il 19 ottobre 1970. Gli scopritori ufficiali sono Shigenori Suzuki, Yasuo Sato e Tsutomu Seki, ma ci sono anche due scopritori indipendenti, N. Kobayasi e Akihiko Tago, tutti questi osservatori sono astrofili giapponesi. Unica caratteristica della cometa \u00e8 di avere una piccola MOID col pianeta Mercurio."}
{"id": "5892533", "revid": "135224", "url": "https://it.wikipedia.org/wiki?curid=5892533", "title": "Cristian Mini", "text": "Biografia.\nNel 1991 si diploma all'Istituto d'arte e nello stesso anno partecipa al Festival di Castrocaro Terme, dove concorre alla gara insieme a Bracco Di Graci e Laura Pausini. Si iscrive all'universit\u00e0 e nel 1999 si laurea al D.A.M.S. di Bologna con una tesi sul neorealismo italiano e il fotoromanzo, lavoro selezionato al \u201cPremio Sacchi\u201d per le migliori tesi sul cinema e che poi, nel 2000, gli vale una pubblicazione del relativo saggio sulla rivista Cinergie.\nNel 2002 entra nel cast di Notre Dame de Paris, lo spettacolo di Riccardo Cocciante, e debutta al Gran Teatro di Roma nel ruolo di \"Clopin\". Con questo tour si esibisce in Italia per tre anni e poi nel reprise del 2009 arrivando a 350 repliche.\nNello stesso periodo incide \"Oltre i limiti\", canzone di chiusura dello spettacolo dei Katakl\u00f2 \"Livingston\".\nSempre nel 2005 riunisce la sua band e fonda i CANCLAN (Cantautori Clandestini) con i quali comincia una prolifica attivit\u00e0 musicale che lo porter\u00e0 a realizzare quattro album, con gli ultimi due interamente composti da sue canzoni.\nNel 2007 \u00e8 il protagonista dell'opera musicale di Antonio Maiello \"Federico II \u2013 la danza del falcone\".\nContemporaneamente continua lo studio della recitazione, con il corso di perfezionamento attori dell'Accademia d'Arte drammatica Silvio D'Amico.\nCos\u00ec inaugura l'attivit\u00e0 di attore con la partecipazione a varie fiction televisive, tra cui \"Raccontami\" con Massimo Ghini, \"Ho sposato uno sbirro\" e il film per Rai 1 di Pupi Avati, \"Il bambino cattivo\", \u201cIl bello delle donne\u201d, \u201cIl paradiso delle signore 3\u201d.\nNel 2009 \u00e8 il protagonista di due spot pubblicitari di Sky tv. Nel 2010 viene chiamato da Michele Guard\u00ec per interpretare i ruoli di \"Conte Attilio\" e di \"Avvocato Azzeccagarbugli\" nel musical \"I promessi sposi\" per l'evento allo stadio di San Siro e la lunga tourn\u00e9e teatrale del 2011-12.\nNel 2014 esce il suo primo album di inediti con i CANCLAN, \"Mondo nuovo\", di cui \u00e8 autore di tutte le canzoni. Nel 2016 collabora artisticamente con Beppe Carletti, storico fondatore dei Nomadi, che suona la fisarmonica nel singolo \"Aiutami a capire\", brano che da anche il titolo al secondo lavoro musicale come cantautore. Nel 2019 ritorna nel cast di Notre dame de Paris nell\u2019inedito nuovo ruolo di Frollo.\nVita privata.\nDopo una prima relazione, dalla quale sono nati due figli, dal 2011 \u00e8 sposato con la stilista e ballerina di danza classica, Sabrina Ryna Montanaro."}
{"id": "5892535", "revid": "158913", "url": "https://it.wikipedia.org/wiki?curid=5892535", "title": "Claire Boothe Luce", "text": ""}
{"id": "5892542", "revid": "79956611", "url": "https://it.wikipedia.org/wiki?curid=5892542", "title": "Th\u00e9lema", "text": ""}
{"id": "5892561", "revid": "404338", "url": "https://it.wikipedia.org/wiki?curid=5892561", "title": "Mata Nui", "text": "Mata Nui (chiamata cos\u00ec in onore del grande spirito) \u00e8 un'isola immaginaria dell'universo Bionicle. Creata dopo il grande cataclisma, sar\u00e0 il teatro delle avventure dei Toa nei primi anni della saga. Verr\u00e0 distrutta al risveglio di Mata Nui.\nLa creazione.\nQuando Teridax infett\u00f2 Mata nui con il suo virus, questo cadde in coma e si schiant\u00f2 sul pianeta di Aqua Magna, sprofondando in mare. Solo la testa affior\u00f2 dal mare, e sopra di essa nacque appunto un'isola, che si popolo di vegetazione e Rahi (gli animali Bionicle) in poco tempo. L'isola era divisa in sei regioni (biomi) principali: Ta-Wahi, una regione vulcanica; Ga-Wahi, una regione paludosa e acquatica; Onu-Wahi, una serie di gallerie poste sotto l'isola; Po-Wahi, la regione desertica dell'isola; Le-Wahi, una distesa di foreste e Ko-Wahi, una regione montuosa, perennemente innevata.\nGli anni bui e l'arrivo dei Toa Mata.\nDopo che i Toa Metru ebbero sconfitto Teridax e abbandonato Metru-Nui, sbarcarono su questa isola formatasi da poco, e vi depositarono e risvegliarono i Matoran salvati (a cui era stata cancellata la memoria riguardo alla loro vita precedente). I Toa poi ripartirono per salvare alcuni Matoran rimasti. Le cose non filarono esattamente liscio (vedi storyline 2005), ma alla fine i restanti Matoran furono tratti in salvo, a costo per\u00f2 della liberazione di Makuta, precedentemente intrappolato dai Toa. Questi and\u00f2 a risiedere in una caverna posta sotto Mata Nui, chiamata Mangaia, mentre i Toa, liberando i Matoran, compierono il loro destino, trasformandosi nei turaga. Nella loro nuova forma, popolarono l'isola e formarono sei nuovi villaggi, in base ai loro elementi: Ta-koro governata da Vakama, Ga-Koro governata da Nokama, Onu-Koro governata da Whenua, Po-Koro governata da Onewa, Le-Koro governata da Matau e Ko-Koro governata da Nuju. Presto per\u00f2, Teridax cominci\u00f2 ad infettare le maschere dei Rahi presenti sull'isola in modo da metterli contro i villaggi. Per anni i Matoran doverono difendersi dai loro continui attacchi, fino a che un giorno Takua, un matoran, riusc\u00ec ad inviare una \"richiesta d'aiuto\" ai Toa Mata (Tahu, Gali, Onua, Pohatu, Lewa e Kopaka), che giunsero sull'isola tramite dei canestri speciali. Questi ricordavano solo il loro nome e i loro poteri, e i Turaga spiegarono loro il loro compito: sconfiggere Makuta. Prima per\u00f2 dovevano raccogliere le grandi Kanohi, le maschere del potere, sparse sull'isola. I toa cominciarono la loro missione, combattendo contemporaneamente con i Rahi. Alla fine, raccolte tutte le maschere, si riunirono a Kini-nui, un tempio presente al centro di Mata Nui, ed entrarono nel Mangaia. Qui, dopo aver sconfitto dei Rahi simili a granchi, i Manas, raggiunsero Makuta, che si trovava nel corpo di un Matoran deceduto. Con i loro poteri elementali combinati, in poco tempo lo sconfissero.\nI Bohrok e i Bohrok-Kal.\nTornati in superficie, per\u00f2 scoprirono che i Bohrok, creature robotiche guidate da un cervello organico, il Kraana, avevano cominciato ad attaccare i villaggi dei Matoran. Vakama disse loro che per fermarli era necessario trovare gli otto tipi di Kraana. I toa cominciarono cos\u00ec la ricerca. Riuniti tutti gli otto tipi, discesero in delle gallerie sotterranee dove si trovava il nido dei Bohrok. Dopo qualche ostacolo giunsero alle Bahrag, le regine dei Bohrok e con una lunga e difficile lotta riuscirono a sconfiggerle, imprigionandole in una prigione di Protodermis solido (un materiale creato dall'unione dei poteri dei Toa). Grazie a delle pozze di Protodermis energizzato poste sotto il pavimento, poi, i Toa Mata si trasformarono nei Toa Nuva, con armi e maschere pi\u00f9 potenti. Tuttavia vennero liberati i Bohrok-Kal, versioni particolari dei Bohrok, il cui compito era risvegliare le Bahrag. Questi rubarono i simboli Nuva, pietre contenenti il potere dei Toa e li sconfissero. Trovata la caverna dove erano imprigionate le regine dei Bohrok, i Bohrok-kal non riuscirono per\u00f2 nel loro intento e vennero sconfitti dai Toa, anche grazie ad una maschera, chiamata Vahi, donata da Vakama a Tahu in grado di bloccare il tempo. I Bohrok-kal quindi fallirono e le Bahrag rimasero imprigionate.\nLa maschera della luce.\nTempo dopo Takua scopr\u00ec la Maschera della luce a Ta-Koro, che doveva essere usata per trovare il settimo Toa. Cos\u00ec insieme a Jaller, si mise alla ricerca di questo fantomatico eroe, mentre i Toa diffondevano la notizia. Makuta per\u00f2, che voleva impedirlo, liber\u00f2 sei Rahkshi, creature simili a rettili guidate dai Kraata, cervelli ricordanti i Kraana dei Bohrok. I Rahkshi nel loro cammino distrussero ben tre villaggi: Ta-Koro, Ko-Koro e Onu-koro. Alla fine Takua scopr\u00ec di essere il toa della luce e divenne Takanuva, mentre i Rahkshi vennero sconfitti dai Toa. Takanuva affront\u00f2 poi Makuta nella sua tana e dopo vari avvenimenti lo sconfisse (apparentemente) e scopr\u00ec un passaggio segreto, posto sotto Mata Nui, che conduceva a Metru Nui.\nL'abbandono e la fine.\nTutti gli abitanti dell'isola migrarono nei giorni successivi verso la nuova isola. I Toa, prima di partire, liberarono le Bahrag, cos\u00ec mentre l'isola veniva abbandonata i Bohrok vennero risvegliati e \"ripulirono l'isola da ogni resto dei Matoran. \nAlcuni mesi dopo, quando Mata Nui (ma con la mente di Teridax) venne risvegliato dai Toa a Karda nui, si sollev\u00f2 dalle acque dopo secoli e il suo volto, alzandosi, distrusse l'isola di Mata Nui, lasciando affondare i resti rimanenti in mare.\nVoci correlate.\n\u2022 Bionicle\n\u2022 Bionicle - La maschera della luce"}
{"id": "5892570", "revid": "640277", "url": "https://it.wikipedia.org/wiki?curid=5892570", "title": "Isla de la Juventud", "text": ""}
{"id": "5892573", "revid": "486946", "url": "https://it.wikipedia.org/wiki?curid=5892573", "title": "Prana Film", "text": ""}
{"id": "5892575", "revid": "247222", "url": "https://it.wikipedia.org/wiki?curid=5892575", "title": "Danza danza", "text": ""}
{"id": "5892577", "revid": "1350890", "url": "https://it.wikipedia.org/wiki?curid=5892577", "title": "James I. Williamson", "text": ""}
{"id": "5892581", "revid": "729019", "url": "https://it.wikipedia.org/wiki?curid=5892581", "title": "Jeannou Lacaze", "text": "Dopo aver iniziato la carriera militare sul finire della seconda guerra mondiale combatte in Indocina e poi in Algeria nelle file della Legione straniera. Salito fino al rango di Generale d'armata, dal febbraio 1981 al luglio 1985 fu Capo di stato maggiore delle forze armate francesi, forte fautore della politica di indipendenza del deterrente nucleare nazionale anche in ambito NATO. Dopo aver lasciato la vita militare si diede alla politica, entrando nel Parlamento europeo come deputato del Gruppo liberale e democratico riformatore passando poi al Gruppo del partito popolare europeo (Gruppo democratico cristiano).\nBiografia.\nNacque a Hu\u1ebf, in Vietnam, l'11 febbraio 1924, figlio di Jean-Joseph un funzionario coloniale e di Andr\u00e9e Momert, una annamita di origine cinese. In giovane et\u00e0 segu\u00ec suo padre quando quest'ultimo rientr\u00f2 in Francia stabilendosi nell'Aquitania, dove studi\u00f2 nel liceo \"Michel de Montaigne\" di Bordeaux. Rimasto sconvolto dalla caduta della Francia nel giugno 1940, entr\u00f2 nei maquis, e nel 1944, all'et\u00e0 di venti anni, pass\u00f2 nelle FFI assegnato al 78\u00ba Reggimento fanteria come aspirante, e con cui partecip\u00f2 alla campagna di liberazione della Francia e alla fase finale della seconda guerra mondiale conseguendo il grado di tenente. Dopo la fine del conflitto entr\u00f2 all'\u00c9cole sp\u00e9ciale militaire de Saint-Cyr, passando poi all'\u00c9cole d'application de l'infanterie di Auvours dove si brevett\u00f2 ufficiale nel 1947.\nAll'uscita dalla scuola entr\u00f2 nella Legione straniera, assegnato al 1er R\u00e9giment \u00e9tranger d'infanterie di Le Kef, Tunisia, per essere quindi trasferito al 2e R\u00e9giment \u00e9tranger d'infanterie (REI) in Indocina. Prese parte al conflitto contro il Viet Minh come comandante di plotone presso il III Battaglione, rimanendo gravemente ferito il 5 gennaio 1948 durante l'attacco al villaggio di H\u00f4 Chim. Rimpatriato per motivi sanitari, al termine del periodo di convalescenza ritorn\u00f2 in servizio presso il I Battaglione del 2e REI in Indocina, dove rimase fino al 1951. Rientrato in Patria, nel 1952 fu promosso capitano ed assegnato ad un reggimento di fucilieri marocchini, e dopo un incarico presso la sezione tecnica dell'esercito, assunse il comando della 5\u00aa Compagnia del 129\u00ba Reggimento fanteria prestando servizio in Algeria a partire dal 1958. \nL'anno successivo entr\u00f2 in servizio nella 11eDemi-brigade paracadutisti d'assalto, venendo promosso maggiore nel 1960 e tenente colonnello nel 1967. Dopo il corso presso l'\u00c9cole de guerre e la promozione a colonnello, il 18 luglio 1967 assunse il comando del 2\u00ba Reggimento paracadutisti della Legione straniera (2e R\u00e9giment \u00e9tranger de parachutistes) sostituendo il colonnello Paul Arnaud de Fo\u00efard. Guid\u00f2 il reggimento durante l'intervento francese in Ciad nel 1969, operando poi in Togo e in Costa d'Avorio al fine di garantire la presenza francese nel nell'Africa equatoriale.\nLasciata la Legione straniera nel 1971 entr\u00f2 a far parte del servizio segreto, di cui fu anche vicedirettore, rimanendovi fino al 1976. Promosso al grado di generale di divisione l'anno successivo, assunse il comando della 11\u00aa Divisione paracadutisti mantenendolo fino al 1979 quando fu promosso generale di corpo d'armata. Durante il suo comando il 2e REP fu mandato a Kolwezi, nello Zaire (Op\u00e9ration Turquoise) e con l'esercito francese prese parte ad azioni in Libano, e in Mauritania. \nGuadagnatosi la fiducia del Presidente della Repubblica Val\u00e9ry Giscard d'Estaing fu nominato Governatore militare di Parigi nel 1980, assumendo anche le funzioni di comandante del III Corpo d'armata e della 1\u00aa Regione militare.\nA partire dal 1\u00ba febbraio 1981 fu nominato Capo di stato maggiore delle forze armate, pochi mesi prima dell'elezione del nuovo presidente Fran\u00e7ois Mitterrand, che lo riconferm\u00f2 fino alla data del suo pensionamento, avvenuto nel 1985. \nDurante lo svolgimento del suo incarico fu un forte sostenitore di una autonoma politica di armamento nucleare francese, anche in ambito NATO, e favorevole all'acquisizione e alla messa in servizio dei nuovi missili mobili pre-strategici Had\u00e8s e degli IRBM, anch'essi mobili, S-4. Persegu\u00ec la politica che l'esercito francese dovesse dotarsi di armamenti di produzione nazionale, e della modernizzazione di quelli allora in servizio come i carri armati AMX-30 che dovevano essere portati allo standard B-2. Il generale Philippe Arnold, comandante della 1\u00aa Divisione corazzata schierata in Germania Occidentale gli aveva fatto notare che il carro AMX-30 era oramai inadeguato a operare con i nuovi carri americani M-1 Abrams e tedeschi Leopard 2 allora in fase di acquisizione presso i rispettivi eserciti. Il generale Arnold si fece fautore dell'acquisizione di un carro unico per gli eserciti francesi e tedesco, puntando sul Leopard 2, e per questo fatto rischi\u00f2 di essere sanzionato.\nVita politica.\nNel 1986 divenne consigliere speciale presso il Ministero della difesa per le relazioni militari con i paesi africani firmatari di accordi bilaterali di difesa. Fu consigliere di numerosi presidenti e dittatori africani come Mobutu Sese Seko, Denis Sassou Nguesso e F\u00e9lix Houphou\u00ebt-Boigny. Prima dell'invasione del Kuwait, avvenuta nel 1991, effettu\u00f2 numerosi viaggi in Iraq per sostenere la vendita di armamento dell'industria francese alle forze armata irachene, incontrando il presidente Saddam Hussein.\nNel 1988 sostenne la decisione del presidente Mitterrand di dotare le forze armate francesi di un armamento chimico binario, da prodursi rapidamente e che avesse estrema facilit\u00e0 di stoccaggio. Nel 25 luglio 1989 entr\u00f2 in politica eletto deputato al parlamento europeo nelle file del CNIP, un partito conservatore e tradizionalista, creandone uno proprio, l'Union des ind\u00e9pendants (UDI) l'anno successivo. Rimase in carica come eurodeputato fino al 18 aprile 1994, e fu anche presidente onorario dell'associazione Paris solidarit\u00e9 m\u00e9tro (che lottava contro l'esclusione sociale). Nel 1995 fond\u00f2 il Le Conseil commercial et industriel franco-irakien (CCIFI), per vendere armamento all'Iraq di Saddam Hussein sottoposto ad embargo internazionale in cambio di petrolio. Vantava eccellenti relazioni con il Ministro del petrolio iracheno Amer Mohammad Rashid, risalenti all'epoca in cui entrambi erano capi di stato maggiore delle forze armate dei rispettivi paesi, e l'Iraq era impegnato nella guerra con l'Iran. \nNel 1996 patrocin\u00f2 l'apertura in Iraq di un ufficio dell'l'Association franco-irakienne de coop\u00e9ration \u00e9conomique (AFICE), per entrare quindi in societ\u00e0 con l'ex direttore generale dell'Elf Lo\u00efk Le Floch-Prigent, e con gli uomini d'affari Michel Coencas e Marc Francelet nell'ambito della compagnia francese Tank Oil, che comp\u00ec esplorazioni petrolifere.\nNel settembre 2000 and\u00f2 in Costa d'Avorio dove cur\u00f2 il sistema di protezione del capo della giunta militare, generale Robert Gu\u00e9\u00ef.\nSi spense a Parigi marted\u00ec 1\u00ba agosto 2005, all'et\u00e0 di 81 anni, e i funerali si tennero gioved\u00ec 4 agosto nel cortile degli Invalides."}
{"id": "5892582", "revid": "1543377", "url": "https://it.wikipedia.org/wiki?curid=5892582", "title": "Volkswagen Derby", "text": "La Volkswagen Derby \u00e8 un'autovettura utilitaria di segmento B della casa automobilistica tedesca Volkswagen prodotta dal 1977 al 1985.\nIl contesto.\nPresentata come versione a 3 volumi della Volkswagen Polo, la Derby occupava un mercato fondamentale in molti paesi europei, ovvero quello delle segmento B a 3 volumi. Rispetto alla Polo era poco pi\u00f9 lunga e leggermente pi\u00f9 alta, mentre tutte le altre misure erano identiche.\nLe motorizzazioni disponibili per la prima serie erano:\nNel 1981 ne venne presentata la seconda serie, con le misure pressoch\u00e9 invariate, restata in vendita sino al 1985.\nLa motorizzazione di minor cilindrata divenne quella da 1035 cm\u00b3 mentre restarono disponibili le due cilindrate pi\u00f9 elevate."}
{"id": "5892583", "revid": "767487", "url": "https://it.wikipedia.org/wiki?curid=5892583", "title": "NHL 2K7", "text": "NHL 2K7 \u00e8 un videogioco di hockey su ghiaccio realizzato da \"2K Sports\", e pubblicato sulle console PlayStation 3, PlayStation 2, Xbox e Xbox 360."}
{"id": "5892589", "revid": "640277", "url": "https://it.wikipedia.org/wiki?curid=5892589", "title": "Strade provinciali della provincia della Spezia", "text": ""}
{"id": "5892608", "revid": "1305772", "url": "https://it.wikipedia.org/wiki?curid=5892608", "title": "Ottorino Mancioli", "text": "Biografia.\nProveniente da una famiglia della buona borghesia romana, compie studi umanistici e, nel 1932, si laurea in Medicina e Chirurgia presso l'Universit\u00e0 La Sapienza di Roma.\nLa sua vita di medico si svolge in parallelo a quella di artista, pittore, disegnatore, scrittore di medicina e di sport. La consuetudine con il disegno, alimentata da un acuto spirito di osservazione, inizia assai presto e lo induce a fare proprio il motto latino nulla dies sine linea, da lui personalizzato in \"nullo dies sine linea\". Con il fratello Corrado Mancioli, apr\u00ec uno studio per la realizzazione di manifesti pubblicitari e di propaganda di grandi eventi, ma anche francobolli a tema sportivo per l'Italia e San Marino.\nAllievo Ufficiale all'Accademia Navale di Livorno, poi di stanza a Napoli, quindi a Venezia e ancora a Lero (in punizione per un anno), viene infine mandato nell'Africa Orientale Italiana nel 1936. Rientrato in Italia, sposa Beatrice, figlia di Quadrio Pirani, uno dei protagonisti dell'architettura romana degli anni Venti. Nel 1938 parte per la Spagna, stavolta come volontario, arruolandosi nel Battaglione Autonomo del Tercio, Flechas Negras. Amante del volo, tenta di trasferirsi dalla Marina in Aeronautica, ma poich\u00e9 tale passaggio non risulter\u00e0 possibile per ragioni anagrafiche, decide di frequentare a Viterbo, nel 1941, il corso per paracadutisti, durante il quale stringe amicizia con Gianni Brera, che lo aiuter\u00e0 a pi\u00f9 riprese a lavorare nell'editoria definendolo \u201cil pi\u00f9 completo ed appassionato disegnatore di sport\u201d.\nLa Seconda Guerra Mondiale lo vede ufficiale medico paracadutista della Folgore: pur ferito al braccio destro (che rester\u00e0 paralizzato per due anni) nella battaglia di El Alamein, in Egitto, riesce a rientrare in Italia. Decorato con medaglia d'argento al valore, nel dopoguerra tenta nuove sperimentazioni artistiche e collabora a riviste e giornali su cui pubblica disegni spesso accompagnati da articoli in cui il medico si compenetra con l'uomo di sport. Illustra inoltre numeriosi libri e prende parte con successo a molte esposizioni, alcune delle quali all'estero. Tiene due \u201cpersonali\u201d (Perugia, 1957; Ancona, 1958) e pubblica una monografia di cui cura sia testi che disegni, \"Giochi sportivi\" (1976), con introduzioni di Gianni Brera e Libero de Libero. Quest'ultimo, nel 1976, cura con Mancioli anche uno dei \"Libretti\" della rivista maremmana \"Mal'Aria\".\nDagli anni Sessanta inizia a produrre sculture utilizzando tecniche e materiali differenti. Tra le ultime opere si segnala, nella vecchia sede del Tennis Parioli di Viale Tiziano, a Roma, un murale di circa 70 metri di lunghezza per 2 di altezza dedicato ai grandi personaggi dello sport italiano del XX secolo. Muore improvvisamente il 21 marzo del 1990 a Jesi, nella residenza estiva di famiglia.\nL'opera.\nPartecipa a importanti mostre internazionali e nazionali gi\u00e0 a partire dagli anni Trenta del Novecento.\nPur attento alle tendenze stilistiche del Futurismo, dell'Art d\u00e9co e del Razionalismo, Mancioli sar\u00e0 sempre spinto da forti motivazioni individuali che lo porteranno a non aderire mai organicamente a nessuna corrente artistica. Studioso dei problemi legati alla medicina sportiva, riesce a fissare nelle sue opere il momento sublime in cui il corpo umano sembra superare le leggi della gravit\u00e0 per raggiungere la superiore armonia della forza e della bellezza. La perfetta conoscenza dell'anatomia, acquisita attraverso gli studi di medicina, e le successive esperienze professionali e umane, gli permetteranno di cogliere il dinamismo dell'attimo.\nSecondo Enrico Crispolti, \u201cMancioli ha vissuto intensamente l'avventura di una propria identit\u00e0 espressiva nella pratica soprattutto del disegno (ma con estensioni frequenti alla pittura e poi anche alla scultura), e lungo dunque diversi decenni che hanno visto una profonda trasformazione della societ\u00e0 italiana. Testimone deliberatamente defilato rispetto alle vicende del dibattito artistico, ma tutt'altro che distante invece da una dimensione del vissuto\u201d.\nCon il tempo l'arte di Mancioli si fa pi\u00f9 matura e consapevole, e la perfezione tecnica del gesto atletico lascer\u00e0 spazio al piano emozionale, in cerca di una maggiore sintonia con la vicenda umana.\n\u201cSe l'amore per il gesto atletico e per il dinamismo autorizzano a ricondurre molti suoi lavori, soprattutto quelli a tema sportivo, nell'alveo dell'eredit\u00e0 futurista\u201d, ha scritto Giuseppe Pollicelli, \u201cle prove di maggior significato sono forse quelle pi\u00f9 spiccatamente espressionistiche, in cui la lezione di Otto Dix e soprattutto di Grosz si carica - in particolare in certi spaccati postribolari, ma anche nei frequenti idilli amorosi gravidi di sensualit\u00e0 ed erotismo - di umori spessi e provinciali, quasi felliniani\u201d."}
{"id": "5892624", "revid": "155634", "url": "https://it.wikipedia.org/wiki?curid=5892624", "title": "Futbol'nogo kluba CSKA Pamir", "text": "Il Futbol'nogo kluba CSKA Pamir, nota anche come CSKA Pamir o SKA Pamir e in precedenza come Pamir Du\u0161anbe, \u00e8 una societ\u00e0 di calcio tagika con sede a Du\u0161anbe.\nStoria.\nDurante l'era dell'Unione Sovietica (1950-1991).\n\u00c8 stata fondata nel 1950 con il nome di Bol'\u0161evik Stalinabad; in seguito assunse i nomi di Dinamo Stalinabad, Kolchoz\u010dy Stalinabad, Uro\u017eaj Stalinabad, Chosilot Stalinabad ed \u0116nergetik Stalinabad. Dal 1970 la citt\u00e0 di Stalinabad assunse il nome di Du\u0161anbe; dal 1970 assunse il nome di Pamir, con cui ottenne i pi\u00f9 rilevanti risultati.\nIn epoca sovietica fu la principale squadra della Repubblica socialista sovietica tagika, arrivando a disputare la massima serie sovietica tra il 1989 e il 1991 La qualificazione alla massima serie si ottenne, difatti, nel 1988 con 58 punti, centrando il primo posto della serie cadetta sovietica, e con distacco di solo un punto dalla seconda, la Rotor Volgograd, e due dalla terza, il CSKA Mosca.\nSebbene non nel periodo pi\u00f9 florido della serie calcistica (il 1991 sar\u00e0 l'anno di dissoluzione dell'Unione Sovietica) , tale posizione permetteva ad una squadra tagika, finalmente, di confrontarsi con le squadre pi\u00f9 titolate dell'unione: Dinamo Minsk (Bielorussia), Dinamo Tbilisi (Georgia), Dinamo Kiev (Ucraina) e squadre russe come lo Zenit di Leningrado e le squadre moscovite allora maggiormente affermate (Torpedo, Spartak, Dinamo).\nLa squadra non riusc\u00ec ad imporsi nel girone di 16 squadre, ottenendo fra il 1989 e il 1991, rispettivamente le posizioni 13\u00aa, 10\u00aa e 10\u00aa.\nSempre nel campionato sovietico, nel 1991 (stagione 1991-1992) ottenne il suo massimo risultato nella Soviet Cup: la qualificazione ai quarti di finale, che videro la sconfitta della squadra tagika in trasferta contro il CSKA Mosca per 2-0.\nDall'indipendenza del Tagikistan (1991) ad oggi.\nLa squadra che potenzialmente poteva essere la potenza dell'Asia Centrale fu interessata da vari avvenimenti che ne hanno fatto perdere forza e clamore.\nAll'indomani della dissoluzione dell' \"Impero del Male\", la squadra tagika ha incontrato non pochi ostacoli per essere compresa in un campionato insieme alle altre maggiori squadre ex-sovietiche, specialmente a causa dei lunghe tratte che le squadre di Mosca dovevano percorrere. Relegati al campionato del proprio paese, molti giocatori del Pamir accettarono ben lautamente di approdare in squadre russe che offrivano maggior possibilit\u00e0 di carriera.\nNel 1992, a causa di una guerra civile, degli estremisti islamici chiesero l'epurazione dalla squadra di giocatori di provenienza russa. Ci\u00f2 ne consegu\u00ec la relegazione alle basse posizioni della classifica.\nPer non far cadere la squadra nell'oblio, divenne interesse nel 1996 del Ministro della Difesa, Sherali Khayrullaev. La squadra diventa propriet\u00e0 dell'esercito e cambia denominazione in \"CSKA Pamir\".\nFra pi\u00f9 bassi che alti, la squadra, dopo l'indipendenza del Tagikistan, ha vinto nel campionato nazionale Vys\u0161aja Liga due campionati e una coppa."}
{"id": "5892625", "revid": "125394601", "url": "https://it.wikipedia.org/wiki?curid=5892625", "title": "Castello Piccolomini (Ortucchio)", "text": "Il castello Piccolomini \u00e8 un monumento nazionale che si trova ai bordi della piana del Fucino, nel comune di Ortucchio in provincia dell'Aquila.\nStoria.\nIl castello Piccolomini inizialmente sorgeva sull'isola di Ortucchio presso il lago Fucino. La struttura, infatti, era circondata da un fossato del quale le acque erano collegate con il lago. Con il prosciugamento del lago, questa protezione \u00e8 venuta meno.\nLa struttura in stile rinascimentale fu voluta nel 1488 da Antonio Todeschini Piccolomini, dopo la distruzione di una precedente fortificazione da parte di Napoleone Orsini.\nDanneggiato dal terremoto del 1915 l'edificio \u00e8 stato restaurato negli anni settanta.\nArchitettura.\nIl castello ha una pianta rettangolare con torrioni circolari agli angoli delle mura, con quello di nord-ovest del quale rimane solo il basamento. \nIl portale d'ingresso al castello si trova sul lato delle mura verso il paese e sopra il portale \u00e8 presente una lapide che riporta la data della ricostruzione da parte dei Piccolomini.\nAll'interno delle mura si trova il mastio, che rappresenta la struttura pi\u00f9 antica del castello, caratterizzato da una merlatura su tutto il suo perimetro."}
{"id": "5892627", "revid": "643662", "url": "https://it.wikipedia.org/wiki?curid=5892627", "title": "CSKA Pamir", "text": ""}
{"id": "5892629", "revid": "643662", "url": "https://it.wikipedia.org/wiki?curid=5892629", "title": "Pamir Du\u0161anbe", "text": ""}
{"id": "5892630", "revid": "643662", "url": "https://it.wikipedia.org/wiki?curid=5892630", "title": "Pamir Dushanbe", "text": ""}
{"id": "5892632", "revid": "643662", "url": "https://it.wikipedia.org/wiki?curid=5892632", "title": "SKA Pamir", "text": ""}
{"id": "5892633", "revid": "124987007", "url": "https://it.wikipedia.org/wiki?curid=5892633", "title": "Florian Niederlechner", "text": ""}
{"id": "5892636", "revid": "643662", "url": "https://it.wikipedia.org/wiki?curid=5892636", "title": "CSKA Pamir Du\u0161anbe", "text": ""}
{"id": "5892656", "revid": "643662", "url": "https://it.wikipedia.org/wiki?curid=5892656", "title": "SKA-Pamir Du\u0161anbe", "text": ""}
{"id": "5892657", "revid": "643662", "url": "https://it.wikipedia.org/wiki?curid=5892657", "title": "Coppa dell'Unione Sovietica 1991-1992", "text": ""}
{"id": "5892670", "revid": "1543377", "url": "https://it.wikipedia.org/wiki?curid=5892670", "title": "Sfere di fiamma", "text": "Sfere di fiamma (\"Goldfish Bowl\") \u00e8 un racconto lungo di fantascienza del 1942 scritto da Robert A. Heinlein.\nStoria editoriale.\nScritto nell'agosto 1941, dopo una revisione richiesta da John W. Campbell \u00e8 stato pubblicato per la prima volta nel numero del marzo 1942 della rivista \"Astounding Science-Fiction\", sotto lo pseudonimo di Anson MacDonald; in seguito \u00e8 stato incluso nell'antologia personale \"The Menace From Earth\" del 1959.\nLa traduzione in italiano di Ugo Fossati \u00e8 stata pubblicata nel 1966 nel volume n. 12 della collana Gamma, pure intitolato \"Sfere di fiamma\", poi raccolto insieme ai n. 13 e 14 nel volume n. 2 della collana Il libro di Gamma, intitolato \"Odissea nello spazio\".\nTrama.\nNel Pacifico vicino alle Hawaii, appaiono due trombe marine, simili ad altissime colonne d'acqua incappucciate da una nuvola.\nDue scienziati: Bill Eisenberg e il pi\u00f9 anziano Jacobson \"Doc.\" Graves, a bordo di una nave della marina, indagano per capire se si tratta di un fenomeno naturale o, come Graves ritiene, opera di esseri intelligenti:\nquest'ipotesi \u00e8 basata su altri strani fenomeni che si sono verificati di recente, in particolare la comparse delle \"sfere di fuoco di LaGrange\", fulmini globulari che si muovono in maniera apparentemente intelligente e sembrano essere responsabili della sparizione o della morte di varie persone.\nMentre sono a bordo della nave, approfondiscono le loro conoscenze sulle colonne: una spara acqua in alto nel cielo, dove entra in una formazione simile a una nube che non pu\u00f2 essere penetrata e studiata da aerei o razzi perch\u00e9 i loro motori si spengono quando cercano di entrarvi.\nCon un esperimento confermano che l'altra colonna \u00e8 collegata alla prima e restituisce l'acqua al mare.\nMentre Eisenberg, sul ponte, si prepara per salire la colonna d'acqua in una batisfera, appare una sfera di fuoco, essa lo avvolge e lui scompare.\nGraves, sempre convinto che ci sia un'intelligenza dietro a questi fenomeni, decide di prendere il posto del suo collega nella batisfera e andare su per la colonna d'acqua nella speranza di ritrovare Eisenberg e/o ulteriori informazioni.\nEisemberg si ritrova imprigionato in un ambiente del tutto informe dove vengono forniti esclusivamente cibo disgustoso e acqua sotto forma di sfere cristalline che \u00e8 possibile maneggiare e bere rompendole; le scorte vengono reintegrate quando e solo se egli si addormenta, mentre i rifiuti corporei scompaiono inesplicabilmente.\nLe sfere d'acqua e la prigione richiamano la boccia dei pesci rossi del titolo in lingua originale.\nDopo qualche tempo i due sono messi insieme.\nEssi si convincono di essere nelle mani di intelligenze superiori, forse aliene o forse una forma di vita terrestre pi\u00f9 evoluta;\ndalla completa mancanza di comunicazione o contatti, deducono che non sono oggetto di studio ma sono semplicemente tenuti come animali domestici, come i pesci rossi che Eisenberg aveva portato con s\u00e9 sulla nave;\npotrebbero addirittura essere stati messi insieme nella speranza che si riproducano, il che suggerisce che i loro rapitori non sanno nulla della biologia umana.\nQuando Graves muore e il suo corpo viene rimosso, Eisenberg decide che solo morendo potr\u00e0 uscire da quella prigione.\nCredendo che sia assolutamente necessario mettere in guardia l'umanit\u00e0, si gratta metodicamente un messaggio sull'unico mezzo a sua disposizione, la sua stessa pelle.\nIl messaggio \u00e8 \"Attenzione - la creazione fu compiuta in otto giorni\": una frase pronunciata da Graves per dire che l'uomo non \u00e8 l'ultimo stadio dell'evoluzione ma che esistono intelligenze atmosferiche superiori a noi quanto noi lo siamo ai pesci.\nIl suo corpo infine \u00e8 recuperato dall'oceano, ma il messaggio non \u00e8 compreso.\nCritica.\nSecondo Alexei Panshin \u00e8 il tipo di storia che si scrive senza pensare, roba leggibile, ma niente di pi\u00f9."}
{"id": "5892675", "revid": "767487", "url": "https://it.wikipedia.org/wiki?curid=5892675", "title": "Ma Lin (calciatore)", "text": ""}
{"id": "5892679", "revid": "287204", "url": "https://it.wikipedia.org/wiki?curid=5892679", "title": "Ma Lin", "text": ""}
{"id": "5892682", "revid": "599013", "url": "https://it.wikipedia.org/wiki?curid=5892682", "title": "Khairul Idham Pawi", "text": "Carriera.\nComincia a correre su scooter nel campionato Petronas AAm Malaysian Cub Prix. Vince l'Asia Dream Cup nel 2014. Nel 2015 corre nella categoria Moto3 del campionato spagnolo Velocit\u00e0, concludendo sesto; nello stesso anno esordisce nella classe Moto3 del motomondiale, correndo il Gran Premio d'Aragona in qualit\u00e0 di wild card a bordo di una Honda NSF250R dell'Honda Team Asia.\nNel 2016 rimane nello stesso team, con compagno di squadra Hiroki Ono. Vince la sua prima gara nel motomondiale in occasione del GP d'Argentina, conquistando la prima vittoria di un malese nel motomondiale. Dopo due quattordicesimi posti e tre ritiri consecutivi, torna alla vittoria nel GP di Germania caratterizzata da una forte pioggia, vince davanti a Andrea Locatelli e Enea Bastianini. Chiude la stagione al diciannovesimo posto in classifica piloti, con 62 punti all'attivo.\nNel 2017 passa in Moto2, correndo con una Kalex per lo stesso team della stagione precedente; il compagno di squadra \u00e8 il giapponese Takaaki Nakagami. Ottiene come miglior risultato un ottavo posto nel Gran Premio di San Marino e termina la stagione al 27\u00ba posto con 10 punti. Nel 2018 rimane nello stesso team, con compagno di squadra Tetsuta Nagashima. Conclude la stagione al 30\u00ba posto con un punto, totalizzato con il quindicesimo posto in Francia.\nNel 2019 passa alla guida della Kalex del team SIC Racing. Durante le prove libere del GP di Spagna si frattura mignolo della mano destra e polso destro: in particolare l'infortunio al mignolo lo costringe a sottoporsi a pi\u00f9 eventi chirurgici tanto che in questa stagione non prende pi\u00f9 parte alle gare, venendo sostituito dai vari Mattia Pasini, Jonas Folger e Bradley Smith, per poi essere definitivamente sostituito da Adam Norrodin dal Gran Premio d'Aragona. Ha totalizzato 3 punti con il tredicesimo posto in Argentina chiudendo 30\u00ba in classifica.\nNel 2020 corre in Moto3 con la Honda NSF250R del team Petronas Sprinta Racing; il compagno di squadra \u00e8 John McPhee. L'infortunio al dito della mano dell'anno precedente gli pregiudica anche questa stagione: dopo aver saltato i Gran Premi di Austria e Stiria, decide di farsi amputare il mignolo. Non ottiene punti.\nA dicembre 2020 si ritira dalle competizioni motociclistiche, chiudendo la sua carriera da pilota professionista."}
{"id": "5892688", "revid": "380453", "url": "https://it.wikipedia.org/wiki?curid=5892688", "title": "Dobromir Dimitrov", "text": "Gioca nel ruolo di palleggiatore nel .\nCarriera.\nLa carriera di Dobromir Dimitrov inizia nel 2007 col di Razlog, club nel quale milita per cinque annate e col quale debutta in Superliga; nel 2010 fa parte della selezione Under-20 che si aggiudica la medaglia d'argento al campionato europeo, mentre due anni pi\u00f9 tardi anche il suo debutto in nazionale maggiore, partecipando ai Giochi della XXX Olimpiade di Londra.\nDopo due annate col Koko volejbolen klub Gabrovo, nella stagione 2014-15 gioca per la prima volta all'estero, ingaggiato dal , nella Divizia A1 rumena; con la nazionale vince la medaglia d'argento ai I Giochi europei.\nApproda in Italia nel campionato 2015-16, disputando la Superlega con la , mentre nella stagione successiva \u00e8 nella Super League iraniana ingaggiato dal : tuttavia a campionato in corso viene ceduto al , nella Superliga bulgara.\nPer la stagione 2017-18 difende i colori dei rumeni dello , nella Divizia A1, mentre in quella seguente \u00e8 nuovamente in Italia, stavolta nel campionato cadetto, ingaggiato dal .\nRientra in patria per l'annata 2019-20, vestendo la maglia del ."}
{"id": "5892694", "revid": "767487", "url": "https://it.wikipedia.org/wiki?curid=5892694", "title": "Marina (film 2013)", "text": "Marina \u00e8 un film del 2013 diretto dal regista belga Stijn Coninx.\nIl film \u00e8 basato sulla vita del cantante italiano Rocco Granata, che nel film interpreta un cameo nel ruolo di venditore di strumenti musicali.\nIl protagonista \u00e8 interpretato dall'attore fiammingo di origini italiane Matteo Simoni.\nTrama.\nRocco Granata vive in Calabria in una famiglia molto povera: suo padre Salvatore decide di trasferirsi in Belgio per lavorare in una miniera di carbone. Inizialmente Rocco e sua madre rimangono in Italia, poich\u00e9 Salvatore prevede di tornare dopo tre anni coi soldi necessari ad aprire una fonderia; in seguito Salvatore li chiama a vivere con s\u00e9: il contratto prevede che i figli maschi dei minatori prendano il posto dei loro padri quando questi non sono in grado di lavorare. Rocco cresce dunque in una casa molto povera nel quartiere dei minatori, in un contesto sociale dove i migranti italiani vengono fortemente emarginati e discriminati; in quegli anni la comunit\u00e0 italiana in Belgio vivr\u00e0 in prima persona il disastro di Marcinelle.\nDieci anni dopo la situazione economica dei Granata \u00e8 migliorata: la famiglia vive in una casa pi\u00f9 dignitosa e Rocco lavora come apprendista presso un meccanico. Il ragazzo \u00e8 innamorato di Helena, figlia di un droghiere del luogo che tuttavia impedisce la loro relazione poich\u00e9 fortemente razzista nei confronti degli italiani; inoltre Rocco si rivela un valente fisarmonicista ma suo padre, nel frattempo fattosi egoista e geloso, e non vuole che suo figlio coltivi la passione per la musica. Un giorno la fisarmonica di Rocco si rompe, e il ragazzo \u00e8 costretto a comprarne un'altra: grazie agli sforzi della madre Ida, che in gran segreto mette da parte dei risparmi stirando le vesti di altri minatori, il ragazzo riesce a mettere da parte diecimila franchi; la fisarmonica costerebbe venticinquemila, ma quando il negoziante lo sente suonare accetta di vendergliela a credito, certo che avr\u00e0 successo.\nRocco e Helena cominciano a frequentarsi, e lei lo convince a partecipare a un concorso musicale; il ragazzo vince, ma in questo modo Salvatore scopre la sua passione e gli impedisce di suonare. Rocco, tuttavia, forma un gruppo musicale denominato \"Il Quintetto Internazionale\" e inizia a esibirsi in alcuni locali di nascosto da suo padre. Un giorno i membri del gruppo vengono arrestati poich\u00e9 non in possesso della licenza necessaria a suonare: Rocco la richiede al Ministero, ma gli viene negata poich\u00e9 \u00e8 figlio di un minatore. A quel punto Rocco decide di procurarsi illegalmente delle false licenze.\nHelena, intanto, si fidanza con Renaat, un ragazzo ricco e viziato, col quale pianifica di frequentare l'universit\u00e0 di Leuven. Un giorno Renaat chiede a Rocco di sistemare la sua automobile, ma il ragazzo, preso dalla gelosia, dimentica di cambiare l'olio al motore: l'automobile si guasta e Renaat fa licenziare Rocco. Vedendo il comportamento di Renaat, Helena si rende conto di non amare lui, ma Rocco, e rompe il fidanzamento; i due ragazzi passano insieme una notte d'amore, senza accorgersi di essere spiati da Renaat.\nIl giorno dopo Rocco si reca a uno studio di registrazione: una casa discografica ha infatti chiesto che il Quintetto registri un disco singolo, con l'intenzione di promuoverlo. I piani prevedono che venga registrata la canzone \"Manuela\", mentre \"Marina\" sar\u00e0 il Lato B; Rocco insiste perch\u00e9 sia Marina a ottenere maggior promozione, incontrando la resistenza dei suoi amici e della casa discografica.\nAl suo ritorno, Rocco viene arrestato con l'accusa di aver stuprato Helena: sebbene si proclami innocente la polizia non gli crede, e solo dopo che due testimoni indicano che il colpevole sia Renaat il ragazzo viene lasciato libero. Helena, sconvolta dall'accaduto, va a vivere in America da una zia.\nLa casa discografica, intanto, decide di non rilasciare il singolo \"Marina\" poich\u00e9 lo trova troppo semplice e teme che a nessuno piacer\u00e0 un ragazzino che suona la fisarmonica. Rocco compra allora tutti i singoli prodotti e li distribuisce da s\u00e9, incontrando nuovamente la rabbia di Salvatore; quest'ultimo, tempo dopo, rimane vittima di un incidente sul lavoro, rimanendo ferito a una gamba: l'uomo non potr\u00e0 pi\u00f9 lavorare, anche a causa di un acufene che gli si manifesta in seguito all'incidente; ricever\u00e0 un sussidio di disabilit\u00e0 per sei mesi, terminati i quali dovr\u00e0 lasciare la casa.\nInaspettatamente, per\u00f2, \"Marina\" diventa un successo internazionale: Rocco diventa ricco e inizia un tour mondiale per promuovere la canzone. Salvatore lo perdona e diventa finalmente fiero di suo figlio; anni dopo, durante un concerto alla Carnegie Hall, Rocco individua nel pubblico la sua amata Helena."}
{"id": "5892707", "revid": "2149408", "url": "https://it.wikipedia.org/wiki?curid=5892707", "title": "Red Bull RB12", "text": "La Red Bull RB12 \u00e8 una vettura da Formula 1 realizzata dalla Red Bull Racing per prendere parte al campionato mondiale di Formula 1 2016.\nPiloti.\nI due piloti inizialmente erano Ricciardo e Kvjat. Dal Gran Premio di Spagna Verstappen sostituisce il russo in Red Bull, mentre Daniil ritorna alla Toro Rosso.\nLivrea e sponsor.\nLa livrea definitiva \u00e8 stata presentata a Barcellona il 22 Febbraio 2016. Dalla vettura \u00e8 scomparso completamente il viola ed il colore predominante rimane il blu, per\u00f2 pi\u00f9 opaco e scuro rispetto alle scorse stagioni. Nel campionato 2016 la Red Bull abbandona lo sponsor principale Infiniti (passato in Renault), ma viene sostituito con Puma (che si occuper\u00e0 dell'abbigliamento della squadra) e TAG Heuer (che rinominer\u00e0 i motori Renault).\nCarriera agonistica.\nTest.\nLa vettura esordisce il 22 Febbraio sull'autodromo di Montmel\u00f3, a Barcellona. Dal 22 al 25 Febbraio la vettura \u00e8 impegnata nei classici test precampionato guidata da entrambi i piloti titolari.\nStagione.\nNella prima gara di campionato a Melbourne, Ricciardo conclude quarto mentre Kvjat non prende parte alla corsa per un problema tecnico. In Bahrein entrambi i piloti sono in zona punti, mentre a Shangai arriva il primo podio stagionale grazie al terzo posto di Kvjat. Nella gara successiva in Russia, un incidente al primo giro causato da Kvjat mette fuori gioco la Ferrari di Vettel e compromette la gara delle due Red Bull, alla fine entrambe fuori dalla zona punti.\nIl 5 maggio la Red Bull ufficializza la \"retrocessione\" di Kvjat in Toro Rosso, a favore del giovane olandese Max Verstappen.\nA Barcellona, il 15 maggio, arriva la prima vittoria stagionale proprio con Verstappen (che a 18 anni, 7 mesi e 15 giorni, diventa il pi\u00f9 giovane vincitore nella storia della F1), mentre Ricciardo, dopo essere stato a lungo in testa, deve accontentarsi di un quarto posto, a causa di una strategia sbagliata e di una foratura negli ultimi giri della corsa. Nel corso della stagione si dimostra molto pi\u00f9 competitiva della rivale Ferrari, bissando numerosi secondi posti con ambo i piloti e la seconda vittoria stagionale con Ricciardo, in Malesia, con Verstappen secondo. La Red Bull, quindi, ritorna alla doppietta dopo un digiuno che dura dal Gran Premio del Brasile 2013."}
{"id": "5892714", "revid": "1123217", "url": "https://it.wikipedia.org/wiki?curid=5892714", "title": "Zhuang Zhou", "text": ""}
{"id": "5892715", "revid": "15756", "url": "https://it.wikipedia.org/wiki?curid=5892715", "title": "Paradisaea decora", "text": "La paradisea di Goldie (Paradisaea decora ) \u00e8 un uccello passeriforme della famiglia Paradisaeidae.\nEtimologia.\nIl nome scientifico della specie, \"decora\", deriva dal latino e significa \"bella\", mentre il suo nome comune \u00e8 stato scelto in omaggio all'esploratore scozzese Andrew Goldie, che per primo ottenne degli esemplari di questo uccello da far descrivere scientificamente.\nDescrizione.\nDimensioni.\nMisura 29-33 cm di lunghezza, per un peso di 237 g: i maschi, a parit\u00e0 d'et\u00e0, sono pi\u00f9 grandi rispetto alle femmine, oltre a possedere penne di fianchi e coda lunghe all'incirca quanto il corpo.\nAspetto.\nLa paradisea di Goldie ricorda per l'aspetto generale le altre specie di paradisee propriamente dette, sebbene la disposizione delle penne di fianchi e petto la accomuni alla paradisea dell'Arciduca Rodolfo, che pur essendo loro congenere se ne discosta sotto vari aspetti.&lt;br&gt;\nIl dimorfismo sessuale \u00e8 ben evidente: le femmine presentano testa di color ocra con gola e base del becco pi\u00f9 scura e con deboli iridescenze verdastre in particolare nei pressi delle narici, mentre dorso,ali e coda sono di color bruno-oliva e petto e ventre assumono sfumature cannella, con le singole penne leggermente pi\u00f9 scure sui bordi a dare una debole barratura. Il maschio presenta testa, nuca e spalle di colore giallo zolfo, gola e base del becco verde smeraldo, ali, coda e dorso bruno-oliva, petto e ventre di color lavanda con penne laterali del primo pi\u00f9 lunghe e dalle punte violacee: le penne dei fianchi sono molto allungate e vaporose, rivolte all'indietro (nascondendo cos\u00ec le due penne centrali della coda, molto allungate e filiformi) e di colore rosso. In ambedue i sessi gli occhi sono gialli, il becco \u00e8 di color grigio-bluastro e le zampe sono nerastre.\nBiologia.\nLa paradisea di Goldie \u00e8 un uccello diurno, prevalentemente solitario, molto schivo ed abitatore della canopia, dove passa la maggior parte del tempo alla ricerca di cibo.\nAlimentazione.\nSi tratta di uccelli largamente frugivori, la cui dieta viene per\u00f2 integrata quando possibile con insetti ed altri piccoli invertebrati.\nRiproduzione.\nLa paradisea di Goldie \u00e8 una specie poligina, coi maschi che si esibiscono in \"lek\" per tentare di attrarre il maggior numero di femmine possibile. Non si sa se la specie possieda una stagione riproduttiva vera e propria, tuttavia tutti gli esemplari in riproduzione finora osservati sono stati rinvenuti fra settembre e dicembre.\nPer esibirsi, i maschi si riuniscono in gruppi di una decina di esemplari su posatoi che tendono a rimanere gli stessi nel tempo, accuratamente ripuliti, posizionandosi a coppie o in gruppi di tre su ciascun albero in un'area ristretta (meno di un ettaro): da qui, essi cominciano ad emettere richiami gracchianti per attrarre le femmine, per poi dare il via all'esibizione vera e propria con un verso che ricorda l'attivazione di un antifurto per auto. Il maschio comincia ad esibirsi singolarmente, frullando lentamente le ali ed arruffando le lunghe penne dei fianchi: in seguito, parte la competizione fra pi\u00f9 maschi, che saltellano avanti e indietro lungo il proprio ramo sbattendo le ali ed emettendo pigolii nasali, con le penne di dorso e coda ben erette, fermandosi periodicamente per sbattere le ali ed inchinarsi in avanti. Come in altre specie congeneri, nella paradisea di Goldie, oltre alle femmine, sono anche i giovani maschi ad osservare i rituali di corteggiamento: in questi uccelli, tuttavia, sono stati a pi\u00f9 riprese osservati i giovani accoppiarsi con le femmine mentre queste osservavano gli adulti esibirsi, senza che questi ultimi reagissero.\nDopo l'accoppiamento, la femmina si separa dal maschio, che continua ad esibirsi: essa si occupa in completa solitudine della costruzione del nido, della cova e delle cure ai nidiacei, ciechi ed implumi alla schiusa.\nDistribuzione e habitat.\nLa paradisea di Goldie \u00e8 endemica delle isole di Fergusson e Normanby, nell'arcipelago delle Isole di D'Entrecasteaux. L\"'habitat\" di questi uccelli \u00e8 rappresentato dalle aree di foresta pluviale primaria e secondaria e dalle aree ben alberate, anche urbane, di pianura e collina, fino a 600 m."}
{"id": "5892724", "revid": "287204", "url": "https://it.wikipedia.org/wiki?curid=5892724", "title": "Gran Premio motociclistico del Belgio 1982", "text": "Il Gran Premio motociclistico del Belgio fu il settimo appuntamento del motomondiale 1982; si svolse il 4 luglio 1982 ed erano in programma le classi 125, 250, 500 e classe sidecar. Si \u00e8 trattato della 34\u00aa edizione del Gran Premio motociclistico del Belgio valida per il motomondiale.\nLe vittorie sono andate a Freddie Spencer in classe 500, ad Anton Mang in classe 250, a Ricardo Tormo in classe 125, all'equipaggio Rolf Biland-Kurt Waltisperg tra i sidecar.\nClasse 500.\nIn classe regina si registra il ritorno alla vittoria da parte di un pilota equipaggiato da Honda; era accaduto l'ultima volta in occasione del Gran Premio motociclistico del Canada 1967 con il britannico Mike Hailwood alla guida, si \u00e8 ripetuto in questa occasione con lo statunitense Freddie Spencer alla guida. Alle sue spalle sono giunti il britannico Barry Sheene su Yamaha e l'italiano Franco Uncini su Suzuki.\nQuest'ultimo riesce a mantenere la testa della classifica iridata provvisoria, ampliando il margine sullo statunitense Kenny Roberts che lo segue.\nCon questa vittoria Freddie Spencer ottiene anche il record di pi\u00f9 giovane vincitore di una gara in classe 500 con 20 anni e 196 giorni; tale record non sar\u00e0 pi\u00f9 battuto sino all'abolizione della classe in favore della MotoGP.\nClasse 250.\nNella quarto di litro il pilota tedesco Anton Mang ottiene il suo terzo successo consecutivo, precedendo l'australiano Graeme McGregor e il belga Didier de Radigu\u00e8s.\nClasse 125.\nSi interrompe in questo caso la serie di vittorie consecutive del pilota spagnolo \u00c1ngel Nieto che in questa occasione si deve accontentare del quinto posto ma che resta in testa alla classifica mondiale provvisoria. La gara \u00e8 stata vinta dal suo connazionale Ricardo Tormo che ha preceduto i due piloti italiani Eugenio Lazzarini e Pier Paolo Bianchi.\nClasse sidecar.\nLa terza gara della stagione \u00e8 ancora una volta dominata dall'equipaggio Rolf Biland-Kurt Waltisperg, la cui performance non \u00e8 compromessa nemmeno da un pit-stop all'8\u00ba giro per il cambio dei guanti di Biland; questo imprevisto li fa scivolare dalla testa della corsa in quinta posizione, ma in quattro giri si riporteranno davanti a tutti con una serie di sorpassi. Alle loro spalle salgono sul podio, per la prima volta quest'anno, Egbert Streuer-Bernard Schnieders e Jock Taylor-Benga Johansson; ritirati Alain Michel-Michael Burkhard.\nI risultati di questo GP favoriscono Biland anche in classifica, dove \u00e8 a punteggio pieno a quota 45, mentre gli altri sono ora pi\u00f9 distanziati: Schw\u00e4rzel ha 28 punti, Michel 24, Taylor 23 e Streuer 18."}
{"id": "5892750", "revid": "1439131", "url": "https://it.wikipedia.org/wiki?curid=5892750", "title": "Aston Martin DB10", "text": "L'Aston Martin DB10 \u00e8 il prototipo di una coup\u00e9 a due porte creato per il film di James Bond \"Spectre\" dalla casa automobilistica britannica Aston Martin nel 2014.\nPresentazione.\nLa vettura \u00e8 stata svelata da Sam Mendes e Barbara Broccoli, regista e produttore del film Spectre. L'inaugurazione ha avuto luogo nell'ambito della conferenza stampa ufficiale del film presso i Pinewood Studios, vicino a Londra, il 4 dicembre 2014. Mendes ha presentato la macchina come \"il primo membro del cast\". Il film \u00e8 caratterizzato dalla componente automobilistica, di cui l'Aston Martin DB10 ne \u00e8 la protagonista. Ci\u00f2 ha continuato la tradizione delle auto dell'Aston Martin che ha caratterizzato diversi film di 007.\nLa casa automobilistica ha festeggiato la collaborazione dei cinquant'anni con i film del celebre agente Bond, che \u00e8 iniziato con la DB5 utilizzata nel film del 1964 da Goldfinger.\nIl design della DB10 \u00e8 stato creato dal designer della Aston Martin Marek Reichman insieme con il regista del film. La vettura \u00e8 stata sviluppata appositamente per il film e dieci unit\u00e0 furono costruite e progettate da una squadra apposita di ingegneri della societ\u00e0 a Gaydon. Delle 10 auto prodotte, 8 di queste sono state usate per le riprese nel film e due sono state costruite per scopi promozionali.\nA partire dal dicembre 2014, Aston Martin ha rilasciato alcuni dei dettagli tecnici della vettura, che \u00e8 caratterizzata da unit\u00e0 di trasmissione manuale a 6 marce e un motore V8. Il telaio della macchina \u00e8 basato su una versione modificata della piattaforma VH che \u00e8 alla base della Vantage. Tuttavia la DB10 ha un interasse pi\u00f9 lungo ed \u00e8 dimensionalmente simile alla One-77. Il motore che alimenta l'auto \u00e8 un V8 da 4,7 litri con 321 kW (436 CV), lo stesso della Vantage S.\nIl 19 febbraio 2016 una delle due \"show car\" \u00e8 stata venduta all'asta per 3 milioni di euro circa."}
{"id": "5892751", "revid": "599013", "url": "https://it.wikipedia.org/wiki?curid=5892751", "title": "Fabio Di Giannantonio", "text": "Carriera.\n\u00c8 originario del quartiere Eur di Roma. Nel 2009 \u00e8 campione europeo minimoto junior, nel 2010 si aggiudica la vittoria del Trofeo Honda HIRP 100\u00a0cm\u00b3 mentre nel 2012 il titolo italiano 250\u00a0cm\u00b3 PreGP. Nel 2013 \u00e8 decimo nel campionato Italiano Moto3. Nel 2014, sempre in Moto3 chiude ottavo. Nel 2015 \u00e8 secondo nel campionato italiano di velocit\u00e0, categoria Moto3, grazie a due vittorie. Nello stesso anno prende parte alla Red Bull MotoGP Rookies Cup, conquistando tre vittorie e il secondo posto nella classifica finale.\nEsordisce nella classe Moto3 del motomondiale nel 2015, correndo il GP della Comunit\u00e0 Valenciana in qualit\u00e0 di pilota sostitutivo a bordo di una Honda NSF250R del team Gresini Racing. Nel 2016 rimane nello stesso team, con compagno di squadra Enea Bastianini. Ottiene i primi punti iridati e il suo primo podio al Gran Premio d'Italia, dopo essere stato anche al comando della corsa per alcuni giri. Si ripete ad Assen, gara che ha visto salire sul podio altri due italiani: Francesco Bagnaia e Andrea Migno. In Repubblica Ceca giunge terzo sotto la pioggia. Ad Aragon giunge quarto, in Giappone e a Valencia quinto. Chiude la stagione al 6\u00ba posto in classifica piloti con 134 punti all'attivo.\nNel 2017 \u00e8 nuovamente pilota titolare del team Del Conca Gresini, il compagno di squadra \u00e8 Jorge Mart\u00edn. Durante i test prestagionali a Valencia subisce una frattura alla clavicola, che comunque non gli preclude la possibilit\u00e0 di partecipare alla prima gara stagionale in Qatar, dove arriva in ottava posizione, facendo anche segnare il giro pi\u00f9 veloce. Ad Austin, nel GP delle Americhe raggiunge il terzo posto, che replica in Francia. Nel Gran Premio d'Italia arriva sul secondo gradino del podio. Dopo una parte centrale di campionato sottotono torna a podio nel GP di San Marino con un terzo posto sotto la pioggia. Nella gara successiva, ad Aragon, il pilota romano conquista il quinto podio stagionale con il secondo posto alle spalle di Mir e per la seconda volta nella stagione va a podio per due gare di seguito. Chiude la stagione al quinto posto in classifica piloti con 153 punti ottenuti.\nNel 2018 partecipa al mondiale di Moto3 confermato dal Team Gresini con compagno di squadra sempre Jorge Mart\u00edn. Alla prima gara, in Qatar, scattando dalla sedicesima posizione conclude la gara al sesto posto dopo aver lottato per il terzo gradino del podio. Nella gara successiva sotto la pioggia, a Termas de Rio Hondo, riesce a salire sul terzo gradino del podio dopo aver lottato assieme a Canet per la seconda posizione, salvo arrendersi alla possibilit\u00e0 di agguantare il secondo posto a causa di un contatto con Masia nelle fasi finali della corsa. Ad Austin, in Texas, dopo un inizio di gara in testa, si deve arrendere all'usura degli pneumatici che lo portano a un errore mentre era in lotta per la vittoria, costringendolo a un quinto posto finale. Nel quarto appuntamento, a Jerez, replica in qualifica il suo miglior risultato in assoluto partendo dalla terza piazza. In gara dopo aver lottato nei primi giri per le posizioni di testa, un problema alla moto lo porta a subire molti sorpassi sui rettilinei. Chiude la gara al settimo posto, anche grazie a un incidente alla curva 6 provocato da Aron Canet che coinvolge Mart\u00edn, Bastianini e Arbolino. Nel GP di Francia a Le Mans, Di Giannantonio parte ottavo e dopo aver disputato tutta la gara nelle prime posizioni all'ultimo giro supera Martin e Bezzecchi e taglia il traguardo in prima posizione. A causa di un taglio di curva viene penalizzato di 3 secondi e chiude al quarto posto. Al Mugello raggiunge il terzo posto dopo una lotta durata per tutto il Gran Premio con Jorge Martin, primo, e Marco Bezzecchi, secondo. Questo \u00e8 il terzo podio in tre apparizioni al Mugello per Di Giannantonio. Al settimo appuntamento della stagione, a Montmel\u00f2, parte dalla tredicesima posizione. Dopo i primi giri attorno alla top 10, rischia un high side e si ritrova in ultima posizione. Grazie a una rimonta, Di Giannantonio riesce a concludere la gara al settimo posto. Nel successivo GP, in Olanda, raggiunge il nono posto mentre in Germania si ritira a causa di una caduta. Il 5 agosto, nel Gran Premio di Repubblica Ceca, centra la sua prima vittoria nel motomondiale. Nel Gran Premio di San Marino giunge terzo.\nPrima del Gran Premio della Tailandia firma un contratto per le stagione 2019-2020 con il team Speed Up, passando dopo tre stagioni in Moto3 al mondiale Moto2. Nel GP della Tailandia Di Giannantonio vince per la seconda volta in stagione partendo dalla nona posizione in griglia. Nel GP successivo, in Giappone, \u00e8 protagonista di un violento high side che lo costringe al ritiro ma nonostante ci\u00f2 non \u00e8 costretto a saltare il GP successivo. In Australia giunge secondo. Dopo una stagione in lotta per il titolo a ridosso di Martin e Bezzecchi grazie alla sua costanza di rendimento, con il sesto posto in Malesia Di Giannantonio perde le sue ultime possibilit\u00e0 di aspirare all'iride. Nell'ultima gara, a Valencia, si laurea vicecampione del mondo giungendo quarto mentre il suo rivale, Bezzecchi, arriva fuori dalla zona punti a causa di due cadute.\nNel 2019 Di Giannantonio debutta in Moto2 nel team Speed Up; il compagno di squadra \u00e8 Jorge Navarro. In Qatar, nella prima gara stagionale, giunge undicesimo in gara dopo una rimonta dalla diciannovesima casella in griglia di partenza. Dopo due ritiri in Argentina e in America, Di Giannantonio torna a punti in Spagna e in Francia. Al Mugello arriva la prima top-10 in Moto2 dopo una rimonta dall'ultimo posto per colpa di un contatto nel primo giro. Nel GP della Catalogna Di Giannantonio si ritira a causa di una caduta mentre si trovava in terza posizione. Nel GP di Germania, al Sachsenring, Di Giannantonio giunge quarto al traguardo dopo essere partito dalla stessa posizione. Nel successivo GP della Repubblica Ceca, Di Giannantonio scatta dalla quinta piazza e sale per la prima volta sul podio arrivando in seconda posizione. Nel GP di San Marino giunge secondo dopo essere partito dalla pole position. A fine anno vince il premio di Rookie of the Year, precedendo Enea Bastianini e Jorge Martin nella speciale classifica riservata ai debuttanti. Chiude la stagione al nono posto in classifica.\nNel 2020 \u00e8 pilota titolare in Moto2, con lo stesso team e lo stesso compagno di squadra della stagione precedente. Dopo un inizio molto complicato a causa di alcune difficolt\u00e0 nell'adattamento alla nuova mescola anteriore, da met\u00e0 stagione Di Giannantonio torna competitivo. Ottiene due top ten nei Gran Premi di Misano e dell'Emilia Romagna e nel weekend successivo, in Catalogna, giunge sul terzo gradino del podio. In Francia, durante le prove libere, subisce un brutto high-side che gli provoca una microfrattura alla caviglia sinistra. Nonostante ci\u00f2 riesce a partecipare alla gara e a giungere in settima posizione. Nel GP di Aragon mentre si trovava in testa cade. Si rif\u00e0 la settimana successiva nello stesso circuito giungendo in seconda posizione alle spalle del britannico Lowes. Nel GP d'Europa, sul circuito Ricardo Tormo di Valencia, all'ultimo giro, sempre mentre era in testa, cade, concludendo dunque la gara con un ritiro. Chiude la stagione al 15\u00ba posto con 65 punti.\nNel 2021 passa alla guida della Kalex del team Gresini Racing, con compagno di squadra Nicol\u00f2 Bulega. Ottiene due secondi posti (Americhe e Comunit\u00e0 Valenciana), un terzo posto in Qatar e, in occasione del Gran Premio di Spagna, la sua prima vittoria in Moto2.. Chiude la stagione al settimo posto con 161 punti.\nNel 2022 far\u00e0 il suo esordio nella classe MotoGP alla guida di una Ducati del team Gresini Racing; il compagno di squadra sar\u00e0 Enea Bastianini."}
{"id": "5892758", "revid": "161273", "url": "https://it.wikipedia.org/wiki?curid=5892758", "title": "Galassia nana di Cassiopea", "text": "La galassia nana di Cassiopea \u00e8 una galassia nana sferoidale situata nell'omonima costellazione alla distanza di circa 2,5 milioni di anni luce dalla Terra.\nFu scoperta nel 1998 da I.D. Karachentsev e V.E. Karachentseva.\n\u00c8 una galassia satellite della galassia di Andromeda (M31). Insieme alla galassia nana sferoidale di Pegaso risulta la galassia satellite pi\u00f9 distante da M31. Fa ovviamente parte del Gruppo locale.\nCon un blueshift di 0,001032, la galassia si muove in direzione della Via Lattea alla velocit\u00e0 di 309\u00a0km/s.\nNella galassia sono presenti poche giovani stelle massicce, segno di recente attivit\u00e0 di formazione stellare, anche se la popolazione stellare \u00e8 dominata da vecchie stelle con et\u00e0 fino a 10 miliardi di anni."}
{"id": "5892762", "revid": "486946", "url": "https://it.wikipedia.org/wiki?curid=5892762", "title": "Naomi (attrice pornografica)", "text": ""}
{"id": "5892763", "revid": "553803", "url": "https://it.wikipedia.org/wiki?curid=5892763", "title": "Lidziya Marozava", "text": ""}
{"id": "5892764", "revid": "553803", "url": "https://it.wikipedia.org/wiki?curid=5892764", "title": "Marina Melnikova", "text": ""}
{"id": "5892765", "revid": "712828", "url": "https://it.wikipedia.org/wiki?curid=5892765", "title": "Katowice Open 2016 - Doppio", "text": "Ysaline Bonaventure e Demi Schuurs erano le detentrici del titolo, ma la Bonaventure ha deciso di prendere parte al concomitante torneo di Charleston. Schuurs ha fatto con Oksana Kala\u0161nikova ma le due sono state sconfitte nei quarti di finale da Valentina Ivachnenko e Marina Mel'nikova.\nIn finale Eri Hozumi e Miyu Kat\u014d hanno sconfitto Ivakhnenko e Mel'nikova col punteggio di 3-6, 7-5, [10-8]."}
{"id": "5892767", "revid": "124123", "url": "https://it.wikipedia.org/wiki?curid=5892767", "title": "Andrei S\u00e2rbu", "text": "\u00c8 conosciuto per i suoi lavori non-figurativi, serie di Pop Art e Fotorealismo.\nBiografia.\nFra il 1963 e il 1966 Andrei Sarbu studi\u00f2 alla Scuola d'Arte A.V. Sciusev, poi tre anni di studio al 'Valentin Serov' College a San Pietroburgo. A causa di difficolt\u00e0 materiali venne costretto ad abbandonare i suoi studi. Ci\u00f2 nonostante, il soggiorno dell'artista a San Pietroburgo gli diede l'opportunit\u00e0 di familiarizzare con un pi\u00f9 ampio contesto di arte moderna. Sarbu persegu\u00ec i suoi studi a Tallin dal 1966 al 1968, seguiti dalla sua attivit\u00e0 nell'officina del rinomato pittore Mihail Grecu.\nLavori.\nNel 1968 Andrei Sarbu esib\u00ec il \"Geranio dalla casa dei genitori\" al Museo Nazionale d'Arte a Chisinau e cominci\u00f2 a lavorare come designer e pittore di scenari teatrali al teatro \"Luceafarul\" a Chisinau.\nNegli anni '70, Sarbu abbraccia la tecnica del collage, che pu\u00f2 essere vista in lavori come \"Clock-1\" e \"Clock-2\". L'opera \"Projection\" (1976\u201377) \u00e8 un vivido esempio dell'uso dell'artista del linguaggio pittorico della Pop Art. Elementi come la pellicola cinematografica, girasoli e mele cotogne divennero i suoi marchi di fabbrica e furono minuziosamente associati con le sue nature morte.\nLa serie \"Reflexes\" (1987\u201389) sono molto rappresentativi della maturit\u00e0 artistica di Andrei Sarbu. L'uso successivo dell'artista del linguaggio pittorico della Op-Art, mostra l'influenza del pittore francese Victor Vasarely.\nTramite gli impegni di Marat Ghelman, Andrei Sarbu pot\u00e9 esibire i suoi lavori in gallerie d'arte a Mosca. L'influenza dell'Espressionismo Astratto, del Suprematismo e del De Stijl pu\u00f2 essere identificata nel suo lavoro in questo periodo.\nNegli anni '90, Andrei Sarbu spost\u00f2 la sua attenzione sulla storia della sua terra nativa attraverso le serie di dipinti \"Archeologia\" e il progetto \"Archeo\" sponsirizzato dalla Soros Foundation Moldova. Temi tradizionali trovarono un'espressione pittorica moderna in queste serie. Nel 1999 Andrei Sarbu venne premiato con una borsa di studio per l'eccellenza dalla stessa istituzione.\nIl deteriorarsi della salute dell'artista gli impedirono di organizzare un'esibizione intitolata \"Anno-Timpuri\", che fu presentata al pubblico dalla moglie, Antonina Sarbu. Andrei Sarbu mor\u00ec il 14 aprile 2000 a Chisinau.\nDurante la sua carriera artistica, Andrei Sarbu prefer\u00ec dipingere paesaggi, nature morte e composizioni non-figurative. Opere da serie come \"Mele cotogne\", \"Mele\" e \"Girasole\" mostrano la preferenza dell'artista per questi temi.\nAndrei Sarbu \u00e8 uno dei pochi irremovibili artisti della Repubblica di Moldavia che si rifiut\u00f2 di collaborare con il regime totalitario sovietico. Nonostante l'incorruttibilit\u00e0 abbia profondamente marcato la sua condizione umana, gli ha portato riconoscimento da parte dei suoi colleghi. Egli \u00e8 senza dubbio uno dei pi\u00f9 apprezzati artisti moderni della Moldavia."}
{"id": "5892771", "revid": "287204", "url": "https://it.wikipedia.org/wiki?curid=5892771", "title": "Santuario di Fatima bint Musa", "text": "Il santuario di F\u0101\u1e6dima bt. M\u016bs\u0101, detta \"Ma\u02bf\u1e63\u016bme\" (), ossia \"senza peccato\", ma anche Ha\u1e93rat-e Ma\u02bf\u1e63\u016bmeh \u00e8 dedicato alla memoria di una sorella dell'Im\u0101m \u02bfAl\u012b ibn M\u016bs\u0101 al-Ri\u1e0d\u0101) ed \u00e8 sito a Qom. \u00c8 considerato dai musulmani sciiti uno dei principali luoghi santi, il secondo in Iran dopo il Santuario al-K\u0101\u1e93imayn di Mashhad. \nF\u0101\u1e6dima bt. M\u016bs\u0101 era la sorella dell'ottavo Im\u0101m \u02bfAl\u012b al-Ri\u1e0d\u0101 e la figlia del settimo Imam M\u016bs\u0101 al-K\u0101\u1e93im. Nell'islam sciita, le donne sono spesso grandemente venerate se parenti strette di uno degli Imam duodecimani. F\u0101\u1e6dima bt. M\u016bs\u0101 \u00e8 quindi sommamente onorata e il suo santuario di Qom \u00e8 considerato uno dei pi\u00f9 importanti santuari sciiti, non solo in Iran. Ogni anno, migliaia di musulmani sciiti viaggiano fino a Qom per onorare la sua memoria e impetrarne le benedizioni.\nSono anche sepolte all'interno del santuario tre figlie del nono Im\u0101m duodecimano Muhammad al-Taqi, detto al-Jaw\u0101d.\nCaratteristiche.\nLa moschea \u00e8 costituita da una camera sepolcrale, tre cortili e tre grandi sale di preghiera, per un totale di una superficie di 38.000 m2. Le tre sale di preghiera si chiamano: \"Tab\u0101tab\u0101'\u012b\", \"B\u0101l\u0101 Sar\", e \"A\u2018dham\".\nStoria del santuario.\nStoria antica.\nFin dall'inizio della storia di Qom nel VII secolo, la citt\u00e0 \u00e8 stata associata allo sciismo e ha messo a parte il califfato sunnita. Molti \"\u1e25ad\u012bth\" sciiti considerano Qom come un \"luogo di rifugio per i credenti\", definendolo un luogo profondamente religioso. Dopo la morte di F\u0101\u1e6dima bt. M\u016bs\u0101 e la costruzione del suo Santuario, gli studiosi hanno cominciato a riunirsi in Qom e la citt\u00e0 ha guadagnato la sua reputazione per la qualit\u00e0 del suo insegnamento religioso, per cui \u00e8 ancor oggi apprezzata e nota.\nF\u0101\u1e6dima bt. M\u016bs\u0101 mor\u00ec a Qom nel 816 d.C. viaggiando per raggiungere il fratello, l'Imam \u02bfAl\u012b al-Ri\u1e0d\u0101 di Khorasan. La carovana con cui ha viaggiato venne attaccata a Saveh dai nemici agli sciiti, e 23 membri della famiglia di F\u0101\u1e6dima bt. M\u016bs\u0101 e gli amici vennero uccisi (Jaffer). F\u0101\u1e6dima bt. M\u016bs\u0101 \u00e8 stata poi avvelenata da una donna dei nemici, si ammal\u00f2, e ha chiesto di essere portata a Qom, dove mor\u00ec. Fatima Masumeh \u00e8 stata inumata a Qom in un suo appezzamento di terra.\nLo stile del Santuario di F\u0101\u1e6dima bt. M\u016bs\u0101 si \u00e8 sviluppato nel corso dei secoli. In un primo momento, la sua tomba era coperta da un baldacchino di bamb\u00f9. Cinquant'anni dopo esso fu sostituito da una struttura a cupola pi\u00f9 durevole, su richiesta della figlia dell'Im\u0101m Mu\u1e25ammad al-Taq\u012b, Sayyida Zaynab. La famiglia di Sayyida Zaynab ha poi aggiunto altre due cupole al Santuario. Questi progetti architettonici segnano l'inizio del patronato femminile della tomba di F\u0101\u1e6dima bt. M\u016bs\u0101.\nPeriodo safavide.\nNel 1519, T\u0101j Khan\u016bm, la moglie di Sh\u0101h Ism\u0101\u02bf\u012bl I, commission\u00f2 un progetto per migliorare il drenaggio intorno al Santuario, impreziosendo il Santuario con un Iw\u0101n e due minareti, e ricostruendo la camera di sepoltura come una cupola a ottagono. Durante la dinastia safavide, le donne di questa famiglia sono state molto attive nell'abbellire il Santuario. In tempo di guerra, le donne reali dei Safavidi hanno trovato rifugio a Qom, e probabilmente hanno confrontato la loro situazione con quella di F\u0101\u1e6dima Ma\u02bf\u1e63\u016bmeh. Queste donne hanno donato splendidi tessuti e altri oggetti al Santuario. Lo Sh\u0101h safavide Sh\u0101h \u02bfAbb\u0101s I non patrocin\u00f2 il Santuario di F\u0101\u1e6dima bt. M\u016bs\u0101 a sufficienza come aveva fatto per altri santuari degli Imam, ma offr\u00ec libri alla biblioteca del Seminario del Santuario. Nel corso degli anni, molti Safavidi di nascita reale sono stati sepolti nei pressi del Santuario.\nStoria moderna.\nDal 1795-1796, Fat\u1e25 \u02bfAl\u012b Shah, sovrano Qajar convert\u00ec due \"sa\u1e25n\", o cortili safavidi, in un unico grande cortile e, nel 1803, cre\u00f2 la cupola dorata. Nel 1883, Amin al-Sultan ha aggiunto il nuovo \"sa\u1e25n-e jadid\" o \"nuova corte\" per il complesso del santuario.\nNella Rivoluzione iraniana del 1970 guidata dall'Ayatollah Khomeini, Qom \u00e8 stata chiamata come \"luogo di nascita\" di questo movimento. Khomeini ha studiato a Qom e vi ha vissuto all'inizio e alla fine della Rivoluzione. Gli aspetti della cultura di Qom, tra cui il Santuario di F\u0101\u1e6dima bt. M\u016bs\u0101, sono stati impiegati per unire il popolo iraniano oltre i significativi eventi storici e mitici. Khomeini ha usato le immagini del Santuario di F\u0101\u1e6dima bt. M\u016bs\u0101 in manifesti, banconote e timbri creati durante la Rivoluzione. Khomeini ha anche fatto aggiungere pi\u00f9 spazio per i pellegrini al Santuario di F\u0101\u1e6dima Ma\u02bf\u1e63\u016bmeh. Inoltre, la tomba di Khomeini a Teheran utilizza elementi architettonici assai simili a quelli presenti nel Santuario di F\u0101\u1e6dima Ma\u02bf\u1e63\u016bmeh, come la cupola dorata, caratteristica questa d'altronde di molte altre moschee di et\u00e0 safavide.\nVisita al santuario.\nAnche se la teologia sciita afferma formalmente che i parenti degli Imam, di Imamzadeh, sono in possesso di uno status inferiore a quello degli Imam, nello sciismo popolare ancora si venerano fortemente gli Imamzadeh. In Iran, ci sono molti luoghi di sepoltura dei parenti degli Imam che per gli Imam stessi. Gli Imamzadeh sono considerati per essere vicini a Dio e dei religiosi pii a causa della loro stretta relazione con l'imam. Gli sciiti comunemente eseguono un pellegrinaggio ai santuari degli Imamzadeh, come nel caso del Santuario di F\u0101\u1e6dima bt. M\u016bs\u0101 a Qom. Gli uomini e le donne impetrano in questi siti cure per i loro disturbi, soluzioni per i loro problemi, nonch\u00e9 il perdono dei loro peccati. Molti \"\u1e25ad\u012bth\", o itradizioni di valore legale o etico, sono attribuiti agli Imam sciiti che lodano la venerazione di F\u0101\u1e6dima Ma\u02bf\u1e63\u016bmeh, proclamando che quanti eseguono un pellegrinaggio al suo Santuario saranno \"certamente essere ammessi in Cielo.\"\nIl santuario di F\u0101\u1e6dima bt. M\u016bs\u0101 di Qom \u00e8 affollato ogni giorno dell'anno da sciiti di ogni sesso ed et\u00e0, provenienti da tutto il mondo, oltre che da visitatori. Alcuni devoti si fermano per ore o giorni a pregare nella moschea, muovendosi piamente attorno alla sua tomba. L'economia di Qom fa affidamento su questo pellegrinaggio per il turismo che comporta. A sua volta, Qom \u00e8 rimasta conservatrice e tradizionale per mantenere un ambiente pio per i pellegrini. Molti miracoli sono stati registrati in questo santuario, e sono documentati in un apposito ufficio all'interno del complesso del santuario. Alcuni sono pubblicati nel giornale mensile dei santuari, il \"Payam-e Astan\".\nI pellegrini al Santuario seguono rituali che sono stati tramandati da secoli. L'Im\u0101m \u02bfAl\u012b al-Ri\u1e0d\u0101, fratello di F\u0101\u1e6dima bt. M\u016bs\u0101, ha specificato le modalit\u00e0 di esecuzione di questi atti rituali come ha descritto il modo in cui si deve visitare il suo Santuario. La preghiera dell'Im\u0101m al-Ri\u1e0d\u0101, dettata alla sorella, continua a far parte del rituale del pellegrinaggio. Sin dal periodo safavide, sono stati aggiunti rituali che ora sono tipici dei numerosi pellegrinaggi sciiti, compreso il lavaggio rituale in anticipo effettuato sul cadavere, il vestirsi con abiti profumati, ed entrare nel sito con il piede giusto."}
{"id": "5892773", "revid": "71433", "url": "https://it.wikipedia.org/wiki?curid=5892773", "title": "Edwin Shneidman", "text": ""}
{"id": "5892774", "revid": "1431409", "url": "https://it.wikipedia.org/wiki?curid=5892774", "title": "Calciatori della Nazionale gallese", "text": "In questa lista sono raccolti i calciatori che hanno rappresentato in almeno una partita la Nazionale gallese. In grassetto i calciatori ancora in attivit\u00e0.\n\"Statistiche aggiornate al 16 novembre 2021.\""}
{"id": "5892775", "revid": "79961467", "url": "https://it.wikipedia.org/wiki?curid=5892775", "title": "Generale designato d'armata", "text": ""}
{"id": "5892777", "revid": "767487", "url": "https://it.wikipedia.org/wiki?curid=5892777", "title": "No Place to Go (film 1939)", "text": "No Place to Go \u00e8 un film drammatico del 1939, diretto da Terry O. Morse e scritto da Fred Niblo Jr., Lee Katz e Lawrence Kimble. I protagonisti sono interpretati da Dennis Morgan, Gloria Dickson, Fred Stone, Sonny Bupp, Aldrich Bowker e Charles Halton. Il film \u00e8 stato distribuito negli Stati Uniti dalla Warner Bros. il 23 settembre 1939."}
{"id": "5892778", "revid": "400694", "url": "https://it.wikipedia.org/wiki?curid=5892778", "title": "Terry Thomas (produttore)", "text": "Come produttore ha lavorato per Bad Company, Foreigner, Richard Marx, Giant, Tommy Shaw e Tesla."}
{"id": "5892815", "revid": "2094854", "url": "https://it.wikipedia.org/wiki?curid=5892815", "title": "Er\u014dtas", "text": "Er\u014dtas (in greco: \u0388\u03c1\u03c9\u03c4\u03b1\u03c2; traduzione: \"Amore\") \u00e8 una soap opera greca acclamata dalla critica e popolare tra i telespettatori, che ruota attorno alla vita privata di famiglie ateniesi ricche. \u00c8 stata trasmessa sulla rete ANT1 dall'8 settembre 2005 fino al 30 maggio 2008.\nGli ultimi cinque episodi della serie sono stati con i pi\u00f9 alti indici di ascolti della serie nella sua storia, con oltre 4.250.000 telespettatori in media, in Grecia. La serie \u00e8 stata anche trasmessa a Cipro.\nMolti critici hanno commentato che molte delle sue trame erano basate liberamente su quelle della soap statunitense \"Beautiful\", tuttavia il ritmo di queste storie \u00e8 stato molto pi\u00f9 veloce in \"Er\u014dtas\" che nella soap americana.\nTrama.\nLa trama parte dalla scomparsa di Antigoni Douka e dalle difficolt\u00e0 che ha causato a quelli intorno a lei quando \u00e8 stata restituita alla sua famiglia da Vera Douka, commettendo molti crimini, perch\u00e9 quando aveva quattro anni aveva visto suo padre abusare di sua madre. La trama si basa anche sugli alti e bassi della famiglia allargata di Myrto Anagnostou, di Stefanos Ducas, di Ektoras Anagnostou, ma anche delle loro amicizie e delle loro relazione. Le loro storie spesso ruotavano attorno ad argomenti come l'omicidio, sequestro di persona, lo spionaggio e le frodi e raramente intorno al tema centrale dell'amore. Molti critici hanno commentato che i personaggi erano sempri infelice e sono tutti stati in carcere almeno una volta, ad eccezione del protagonista Myrto Anagnostou. Gli scrittori propongono i temi dell'amore e della passione e questi temi sono integrati attraverso le prove, le tribolazioni e la vita quotidiana dei loro personaggi principali.\nPrima stagione.\nLa prima stagione debutta il 18 settembre 2005 e si conclude il 21 Iuglio 2006 con un totale di 221 episodi. Un cardiochirurgo di successo e una donna d'affari dinamica godono di un completamento personale e familiare con la loro figlia. Tutto sembra meraviglioso nella loro vita fino al momento in cui l'ex-marito della donna si imposta come suo obiettivo di distruggere la sua vita.\nSeconda stagione.\nLa seconda stagione debutta il 17 settembre 2006 e si conclude il 13 luglio 2007 con un totale di 230 episodi. La trama inizia dopo l'esplosione fatale alla festa di addio di Martha, al termine della prima stagione. Questa stagione introduce molti nuovi personaggi, ed \u00e8 stata criticata per avere un cast troppo vasto, e quindi con un lento sviluppo delle storie. Nonostante questo, le valutazioni sono rimasti in linea con la prima stagione, e la trasmissione \u00e8 continuata a una velocit\u00e0 molto elevata, soprattutto alla fine della stagione, quando molti dei nuovi personaggi furono uccisi, o lasciarono la soap. \u00c8 stato anche molto criticato per aver ucciso il personaggio molto popolare di Vera Douka, a quel punto gli ascolti sono diminuiti del 15% per un breve periodo di tempo.\nControversie.\nUn putiferio tra i fan della serie \u00e8 sorto all'inizio del 2007, con la storia del rapimento di Mirto, quando gli autori hanno portato i fan a credere che fosse morta. Gli scrittori ammisero nei primi mesi del 2008, che non erano sicuri al momento se il personaggio fosse sopravvissuto, e quindi \"non intenzionalmente\" hanno lasciato gli spettatori in bilico. Loro sostennero che eventualmente il personaggio sarebbe morto, ma non \u00e8 stato ucciso a causa di una eventuale reazione negativa del pubblico, simile a quella riscontrata dopo la morte del personaggio Vera Douka alla fine del 2006. Koralia Karanti ha rinnovato il suo contratto fino alla fine della stagione, il mese di agosto 25, 2007 e rimase nella soap per l'intera stagione, apparendo in ogni episodio."}
{"id": "5892817", "revid": "1573940", "url": "https://it.wikipedia.org/wiki?curid=5892817", "title": "Paradisaea rubra", "text": "La paradisea rossa (Paradisaea rubra ) \u00e8 un uccello passeriforme della famiglia Paradisaeidae.\nEtimologia.\nIl nome scientifico della specie, \"rubra\", deriva dal latino \"ruber\"-\"a\"-\"um\", \"rossa\", in riferimento alla colorazione di questi uccelli: dal nome scientifico essa ricava anche il suo nome comune.\nDescrizione.\nDimensioni.\nMisura 30-33 cm di lunghezza, per un peso di 115-224 g: i maschi, a parit\u00e0 d'et\u00e0, sono pi\u00f9 grossi e robusti rispetto alle femmine, anche in virt\u00f9 delle lunghe penne di fianchi e coda, lunghe all'incirca quanto il corpo e grazie alle quali essi superano i 70 cm di lunghezza complessiva.\nAspetto.\nLa paradisea rossa \u00e8 nel complesso simile alle altre specie di paradisee propriamente dette, dalle quali differisce per la presenza di due lobi di penne nei pressi delle narici del maschio, il becco pi\u00f9 appuntito e le penne caudali allungate pi\u00f9 evidenti.\nIn questi uccelli il dimorfismo sessuale \u00e8 molto marcato: le femmine presentano faccia e gola nere, petto \"beige\", nuca e dorso di color sabbia con sfumature arancio, mentre ali, dorso, ventre e coda sono bruni con sfumature di color cannella. I maschi, invece, presentano gola e guance verdi, base del becco e mascherina nere con iridescenze verdi, fronte, calotta, nuca, collo, parte superiore del petto, attaccatura delle ali e parte superiore del dorso di colore giallo, petto, ventre, coda, ali e dorso di colore bruno carico: alla base del becco le penne formano due \"orecchiette\" in corrispondenza delle narici, mentre le penne dei fianchi sono allungate e vaporose, di colore rosso vivo (da cui il nome comune e quello scientifico della specie), rivolte all'indietro, dalle quali spuntano le due lunghe penne centrali nastriformi della coda, di colore nero. In ambedue i sessi, gli occhi sono bruni, il becco \u00e8 giallo e le zampe sono nerastre.\nBiologia.\nSi tratta di uccelli durni e tendenzialmente solitari all'infuori della stagione degli amori, i quali passano la maggior parte del tempo nell'alto della canopia alla ricerca di cibo.\nAlimentazione.\nSi tratta di uccelli largamente frugivori, la cui dieta viene per\u00f2 integrata anche con alimenti di origine animale, come insetti ed altri piccoli invertebrati.\nRiproduzione.\nSi tratta di uccelli poligini, coi maschi che competono esibendosi con la formula del \"lek\" allo scopo di attrarre il maggior numero possibile di femmine. La stagione riproduttiva si estende almeno fra luglio e ottobre: i maschi si riuniscono in gruppetti su alberi vicini, ripulendo ciascuno accuratamente dalle foglie un proprio ramo sul quale si esibir\u00e0 per molti anni. Al sopraggiungere delle femmine, i maschi si esibiscono coralmente andando su e gi\u00f9 per il proprio posatoio, vibrando le ali spiegate e rizzando le penne di fianchi e coda, emettendo al contempo richiami nasali, ed appendendosi a testa in gi\u00f9 a ramo: la femmina segnala la propria disponibilit\u00e0 all'accoppiamento non allontanandosi quando il maschio prescelto le si pone di fianco.\nDopo l'accoppiamento, la femmina si allontana dall'arena (dove i maschi continuano ad esibirsi) e si dedica da sola alla costruzione del nido a coppa, alla cova delle 2-3 uova (che dura 14-17 giorni) e delle cure dei nidiacei, che vengono imbeccati per circa 15-20 giorni esclusivamente con frutta matura: i giovani, in special modo i maschi, anche dopo essersi allontanati dal nido mantengono la colorazione immatura, tanto che la livrea adulta viene completamente raggiunta solo dopo il sesto anno d'et\u00e0.\nDistribuzione e habitat.\nLa paradisea rossa occupa un areale piuttosto ristretto, comprendente le isole di Waigeo e Batanta nel gruppo delle Raja Ampat, nelle quali vive in simpatria con la paradisea repubblicana, sebbene quest'ultima tenda a preferire aree di foresta pi\u00f9 in quota.\nL\"'habitat\" di questi uccelli \u00e8 rappresentato dalle aree di foresta pluviale primaria e secondaria di pianura e collina, fino a 600 m di quota."}
{"id": "5892823", "revid": "62748", "url": "https://it.wikipedia.org/wiki?curid=5892823", "title": "Bonifacio Wimmer", "text": "Biografia.\nNacque il 14 Gennaio 1809 nella frazione di Thalmassing, in Baviera e fu battezzato Sebastian Wimmer. I suoi genitori, Peter Wimmer ed Elizabeth (nata Lang) Wimmer facevano i custodi presso una taverna.\nDa ragazzo, Sebastian credeva di avere una vocazione al sacerdozio. Frequenta l'Universit\u00e0 di Ratisbona e l'Universit\u00e0 di Monaco, dove studia legge. Vinta una borsa di studio e terminati gli studi teologici, viene ordinato sacerdote il 1 agosto 1831.\nVocazione.\nDopo la sua ordinazione sacerdotale, padre Sebastian Wimmer serv\u00ec un anno come curato al famoso Santuario della Vergine Maria a Alt\u00f6tting, Baviera.\nIn questo stesso periodo il re di Baviera, Ludwig del Casato di Wittelsbach, libera dalla soppressione Napoleonica i monasteri Bavaresi Benedettini.\nUno di questi era l'antica Abbazia Benedettina di San Michele, nella citt\u00e0 di Metten, Baviera.\nFondata nel 766 da Carlo Magno insieme ai monaci del cenobium di Montecassino dalla provincia italiana dell'Umbria, l'Abbazia in questione venne soppressa nel 1803 da Napoleone.\nCon il suo ristabilimento, Padre Sebastian Wimmer ne approfitt\u00f2 per discernere la sua personale vocazione alla vita monastica Benedettina.\nEntrando in comunit\u00e0 a Metten, padre Sebastian Wimmer ricevette il nome religioso di Bonifacio, dal grande Apostolo in Germania, San Bonifacio;\nprese i voti solenni il 29 dicembre 1833 e visse una vita - come da lui professato - di obbedienza.\nFin dall'inizio, padre Bonifacio Wimmer mostra una vocazione al missionariato a favore di migliaia di persone tedesche, che avevano lasciato la loro terra natale di perseguire una vita migliore negli Stati Uniti.\nVenuto a conoscenza delle condizioni degli immigrati tedeschi negli Stati Uniti, Wimmer provvede subito ad inviare missioni Benedettine in loco.\nChiese addirittura al suo superiore il permesso di recarsi nel Nuovo Mondo come missionario. Nel 1846 padre Bonifacio Wimmer viene cos\u00ec inviato - in qualit\u00e0 di missionario in Stati Uniti nel 1846.\nLe difficolt\u00e0 dei tempi.\nTra il 1830 e il 1860 la maggior parte dei 1,5 milioni di immigrati tedeschi negli Stati Uniti si stabil\u00ec sulla frontiera rurale. Wimmer arriva per servire questa classe di immigrati cattolici lavoratori, e nei successivi quarant'anni, i suoi sforzi di evangelizzazione cresceranno ulteriormente, fino ad includere gli immigrati Irlandesi, gli Afro-Americani, i nativi Americani, ed altri immigrati provenienti dall'Europa dell'Est.\nSi conferma - in questo modo - la tradizionale preferenza Benedettina di stabilire monasteri e centri religiosi nelle regioni agricole e di lavorare tra le popolazioni rurali piuttosto che quelle urbane.\nMissionario.\nPadre Bonifacio Wimmer e una squadra di 18 giovani aspiranti alla vita Benedettina lasciano Rotterdam, nei Paesi Bassi nel mese di luglio 1846.\nIl viaggio attraverso l'Oceano Atlantico sulla nave a vapore, Stati Uniti Iowa, risulta piuttosto movimentato.\nInoltre, al suo arrivo a New York, Padre Bonifacio viene male accolto da alcuni sacerdoti, i quali cercano di convincerlo ad abbandonare i suoi piani.\nNonostante ci\u00f2, Padre Bonifacio si reca nella diocesi di Pittsburgh, dove verso la fine del 1846 riceve un invito ufficiale dal vescovo Michael O'Connor, il quale gli chiede di assumere la responsabilit\u00e0 pastorale di una piccola parrocchia di nome Saint Vincent, a circa 40 miglia a sud-est di Pittsburgh.\nWimmer e compagni giungono a Saint Vincent il 19 ottobre 1846. Vi trovano solo una piccola casa di scuola, un fienile, una capanna di legno, e una piccola Chiesa in mattoni. Fu qui che il 24 ottobre 1846, padre Bonifacio Wimmer, O.S.B., diventa Parroco della Parrocchia di Saint Vincent e fonda il primo monastero Benedettino negli Stati Uniti.\nNel 1851, ben 100 monaci operano a Saint Vincent.\nIl 24 agosto 1855, papa Pio IX, nel Breve apostolico, Inter ceteras, eleva Saint Vincent al rango di Abbazia.\nEntro i nove anni del suo arrivo negli Stati Uniti, Wimmer aveva costruito una solida base monastica con oltre 200 monaci.\nWimmer divenne abate nel 1855, e nel 1883, gli venne concesso il titolo di Arciabate da papa Leone XIII.\nAbate Wimmer era un monaco operativo piuttosto che uno contemplativo.\nOltre alla costruzione di Saint Vincent, cre\u00f2 una comunit\u00e0 autosufficiente, sfruttando i suoi campi coltivati, il carbone estratto dalla terra e persino producendo la propria birra.\nGli anni pi\u00f9 tardi.\nBonifacio Wimmer mor\u00ec l'8 dicembre 1887.\nAl momento della sua morte, esistevano ben dieci abbazie benedettine negli Stati Uniti, tutte da lui fondate.\nNel corso della sua vita, Bonifacio Wimmer ha fondato 152 Parrocchie Cattoliche Romane, dieci Abbazie e numerose scuole.\nViene lodato da Sadliers Enciclopedia Cattolica del 1888, come \"Il pi\u00f9 grande Missionario Americano del XIX secolo.\nOggi, esistono pi\u00f9 di trenta Abbazie e monasteri che traggono la loro origini e radici dal lavoro instancabile dell'Arciabate Bonifacio Wimmer, O.S.B."}
{"id": "5892846", "revid": "1325888", "url": "https://it.wikipedia.org/wiki?curid=5892846", "title": "Inno della Russia", "text": ""}
{"id": "5892854", "revid": "212348", "url": "https://it.wikipedia.org/wiki?curid=5892854", "title": "Boing (Spagna)", "text": "Boing \u00e8 un canale televisivo tematico spagnolo gratuito, i cui contenuti sono rivolti prevalentemente ai bambini.\nStoria.\nIl 28 novembre 2008, Telecinco e Turner hanno raggiunto un accordo per introdurre un blocco di programmazione per bambini sul canale Telecinco e Telecinco 2, con circa 42 ore di programmazione settimanale. Tre giorni dopo, \u00e8 iniziato il container dei cartoni animati Boing, basato sull'omonimo canale italiano.\nL'11 maggio 2009, Boing pass\u00f2 dalla trasmissione su Telecinco 2 a Factor\u00eda de Ficci\u00f3n, dello stesso gruppo, con lo stesso contenuto e programmi simili, da quando Telecinco 2 divenne La Siete e cambi\u00f2 parte della sua programmazione\nIl 2 agosto 2010, Telecinco ha annunciato il lancio di Boing come quarto canale televisivo in chiaro, passando da un contenitore a un canale televisivo in onda 24 ore al giorno con prodotti Turner. Nelle sue prime settimane in onda ha offerto un ciclo di programmazione di sei ore che ha ospitato le animazioni Geronimo Stilton, Beyblade: Metal Fusion, Dinosaur King, The Powerpuff Girls, Ben 10: Alien Force, Bakugan in Nueva Vestroia e Inazuma Eleven.\nIl 9 agosto 2010, ha iniziato le sue trasmissioni nei test mostrando una lettera di adattamento e il 23 agosto, partono gli spot che annunciano l'inizio delle trasmissioni, cominciate il 1\u00ba settembre.\nIl 20 giugno 2011, il canale subisce un restyling grafico e il logo \u00e8 stato modificato con una tonalit\u00e0 pi\u00f9 scura e con una forma tridimensionale.\nIl 30 giugno 2013, con la chiusura di Cartoon Network in Spagna, Turner passa i programmi su Boing in un blocco chiamato \"Findes Cartoon Network\", in onda ogni mattina del fine settimana.\nDa novembre 2015, Mediaset Espa\u00f1a ha trasmesso temporaneamente Boing in HD fino al 7 gennaio 2016, come test di trasmissione.\nIl 29 marzo 2016, il canale ha rinnovato la sua immagine aziendale, adattandosi all'immagine globale del canale che ha presentato in anteprima nella sua versione italiana il 7 marzo dello stesso anno. Inoltre da quel giorno arrivano gi\u00e0 nella loro nuova veste grafica 6 testimonials che introducono le serie in onda sul canale detti \"Animadz\", presenti in Italia dal 2006."}
{"id": "5892869", "revid": "729019", "url": "https://it.wikipedia.org/wiki?curid=5892869", "title": "Stazione di Capodistria", "text": "La stazione di Capodistria (ufficialmente in sloveno \"\u017delezni\u0161ka postaja Koper/Capodistria\") \u00e8 una stazione ferroviaria capolinea della linea Bresenza-Capodistria; serve l'omonimo centro abitato.\nStoria.\nLa stazione vecchia di Capodistria, adesso stazione di Capodistria Smistamento, fu attivata nel 1967, all'apertura dell'intera linea dalle Ferrovie Jugoslave.\nDal 1991 appartiene alla rete slovena (Slovenske \u017eeleznice)."}
{"id": "5892874", "revid": "2101433", "url": "https://it.wikipedia.org/wiki?curid=5892874", "title": "All Kinds of Everything", "text": "All Kinds of Everything (\"Ogni genere di cosa\") \u00e8 stata la canzone vincitrice dell'Eurovision Song Contest 1970, scritta da Derry Lindsay e Jackie Smith e cantata, in inglese, da Dana, in rappresentanza dell'Irlanda.\nIl brano rappresenta un ritorno alla ballata per la manifestazione, rispetto all'energia delle canzoni delle scorse edizioni. La cantante descrive \"tutti i tipi di cose\" (\u00e8 questa la traduzione del titolo) che le ricordano il suo amato, e alla fine, aggiunge che ormai appartengono a lei.\nLa canzone \u00e8 stata eseguita per dodicesima e ultima nella serata, a seguito della Germania Ovest (rappresentata da Katja Ebstein). Alla fine delle votazioni riceve ben 32 punti, sorpassando anche l'inglese Mary Hopkin che ottiene sette punti in meno.\nNegli anni seguenti il brano, che sanc\u00ec la prima vittoria (di una lunga serie) per l'Irlanda e la seconda vittoria di una canzone in lingua inglese (dopo \"Puppet on a String\" del 1967), ebbe molto successo: nella classifica del marzo 1970, ad esempio, rimase al primo posto per nove settimane consecutive. Nelle classifiche internazionali, risult\u00f2 apprezzata a Singapore (1\u00aa posizione), in Svizzera (3\u00aa posizione) e in Jugoslavia (4\u00aa posizione)."}
{"id": "5892877", "revid": "228587", "url": "https://it.wikipedia.org/wiki?curid=5892877", "title": "4.5 inch M1", "text": "Il 4.5 inch Gun M1 era un cannone campale statunitense in servizio all'inizio della seconda guerra mondiale. Il pezzo condivideva lo stesso affusto dell'obice da 155 mm M1 e sparava le stesse munizioni del cannone britannico BL 4.5 inch Medium Field Gun da 114 mm. Venne utilizzato nel teatro europeo nord-occidentale dall'artiglieria di corpo d'armata. Alla fine delle ostilit\u00e0 venne dichiarato obsoleto.\nStoria.\nSviluppo e produzione.\nNel 1920 l'US Army Ordnance inizi\u00f2 a lavorare ad un nuovo cannone campale medio. Poich\u00e9 l'US Army aveva utilizzato durante la Grande Guerra il 4.7 inch M1906, venne prescelto questo calibro per la nuova arma. Il risultato fu il 4.7 inch Gun M1922E on Carriage M1921E. A causa della scarsit\u00e0 di fondi, il progetto non giunse mai alla fase produttiva.\nNel 1939 il programma venne ripreso; il progetto rinnovato, designato 4.7 inch Gun T3, fu pronto all'inizio del 1940. Utilizzava lo stesso affusto dell'obice da 155 mm sviluppato in contemporanea. In questa fase, l'esercito decise di modificare l'arma per la munizione britannica da 4.5 inch. Il cannone cos\u00ec ottenuto venne accettato nell'aprile 1941 con la denominazione 4.5 inch Gun M1 on Carriage M1.\nLa produzione ebbe inizio nel settembre 1942 e prosegu\u00ec fino al febbraio 1944.\nImpiego operativo.\nIl \"M1\" equipaggi\u00f2 16 or 17 battaglioni di artiglieria campale sul fronte europeo nord-occidentale, dove venne utilizzato per il supporto a livello di corpo d'armata. I reparti utilizzavano per il traino il trattore d'artiglieria M5. L'arma venne dichiarata obsoleta nel settembre 1945.\nIl cannone aveva una buona gittata, di quasi 5 chilometri superiore a quella del similare obice da 155 mm, oltre che di quella del 155 mm Gun M1918MI. Venne surclassato solo da un altro pezzo da 155 mm, il 155 mm Long Tom, che tuttavia era quasi tre volte pi\u00f9 pesante.\nD'altra parte il cannone da 4.5 inch venne criticato per la potenza insufficiente della sua granata HE. La granata era infatti prodotta in acciaio di bassa lega, che richiedeva pareti spesse; di conseguenza, poteva contenere solo circa 2 kg di TNT o altro esplosivo, meno quindi della munizione dell'obice da 105 mm M101. Inoltre, avere un ridotto numero di armi in questo insolito calibro complicava notevolmente la logistica.\nTecnica.\nIl cannone \"M1\" era molto simile nell'aspetto e nella struttura all'obice 155 mm M1. L'unica differenza significativa risiedeva ovviamente nella canna in calibro 114 mm, a rigatura destrorsa costante (un giro in 32 calibri). Lo sbilanciamento del peso della canna era compensato da due equilibratori a molla. L'otturatore era a vite interrotta; il sistema di rinculo era idropneumatico a lunghezza variabile. L'affusto era del tipo a code divaricabili, ad assale rigido, con ruote dotate di pneumatici. In posizione di tiro, l'arma poggiava su un piedistallo retraibile. Il cannone era dotato di ottica panoramica M12.\nVarianti.\nL'arma venne sperimentata in versione semovente sullo scafo allungato del carro armato leggero M5 Stuart, su affusto M1. Il veicolo ottenuto, designato \"4.5 inch Gun Motor Carriage T16\", venne realizzato in un solo prototipo.\nMunizionamento.\nIl cannone \"M1\" utilizzava munizionamento separato a cartoccio sacchetto. Erano disponibili sono munizioni ad alto esplosivo (HE).\nIl proiettile poteva essere sparato da una carica propellente M7 (normal) a velocit\u00e0 alla volata ridotta o con una carica M8 (super) per raggiungere la velocit\u00e0 alla volata massima. Inoltre era disponibile un simulacro di carica M6 che simulava la M8.\nDi seguito le tabelle di tiro per la carica M8."}
{"id": "5892879", "revid": "1543377", "url": "https://it.wikipedia.org/wiki?curid=5892879", "title": "Richard Lyon-Dalberg-Acton, II barone Acton", "text": "Biografia.\nNato in Baviera, nell'allora Impero tedesco, primo e unico figlio sopravvissuto di John Dalberg-Acton, I barone Acton, e di sua moglie, la contessa Marie Anna Ludomilla Euphrosina von Arco auf Valley. Ha completato la sua formazione in Inghilterra al Magdalen College di Oxford.\nCarriera.\nEntr\u00f2 nel Foreign Office nel 1894. Ha iniziato la sua carriera come terzo segretario presso l'ambasciata britannica a Berlino nel 1896. \u00c8 stato promosso a secondo segretario nel 1900 e serv\u00ec presso l'ambasciata a Berlino fino al 1902, anno in cui successe a suo padre.\nHa poi lavorato come secondo segretario presso le ambasciate di Vienna (1902), Berna, Madrid (1906-1907) e L'Aia.\nNel 1911 \u00e8 stato promosso a primo segretario, grado a cui divenne incaricato d'affari a Darmstadt e Karlsruhe fino allo scoppio della prima guerra mondiale. Ha servito di nuovo in Svizzera come Consigliere d'Ambasciata a Berna (1915-1916), e divenne console generale a Zurigo nel 1917. Nel 1919 \u00e8 diventato il primo ambasciatore britannico in Finlandia, per poi ritirarsi nel 1920.\nParallelamente alla sua carriera diplomatica, Lord Acton, un liberale tra pari, \u00e8 stato un Lord in waiting (1905-1915) di Edoardo VII e Giorgio V.\nNel 1911, grazie a una legge del parlamento, la sua famiglia ricevette la cittadinanza britannica.\nNel 1919 aggiunse Lyon al cognome.\nMatrimonio.\nSpos\u00f2, il 7 giugno 1904, Dorothy Lyon (?-17 marzo 1923), figlia di Thomas Henry Lyon. Ebbero nove figli:"}
{"id": "5892880", "revid": "287204", "url": "https://it.wikipedia.org/wiki?curid=5892880", "title": "Esperia Football Club 1920-1921", "text": "Questa pagina raccoglie i dati riguardanti lEsperia Football Club nelle competizioni ufficiali della stagione 1920-1921.\nStagione.\nL'Esperia, che nel 1919 ha cambiato denominazione da \"Associazione ex-Martinitt\" (fondata nel 1914), si \u00e8 appena affiliata alla F.I.G.C. provenendo dall'U.L.I.C. comasco, campionato locale che l'aveva vista vittoriosa con lo stesso organico.\nSuperati il girone di qualificazione regionale, gli \"aquilotti\", come erano chiamati i calciatori esperini, si aggiudicarono il titolo di \"Campione Lombardo di Promozione 1920-1921\" venendo subito promossi in Prima Divisione. "}
{"id": "5892882", "revid": "729019", "url": "https://it.wikipedia.org/wiki?curid=5892882", "title": "Stazione di Camigna", "text": "La stazione di Camigna (in sloveno Kamnje) \u00e8 una fermata ferroviaria della linea Gorizia-Aidussina; serve l'omonimo centro abitato.\nStoria.\nLa fermata fu attivata nel 1902, all'apertura dell'intera linea.\nDopo la prima guerra mondiale, con l'annessione della zona al Regno d'Italia, la fermata pass\u00f2 alle Ferrovie dello Stato italiane, assumendo il nome di \"Camigna\".\nDopo la seconda guerra mondiale la fermata pass\u00f2 alla rete jugoslava (J\u017d), venendo ribattezzata \"Kamnje\", analogamente al centro abitato. Dal 1947 i treni non raggiungono pi\u00f9 Gorizia.\nDal 1991 appartiene alla rete slovena (Slovenske \u017eeleznice)."}
{"id": "5892885", "revid": "729019", "url": "https://it.wikipedia.org/wiki?curid=5892885", "title": "Stazione di Dobraule", "text": "La stazione di Dobraule (in sloveno Dobravlje) \u00e8 una fermata ferroviaria della linea Gorizia-Aidussina; serve l'omonimo centro abitato.\nStoria.\nLa fermata fu attivata nel 1902, all'apertura dell'intera linea.\nDopo la prima guerra mondiale, con l'annessione della zona al Regno d'Italia, la fermata pass\u00f2 alle Ferrovie dello Stato italiane, assumendo il nome di \"Dobraule\".\nDopo la seconda guerra mondiale la fermata pass\u00f2 alla rete jugoslava (J\u017d), venendo ribattezzata \"Dobravlje\", analogamente al centro abitato. Dal 1947 i treni non raggiungono pi\u00f9 Gorizia.\nDal 1991 appartiene alla rete slovena (Slovenske \u017eeleznice)."}
{"id": "5892890", "revid": "729019", "url": "https://it.wikipedia.org/wiki?curid=5892890", "title": "Stazione di Stanzia Bartolomei", "text": "La stazione di Stanzia Bartolomei () \u00e8 una fermata ferroviaria delle linee Gorizia-Aidussina e Jesenice-Trieste; serve l'omonimo centro abitato, frazione del comune di Ranziano-Voghersca.\nStoria.\nLa fermata fu attivata nel 1902, all'apertura dell'intera linea.\nDopo la prima guerra mondiale, con l'annessione della zona al Regno d'Italia, la fermata pass\u00f2 alle Ferrovie dello Stato italiane, assumendo il nome di \"Stanzia Bartolomei\".\nDopo la seconda guerra mondiale la fermata pass\u00f2 alla rete jugoslava (J\u017d), venendo ribattezzata \"Okroglica\", analogamente al centro abitato. Dal 1947 i treni non raggiungono pi\u00f9 Gorizia.\nDal 1991 appartiene alla rete slovena (Slovenske \u017eeleznice)."}
{"id": "5892908", "revid": "1669436", "url": "https://it.wikipedia.org/wiki?curid=5892908", "title": "Tebaldo Brusato", "text": "Biografia.\nSchierato coi guelfi di parte nera, il conte Tebaldo de' Brusati dal 1281 circa ricopr\u00ec la carica di podest\u00e0 di diverse citt\u00e0, tra cui Piacenza, Parma, Bologna, Firenze, Faenza e Treviso. \nNel 1295 torn\u00f2 a Brescia per cercare di reprimere la rivolta tra guelfi e ghibellini. Venne nuovamente espulso dalla citt\u00e0 ad opera del vescovo Berardo Maggi, che parteggiava per i ghibellini Visconti, proclamandosi signore di Brescia, in data 6 marzo 1298. \nRichiamato in patria con tutti i guelfi l'anno seguente per disposizione di Enrico VII, provoc\u00f2 la sollevazione della citt\u00e0. Brescia venne messa sotto assedio dalle truppe dell'imperatore per quattro mesi. Tebaldo venne catturato nel 1311 e gli fu promessa la libert\u00e0 qualora si fosse arreso assieme ai rivoltosi. Tebaldo incit\u00f2 invece i suoi concittadini a proseguire la lotta. Venne torturato e mor\u00ec il 20 giugno 1311.\nBrescia ha intitolato a Tebaldo Brusato una piazza nel centro della citt\u00e0."}
{"id": "5892910", "revid": "254059", "url": "https://it.wikipedia.org/wiki?curid=5892910", "title": "Teobaldo Brusato", "text": ""}
{"id": "5892911", "revid": "122796094", "url": "https://it.wikipedia.org/wiki?curid=5892911", "title": "Xavier Munford", "text": ""}
{"id": "5892913", "revid": "380453", "url": "https://it.wikipedia.org/wiki?curid=5892913", "title": "Josu\u00e9 Rivera", "text": "Carriera.\nClub.\nLa carriera di Josu\u00e9 Rivera inizia nei tornei scolastici portoricani, giocando per il . In seguito si trasferisce per motivi di studio negli Stati Uniti d'America, dove partecipa alla Division I NCAA con la dal 2011 al 2015, saltando tuttavia la prima annata, raggiungendo una finale ed una semifinale NCAA. \nNella stagione 2015 debutta nella Liga de Voleibol Superior Masculino coi , venendo premiato come miglior esordiente del torneo; al termine degli impegni in Porto Rico approda al in Bahrein. Nella stagione seguente fa ritorno ai .\nNel campionato 2017 approda ai , mentre nel campionato seguente veste la maglia dei . Per la Liga de Voleibol Superior Masculino 2019 difende i colori dei , mentre dopo la cancellazione del campionato portoricano nel 2020, torna in campo nella Liga de Voleibol Superior Masculino 2021 con i .\nNazionale.\nFa parte delle selezioni portoricane Under-19 e Under-21, vincendo la medaglia d'argento al campionato nordamericano Under-19 2008, debuttando in nazionale maggiore un anno dopo, in occasione della Coppa panamericana 2009."}
{"id": "5892927", "revid": "729019", "url": "https://it.wikipedia.org/wiki?curid=5892927", "title": "Stazione di Acquaviva (Slovenia)", "text": "La stazione di Acquaviva () \u00e8 una stazione ferroviaria posta sulla linea per Divaccia-Pola; serve l'omonimo comune.\nStoria.\nLa stazione fu attivata il 20 settembre 1876, con l'apertura della ferrovia Istriana.\nDopo la prima guerra mondiale, con l'annessione della zona al Regno d'Italia, la stazione pass\u00f2 alle Ferrovie dello Stato italiane, assumendo il nome di \"Acquaviva-Valmorasa\".\nDopo la seconda guerra mondiale la stazione pass\u00f2 alla rete jugoslava (J\u017d), venendo ribattezzata \"Rakitovec\", analogamente al centro abitato. Dal 1991 appartiene alla rete slovena (Slovenske \u017eeleznice) ed essendo l'ultima in territorio sloveno, \u00e8 diventata da tale data la stazione di frontiera con la Croazia, in cui si svolgono i controlli confinari."}
{"id": "5892947", "revid": "287204", "url": "https://it.wikipedia.org/wiki?curid=5892947", "title": "Esperia Football Club 1923-1924", "text": "Questa pagina raccoglie i dati riguardanti lEsperia Football Club nelle competizioni ufficiali della stagione 1923-1924."}
{"id": "5892962", "revid": "1645459", "url": "https://it.wikipedia.org/wiki?curid=5892962", "title": "Ace Attorney (serie animata)", "text": " \u00e8 una serie televisiva anime prodotta da A-1 Pictures nel 2016, basata sulla serie di videogiochi Capcom \"Ace Attorney\". In Italia e nel resto del mondo, ad eccezione dell'Asia, gli episodi sono stati trasmessi in streaming, in contemporanea col Giappone, da Crunchyroll. La seconda serie dell'anime, prodotta da CloverWorks, \u00e8 stata trasmessa dal 6 ottobre 2018 al 30 marzo 2019."}
{"id": "5892964", "revid": "287204", "url": "https://it.wikipedia.org/wiki?curid=5892964", "title": "Kreuzen", "text": ""}
{"id": "5892965", "revid": "123657332", "url": "https://it.wikipedia.org/wiki?curid=5892965", "title": "Honor 7", "text": "Honor 7 \u00e8 uno smartphone prodotto da Huawei con il marchio Honor. \u00c8 il successore di Honor 6, il telefono di bandiera sotto il marchio Honor per il 2014. La linea del marchio Honor \u00e8 conosciuta per le sue caratteristiche di alto livello ad un prezzo abbordabile ed anche con Honor 7 continua su questa linea. I modelli di Honor 7 variano a seconda del mercato di vendita, con una variante dual sim ed una capacit\u00e0 di 64GB esclusivamente per la Cina. il modello internazionale \u00e8 invece con 16GB di memoria interna mentre la versione indiana ha solo un ingresso per un'unica SIM. Una nuova versione chiamata Honor 7 Enhanced \u00e8 stata annunciata con sistema operativo Google Android Marshmallow e 32GB di memoria interna.\nSoftware.\nHonor 7 ha installato il sistema operativo Google Android Lollipop con l'interfaccia grafica Emotion UI (EMUI) 3.0 di Huawei. Da febbraio 2016 \u00e8 disponibile sul sito di Huawei la versione di Google Android Marshmallow."}
{"id": "5892973", "revid": "104458", "url": "https://it.wikipedia.org/wiki?curid=5892973", "title": "Luftenberg", "text": ""}
{"id": "5892978", "revid": "985910", "url": "https://it.wikipedia.org/wiki?curid=5892978", "title": "Enzo Nenci", "text": "Biografia.\nEnzo Nenci nasce a Mirandola (provincia di Modena) in via dell'Ospedale, il 28 aprile 1903 dal maestro di musica e compositore Giuseppe Nenci e dalla contessa Giacomina Giulietti Dei, una gentildonna che aveva coltivato con passione la pittura.\nFormazione.\nNel 1907 la sua famiglia si trasferisce da Mirandola a Ferrara, dove Enzo frequenta le scuole primarie e secondarie, si diploma in setticlavio, partecipa come violoncellista ai concerti di musica sinfonica e operistica diretti dal padre e modella la creta. Gualtiero Medri, direttore dei Musei Civici estensi, suo amico, scrive che \"Nel granaio della sua casa colla creta che egli coll'aiuto d'un fratello andava a procurarsi sulle rive del Volano e di soppiatto portava a casa, cominci\u00f2 ad essere scultore\".\nTra i numerosi artisti che frequentano casa Nenci, Filippo de Pisis, Corrado Govoni, Giovanni Cavicchioli e il violoncellista Marcello Benedetto Mazzacurati accrescono in Enzo la radicata passione per l'arte. Questa predilezione lo induce ad abbandonare la musica e ad interrompere gli studi tecnici, per recarsi a Firenze su consiglio del cugino della madre, lo scultore toscano Arnaldo Zocchi, per seguire i corsi di tecnica della lavorazione del marmo diretti dallo scultore Ezio Ceccarelli, amico di Auguste Rodin.\nLo studio della dura materia lo spinge a Pietrasanta, dove corrisponde fraterna amicizia col poeta di Querceta Garibaldo Alessandrini. &lt;br&gt;Successivamente si trasferisce a Roma, ospite del cugino conte Giuseppe Giulietti (medaglia d'oro della Grande Guerra), che lo introduce nei migliori salotti capitolini, conosce le opere dei grandi maestri in basiliche e musei e frequenta lo studio di Arnaldo Zocchi e i maggiori artisti della capitale.\nProduzione giovanile.\nSul finire del 1924 torna nella citt\u00e0 estense dove apre uno studio in via Del Turco e, con le prime importanti commissioni, sposta il laboratorio nel Palazzo dei Diamanti. La sua opera assume rilievo quando nel 1925 e nel 1926, a fianco ad artisti affermati, partecipa alle mostre regionali emiliano-romagnole con opere che tendono a una \"forma superiore di plastica, dove la materia non vale di per s\u00e9 ma per quello che pu\u00f2 esprimere\".\nNei primi anni 1930, insegna plastica nelle scuole regie professionali e trasferisce lo studio nel rossettiano Palazzo Mazzucchi, sposando poi la nobildonna Rita Leonina Boari dalla cui unione nasce la figlia Giacomina. Nel 1932 soggiorna con loro a Zappolino di Castello di Serravalle, dove realizza diverse opere e frequenta a Case Rosse il medico-poeta Giuseppe Lenzi.\nIl matrimonio con la giovane contessa entra in crisi quando conosce la giovanissima Ida Liberali, che diventer\u00e0 l'amata compagna della sua vita, dandogli altri cinque figli, Maria Elsa detta \"Mimmi\", Giorgio, Claudio, Giancarlo e Giacomina. Sono anni in cui vive l'importante clima culturale della citt\u00e0 estense, effuso dall'ambiente del Corriere Padano e dai collaboratori della sua \"Terza pagina\" (diretta da Giuseppe Ravegnani) e partecipa a mostre assieme a Giovanni Boldini, Giuseppe Mentessi, Cesare Laurenti, Filippo de Pisis, Achille Funi, Giovanni Battista Crema, Arrigo Minerbi e altri. Espone alla III^ \"Biennale d'Arte Triveneta\" di Padova e realizza monumenti a Venezia, Ferrara, Bologna e per la Libia.\nMaturit\u00e0 artistica e trasferimento a Mantova.\nNel 1944 il suo ultimo \"atelier\" ferrarese, posto in Barriera di Porta Po, \u00e8 distrutto da un bombardamento che causa la perdita di molte opere e della documentazione delle sue relazioni culturali. Durante gli ultimi anni di guerra s'impiega come capo-chimico allo stabilimento saccarifero di Polesella (Rovigo), e va a vivere con la famiglia a Frassinelle Polesine, dove modella dei ritratti e realizza alcune sculture marmoree. Al termine del conflitto bellico, nel quale perde due fratelli, si trasferisce a Ponte San Pietro (Bergamo), frequentando anche gli ambienti artistici di Milano, citt\u00e0 dove dal 1931 risiedono tre fratelli e i genitori, e progetta dei modelli per le Ceramiche artistiche Antonio Borsato.\nSubito dopo viene richiesto come chimico d'analisi negli zuccherifici del mantovano; affascinato dalla citt\u00e0 di Andrea Mantegna e Giulio Romano, decide di abitarvi. Il dopoguerra non risparmia fatiche economiche agli artisti, ancor pi\u00f9 se liberi da costrizioni politiche e di docenza, tuttavia, Nenci in breve tempo s'inserisce nell'ambiente artistico locale; la sua scultura riprende il discorso interrotto indirizzandosi verso una \"ricerca della struttura e dell'espressione: vale a dire di una sintesi fra solidit\u00e0 della materia e duttilit\u00e0 del suo disegno\". Le opere del primo periodo mantovano sono accolte con considerazione, ed esse si caratterizzano per delle \"tensioni fisicamente corpose, come inarcature, nodi e grumi pieni di materia, alcunch\u00e9 di impulsivo e originario, fremente sotto la superficie\" conseguite per mezzo di \"una crescita dell'architettura dell'oggetto in primo piano. Perch\u00e9 la stessa energia e intelligenza tecnico espressiva che \u00e8 dello scultore mentre allestisce sar\u00e0 dello spettatore mentre osserva, e sar\u00e0, di conseguenza, di un oggetto nello spazio e della sua consistenza\".\nIn questi anni nascono le prime \"stalagmiti\", definite da Luciano Caramel \"lavori singolari\" dei quali riconosce \"tra quelli espressivamente pi\u00f9 alti, quelli appunto dedicati e intitolati proprio alla famiglia, dando corpo, letteralmente, attraverso una materia palpitante, che si offre come fusa calata magmatica, ai vincoli, di sangue e di corrispondenza affettiva, tra genitori e figli\".\nQuesta espressivit\u00e0 avanza linearmente nel tempo con le \"Stalagmiti-stalattiti\", che sono \u00abcomposizioni per lo pi\u00f9 affusolate e inerpicate, talvolta inarcate, che mimano gli effetti degli agglomerati calcarei modellati dall'acqua, quasi fanghiglia accorpata, capaci di assumere aspetto di respiranti presenze\u00bb, nelle quali si avverte \u00abprofondamente il richiamo di quell'astrattismo sensitivo, sempre animato di una sottintesa carnalit\u00e0\u00bb e compone, nello stesso momento, \u00abdella scultura come tecnica della spiritualizzazione della materia\u00bb conseguente al suo interesse per la filosofia e ai rapporti che trattiene con alcuni docenti di questa scienza delle universit\u00e0 di Bologna, Urbino e San Marino.\nA met\u00e0 degli anni 1950 realizza gli \"Orientali\", torniti nelle \u00abenfie volumetrie bloccate\u00bb, e, qualche anno prima, adolescenti e ritratti segnati da profonde e delicate introspezioni; in tali opere la materia \u00e8 esaltata \u00abnella resa delle superfici, nella politezza di certi volti nel controllatissimo mestiere\u00bb. Nelle composizioni realizzate a Mantova riaffiorano \u00abmemorie del clima dell'adolescenza impregnata di simbolismo e futurismo, ma con fiducia nuova, capace di riscattare l'essenza decorativa propria della scultura e nello stesso tempo di rompere la compattezza dell'oggetto per farvi entrare l'aria in composizioni, armoniose e ritmiche, di pieni e di vuoti\u00bb: realizzazioni che lo distinguono in modo personalissimo nella storia della scultura italiana del '900.\nMuore il 10 marzo 1972 nella sua casa a Virgilio.\nLe mostre dedicate ad Enzo Nenci, curate da storici dell'arte in musei e gallerie sia pubbliche che private, sono al 2020 pi\u00f9 di una ventina per le personali e retrospettive ed una quarantina riguardo alle collettive.\nConcorsi vinti e onorificenze.\nTra i concorsi vinti, quello internazionale indetto nel 1954 per la statuetta dell\"'Orfeo d'oro\", premio internazionale della musica lirica che venne assegnato ad Arturo Toscanini, Giuseppe Di Stefano, Mario Del Monaco, Nicola Rossi-Lemeni, Cesare Siepi, Dietrich Fischer-Dieskau, Dimitri Mitropoulos, Wolfgang Windgassen, Bruno Walter, Maria Callas, Ebe Stignani, Renata Tebaldi, Giulietta Simionato ed Elisabeth Schwarzkopf.\nLe citt\u00e0 di Mantova, Ferrara, Mirandola, Copparo e Virgilio gli hanno dedicato una strada.\nTecniche di produzione.\nLa produzione di Enzo Nenci, incentrata sulle realizzazioni scultoree, contava di una preparazione a disegni, sia come forma d'arte autonoma, sia come fase preparatoria alle opere plastiche che potevano essere realizzate, in fase finale, in terracotta, in gesso, in bronzo, in marmo ma anche, in alcuni casi, in cemento.\nMostre personali.\n\"Personale\", Galleria Benedetti, Legnago\n\"Opere scelte\", Galleria La Gonzaghesca, Mantova, 30/10-10/11/1958\n\"Opere scelte\", Circolo culturale \"G. Rosmini\", Rovereto, 3-18//11/1969 (testo di Manlio Gabrieli)\nRetrospettive.\n\"Mostra antologica - Opere scelte 1947-1972\", Chiostrino di San Romano, Ferrara, 23/5-3/6 (testo di Renzo Margonari)\n\"Omaggio a Enzo Nenci\", Corte Gonzaghesca, Pietole di Virgilio (MN)\n\"Enzo Nenci - sculture 1921-1971\", Museo Civico di Palazzo Te, Mantova , 1/5-16/6 (testi di Antonello Trombadori, Licisco Magagnato, Gian Maria Erbesato)\n\"Enzo Nenci, sculture\", Civica Galleria d'Arte Moderna - Palazzo dei Diamanti, Ferrara, 13/5-24/6 (testi di Francesco Bartoli, Licisco Magagnato)\n\"Enzo Nenci, sculture 1921-1958\", Galleria del Popolo, Mirandola (Modena), 10/5-7/6; Galleria Comunale d'Arte \"O. Marchesi\", Copparo, 27/8-25/10; Galleria Comunale d'Arte \" U. Celada\", Virgilio, 8/11-13/12 (testi di Paolo Fossati - Maria Cristina Mundici) \n\"Enzo Nenci. Stalagmiti-stalattiti e inediti\", Museo Nazionale di Palazzo Ducale, Mantova, 24/8-23/9 (testo di Rossana Bossaglia)\n\"Enzo Nenci, sculture 1921-1971\", Casa del Mantegna, Mantova, 15/2-31/3, a cura di Giuseppe Zecchini e Giorgio Nenci (testi di Vittorio Sgarbi, Franco Monteforte, Angelo Andreotti)\n\"Enzo Nenci, sculture 1945-1956\", Volksbank-Kunstgalerie Kornplatz, Merano, 4-29/8 (testo di Carlo Bertelli)\n\"Bronzi di Enzo Nenci - sculture 1945-1978\", Galleria d'Arte \"Mazzini\", 1-31/5\n\"Enzo Nenci, sculture 1945-1958\", Museo d'Arte moderna \"Villa Ippoliti\", Gazoldo, 11/2-11/3 (testi di Carlo Bertelli, Renzo Margonari)\n\"Enzo Nenci, sculture 1945-1971\", Palazzo Pretorio, Campiglia Marittima, 18/7-7/8/2002 (testo di Domenico Cara)\n\"Enzo Nenci 1903-1972. Retrospettiva\", GAMA Civica Galleria d'Arte moderna, Gallarate, 30/11/2003-11/1/2004, a cura di Luciano Caramel; Museo Civico di Mirandola, 4/10-16/11, a cura di Luciano Caramel (testi di Luciano Caramel, Emma Zanella)\n\"Enzo Nenci, disegni e inediti\", Museo Virgiliano di Pietole (MN), 18/10-9/11 (testo di Gian Maria Erbesato)\n\"Assonanze\", Fashion District, Mantova, 16/4-15/5, a cura di Vittorio Sgarbi (testo di Vittorio Sgarbi)\n\"Enzo Nenci, il periodo mantovano\", mostra collaterale a Novegro Novecento, 5\u00aa \"Mostra delle Arti Decorative del XX secolo\", Milano, 19-22/1, a cura di Archeo900\n\"Enzo Nenci a Mantova\", mostra collaterale alla \"Fiera d'Arte Antiquaria\", Gonzaga, a cura di Archeo900\n\"Assonanze\", Palazzo Ducale, Revere (MN), 6/5-17/6 (testo d\u00ed Vittorio Sgarbi)\n\"Enzo Nenci il linguaggio della scultura (Omaggio a Enzo Nenci)\", Castello dei Pico, Mirandola (Mo), 26/9-8/11, a cura di Giampaolo Ziroldi; Civica Galleria d'Arte moderna A. Bonzagni\", Cento, 19/12/2009-7/3/2010 (testi di Giuseppe Di Giacomo, Giuseppe Muscardini)\n\"Omaggio a Enzo Nenci scultore\", Il Salotto di L. A. Muratori, Vignola (Mo), 6-21/11, a cura di Michele Fuoco e dell'Associazione \"Amici dell'Arte di Vignola\"\n\"Enzo Nenci il linguaggio della scultura\", ex-chiesa Madonna della Vittoria, Mantova, 15/1-27/2, a cura dell'Associazione \"Amici di Palazzo Te\" e dei Musei Mantovani (testo di Gianfranco Ferlisi) \n\"Enzo Nenci la scultura come coscienza\", Palazzo Bellini, Comacchio, 16/4-22/5, a cura di Laura Ruffoni e Gianfranco Ferlisi (testi di Giuseppe Di Giacomo, Giuseppe Muscardini)\n\"Enzo Nenci (1903-1972), Elegie affettive\", Torrazzo Gonzaghesco di Commessaggio (MN), a cura del Liceo Artistico \u201cGiulio Romano\u201d di Mantova, 14/7-15/8\n\"Enzo Nenci (1903-1972) - Intimit\u00e0 spirituale\", Basilica Palatina di Santa Barbara - Polo Museale del Palazzo Ducale di Mantova, a cura del Liceo Artistico \"Giulio Romano\", Mantova, 7/4- 1\u00b0/5\n\"All\u2019ombra della scultura. Enzo Nenci 1903-1972\", Castello Gonzaghesco di Redondesco, 15/7-5/8\n\"Enzo Nenci \"copparese\" 6 sculture e una fontana\", Galleria civica \"Alda Costa\", Copparo, 5-27/9\nMostre collettive.\n\"Mostra d\u2019Arte Regionale Emiliana\", Castello Estense, Ferrara, 7/6-7/7\n\"Mostra d\u2019Arte Regionale Emiliano-Romagnola\", Castello Estense, Ferrara, 30/7-5/9\n\"Grande Mostra \u201c La Settimana Ferrarese\u201d\", Palazzo Sant'Anna, Ferrara, 1/10-30/11 a cura di Giannetto Avanzi\n\"Mostra Scultori Ferraresi\", Palazzo Sant'Anna, Ferrara, 8-31/12\nIII^ \"Mostra Biennale d\u2019Arte Triveneta\", Padova, 12/10-30/11\n\"Mostra Sindacale Artisti Ferraresi\", Atrio del Teatro Comunale, Ferrara, 4-14/12\nIII^ \"Mostra Regionale d\u2019Arte Emiliano Romagnola\", Palazzo S. Anna, Ferrara, 2/6-14/7\n\"Mostra di Belle Arti\", Argenta, 2-30/10\n\"Mostra d\u2019Arte \u201cLa Settimana Centese\u201d\", Cento, 8-15/9\n\"Mostra Interregionale \u201c Pro Patria\u201d\", Castello Estense, Ferrara, 7/4-21/5\n\"Mostra Collettiva Artisti Mantovani\", Palazzo Te, 1/5-30/10\nI^ \"Mostra Sindacale d\u2019Arte\", Casa del Mantegna, 11/5-1/6\n\"Mostra d\u2019 Arte \u201c Premio Mantegna\u201d\", Casa del Mantegna, 4-18/10\n\"Mostra Provinciale d\u2019Arte CIF\", Palazzo delle Poste, Mantova, 16/5-4/6\nII^ \"Mostra Sindacale d\u2019Arte\", Casa del Mantegna, 6/5-20/6\nVII\u00b0 \"Premio Suzzara\", Suzzara, settembre\nVII^ \"Esposizione Nazionale d\u2019Arte\", Roma\nIII \"Mostra Sindacale d\u2019Arte\", Casa del Mantegna, 12-26/6\nVIII\u00b0 \"Premio Suzzara\", Suzzara, settembre\n\"Mostra d\u2019Arte Contemporanea\", Palazzo della Ragione, Mantova, 16-30/6\nVII^ \"Esposizione d\u2019Arte Contemporanea\", Galleria delle Antichit\u00e0-Palazzo Ducale, Sabbioneta, 21-28/10\nIX\u00b0 \"Premio Suzzara\", Suzzara, settembre\nI^ \"Mostra Interregionale d\u2019Arte\", Veronella, 2-23/9\n\"Mostra d\u2019Arte \u201cPremio Viadana\u201d\", Viadana, 1-30/6\n\"Mostra Sindacale d\u2019Arte Federazione Artisti\", Galleria \"La Gonzaghesca\", Mantova, 14-31/12\n\"Mostra Collettiva Artisti Mantovani\", Circolo \"La Rovere\", Mantova, 20/12/1959-9/1/1960\nII^ \"Mostra Nazionale d\u2019Arte moderna\", Cecina, 2-30/8/\n\"Interregionale d\u2019Arte \u201cCremona 61\u201d\", Palazzo dell\u2019Arte, Cremona, 18/6-2/7\n\"Interregionale d\u2019Arte \u201cCremona 62\u201d\", Palazzo dell\u2019Arte, Cremona, 13/5-10/6\n\"Interregionale d\u2019Arte \u201cCremona 63\u201d\", Palazzo dell\u2019Arte, Cremona, 5/5-9/6\n\"Interregionale d\u2019Arte \u201cRicci Oddi\u201d\", Palazzo Ricci-Oddi, 13-30/6\n\"Mostra collettiva di Pittura e Scultura\", Salone del Capitaniato, Cologna Veneta, 5-12/9\nI^ \"Rassegna Arti Figurative Mantovane\", Palazzo della Ragione, 4-18/5\n\"Mostra Interregionale d\u2019Arte \u201cMonteverdiana\u201d\", Palazzo dell\u2019Arte, Cremona, 21/5-25/6\nI^ \"Mostra Regionale Lombarda\", Palazzo dell\u2019Arte, Cremona, 5-30/9\n\"Premio Nazionale d\u2019Arte \u201cSan Giusto\u201d\", Trieste, 18-31/3\nRetrospettive.\n\"Arte Figurativa Mantovana del XX\u00b0 Secolo\", Pinacoteca Comunale, Quistello, 23/8-7/9\n\"Arte a Virgilio\", Palazzo Comunale, Virgilio, 14/2-3/3, a cura di Maria Grazia Savoia e Alessandro Dal Prato\n\"Ferrara Ritrovata\", Galleria \"Il Tarlo\", Ferrara, 2-27/5\n\"Disegno Mantovano del \u2018900\", Museo Civico di Palazzo Te, Mantova, 1/9-20/12, a cura di Renzo Margonari, Francesco Bartoli, Gian Maria Erbesato \n\"Itinerari Gonzagheschi\", Palazzo Ducale, Sabbioneta , 3-30/9, a cura di Renzo Margonari\n\"\u2018900\", 2^ \"Mostra Arti Decorative del XX\u00b0 Secolo\", Castello di Sartirana Lomellina, 5-5 / 19-5-1991\n\"La Ceramica del \u2018900\", Museo internazionale delle ceramiche in Faenza, 14-22/9\n\"Un Museo in Mostra\", Palazzo Massari, Ferrara, a cura di Beatrice Buscaroli\n\"Mantovaska Kipara\", Salon Galerrjie Karas, Zagreb, a cura dell\u2019Istituto Italiano di Cultura di Zagabria \n\"Terrecotte\", Casa di Rigoletto, 1/2-1/3, (testo di Luciana Gandini)\n\"Motivi di scultura mantovana del \u2018900\", Museo Civico di Palazzo Te, Mantova, 16/5-10/8, a cura di Gian Maria Erbesato \n\"Recenti donazioni alla Galleria d\u2019Arte Moderna \u201cAroldo Bonzagni\u201d\", Rocca di Cento, 13/4-11/5\n\"Pittori e Scultori modenesi tra \u2018800 e \u2018900\", Circolo degli Artisti, Modena, 1/9-31/10, a cura di Michele Fuoco\n\"Arte a Mantova 1900-1950\", Fruttiere di Palazzo Te, Mantova, 26/9/1999-16/1/2000, a cura di Zeno Birolli\n\"Il Disegno a Mantova 1900-1950\", Pinacoteca Comunale, Quistello, a cura di Claudio Cerritelli \n\"Le Collezioni Permanenti del Museo delle Generazioni italiane del \u2018900 G. Bargellini\", Magi '900, a cura di Giorgio Di Genova\n\"Il Disegno a Mantova 1900-1950\", Pinacoteca Comunale, Quistello, 1/4-21 /5, a cura di Ferdinando Capisani e Franco Bassignani\n\"Arte a Mantova 1950-1999\", Museo Diocesano, Mantova, 8/4-11/6, a cura di Claudio Cerritelli \n\"Le Collezioni d\u2019Arte della Provincia\", Casa del Mantegna, 16/7-10/9, a cura di Renzo Margonari\n\"Arte e Arti, Le Collezioni Camerali\", Palazzo della Camera di Commercio, Mantova, 22/3-28/4, (testo di Renata Casarin)\n\"Il Po in controluce. Arte padana, alluvione e dintorni\", Complesso degli Olivetani, a cura di Laura Gavioli, 1/12/2001-4/3/2002 \n\"Il trionfo dell\u2019incanto\", \"Galleria Antiquaria Zanini\", San Benedetto Po, 1/12/2004-31/1/2005, a cura di Franco Negri\n\"Due Scultori e un Monumento\", Palazzo Ducale, Massa, 18/12/2004-24/1/2005, a cura di Giuseppe Silvestri\n\"Il Male - Esercizi di Pittura crudele\", Palazzina di caccia di Stupinigi, 25/2-26/6, a cura di Vittorio Sgarbi\n\"Primo Carnera - Mostra del Centenario\", Palazzo della Ragione, Milano, 6/11/2006-28/1/2007, a cura di Alfonso Panzetta\n\"Art.1 - Cento anni di lavoro nell\u2019Arte a Mantova\", Palazzo della Ragione, Mantova, 25/1-28/2, a cura di Pietro Sanguanini \nGalleria d\u2019Arte moderna \u201cAroldo Bonzagni\u201d, Cento, a cura di Fausto Gozzi e Valeria Tassinari\n\"Eredit\u00e0 del Simbolismo - Mitologie, Etnografie, Esoterismi\", Galleria d\u2019Arte moderna \u201cAroldo Bonzagni\u201d, Cento, 12/3-18/4, a cura di Roberto Roda \n\"Vette incantatte. Boschi fatati. Acque magiche. Visioni simboliste della montagna e della natura\", Sovramonte, 9/6-8/7, a cura di Roberto Roda\n\"Scultori Mantovani del Novecento\", Pinacoteca Comunale, Quistello - Museo Diffuso \u201cGiuseppe Gorni\u201d, Nuvolato, 27-2 /18-4-2010, a cura di Ferdinando Capisani e Mauro Corradini \n\"Anti-Matter. Sculture del Sacro da Gorni al fantasy\", Spazio d\u2019Arte \u201cIl Saggio\u201d, Mantova, 29/5-20/6, a cura di Gianna Pinotti\n\"Opere dalla Collezione d\u2019Arte Moderna e Contemporanea della Provincia di Mantova\", Casa del Mantegna, 10/9-27/11, a cura di Ginfranco Ferlisi\n\"La fortuna e la memoria di Virgilio\", Archivio di Stato, Mantova, 15/10/2011-8/1/2012, a cura di Daniela Ferrari\n\"Recenti acquisizioni\", Museo Diocesano \u201cF. Gonzaga\u201d, Mantova, 4/11-1/12, a cura di Gian Maria Erbesato\n\"Arte: lo specchio della bellezza\", \"Galleria Antiquaria Zanini\", San Benedetto Po, 3/12/2011-29/1/2012, a cura di Franco Negri\n\"Il paesaggio dell\u2019Alto Mantovano: arte, identit\u00e0, territorio\", Casa del Mantegna, 20/4-15/7, a cura di Gianfranco Ferlisi\n\"Boldini, Previati e de Pisis. Due secoli di grande arte a Ferrara\", Palazzo dei Diamanti, 13/10/2012-13/1/2013, a cura di Maria Luisa Pacelli, Barbara Guidi, Chiara Vorrasi\n\"Da Boldini a de Pisis - Firenze accoglie i capolavori di Ferrara\", Galleria d\u2019arte moderna di Palazzo Pitti e Villa Bardini, Firenze, 19/2-19/5, a cura di Maria Luisa Pacelli, Barbara Guidi, Chiara Vorrasi\n\"Alluminio, tra Futurismo e Contemporaneit\u00e0\", Cassero per la Scultura italiana dell\u2019Otto-Novecento, Montevarchi, 8/6-8/9, a cura di Alfonso Panzetta\n\"Virgilio nella memoria contemporanea\", Museo Virgiliano, Pietole di Virgilio,12/10-10/11, a cura di Gianna Pinotti \n\"Assonanze in una famiglia d\u2019Artisti - Enzo Nenci &amp; Teresa Noto\", Galleria \"Il Saggio\", Mantova, 30/8-7/9, a cura di Gianfranco Ferlisi\n\"Artisti da fine Ottocento ai giorni nostri\", Palazzo della Racchetta, Ferrara, 5-23/12, a cura di Arianna Fornasari\n\"Uomini favolosi. Arte, pittura e storia nel cenacolo di Giuseppe, Giulio e Ugo Sissa\", Centro Culturale \"Livia Bottardi Milani\", Pegognaga, 19/12/2015-17/1/2016, a cura di Gianfranco Ferlisi\n\"Quadri da esposizione\" - Stefano Arienti interpreta l\u2019Arte a Mantova nel Novecento, Palazzo Te - Fruttiere, 23/4- 26/6\n\"Al suon della famosa cetra\", Biblioteca Teresiana, Mantova, a cura di Paola Besutti, 1\u00b0/6-16/9\n\"Omaggio a Enzo Nenci\" inserito nella mostra \"Via Crucis - Ispirati dalla Passione\", Rivarolo Mantovano, Palazzo Del Bue, a cura di Andrea Scazza, 29/3-29/4\n\"Donne e Madonne - La figura femminile nell\u2019Arte dal XV\u00b0 secolo a oggi\", Gam - Palazzo Lomellini, Carmagnola, a cura di Elio Rabbione, 1\u00b0/6-29/7 \n\"Fato e destino. Tra mito e contemporaneit\u00e0\", Complesso Museale Palazzo Ducale, Mantova, a cura di Renata Casarin e Lucia Molino, 8/9/2018-6/1/2019\n\"800/900 - Cultura e societ\u00e0 nell\u2019opera degli artisti ferraresi\", a cura di Luciano Rivi, Andrea Sardo, Chiara Vorrasi, Palazzina di Marfisa d'Este, Palazzo Bonacossi, Museo di Casa Romei, Ferrara, 22/9-1/12/2019\nOpere.\nFu autore, agli inizi degli anni Trenta, di alcuni dei busti in marmo collocati nel \"Sacrario dei Martiri fascisti\" (Luigi Barbieri, Fausto Gori, Natalino Magnani, Edmo Squarzanti, Alberto Tognoli) posto nell'allora nuova sede della Casa del Fascio, Giuseppe Virgili, Ulderico Fabbri, Antonio Alberghini, Laerte Milani e Gaetano Galvani. "}
{"id": "5892986", "revid": "121357118", "url": "https://it.wikipedia.org/wiki?curid=5892986", "title": "Volvo Car Open 2016 - Doppio", "text": "Martina Hingis e Sania Mirza erano le detentrici del titolo, ma hanno deciso di non prendere parte alla competizione.\nIn finale Caroline Garcia e Kristina Mladenovic hanno sconfitto Bethanie Mattek-Sands e Lucie \u0160af\u00e1\u0159ov\u00e1 con il punteggio di 6-2, 7-5."}
{"id": "5892991", "revid": "219110", "url": "https://it.wikipedia.org/wiki?curid=5892991", "title": "Cloudant", "text": "Cloudant \u00e8 un software di IBM principalmente offerto come servizio \"cloud\". Cloudant \u00e8 un servizio di base di dati distribuito non relazionale open source che non richiede configurazioni. \u00c8 basato sul progetto Apache CouchDB e il progetto open source BigCouch.\nCloudant fornisce anche servizi di ricerca, gestione dei dati, un motore analitico progettato per le applicazioni web.\nCloudant scala i database sul framework CouchDB e fornisce supporto agli strumenti di hosting, amministrativi, analitici e commerciali per couchDB e BigCouch.\nIl servizio couchDB Cloudant \u00e8 usato alla stessa maniera di couchDB, con il vantaggio aggiuntivo che i dati sono distribuiti ridondantemente su pi\u00f9 macchine\nCloudant fu acquisita da IBM dall'omonima start up. L'acquisizione fu annunciata il 24 febbraio 2014 e completata il mese successivo."}
{"id": "5892993", "revid": "438678", "url": "https://it.wikipedia.org/wiki?curid=5892993", "title": "LIFE", "text": ""}
{"id": "5892994", "revid": "219110", "url": "https://it.wikipedia.org/wiki?curid=5892994", "title": "BigCouch", "text": "BigCouch \u00e8 una versione open source, ad alta disponibilit\u00e0, tollerante all'errore, a cluster, e compatibile con le API di Apache CouchDB manutentuto in passato da Cloudant. Il progetto \u00e8 stato integrato in CouchDB a Luglio 2013..\nBigCouch permette di creare cluster di CouchDB che sono distribuiti su oltre un numero arbitrario di server.\nI cluster si comportano secondo i concetti descritti nell'articolo Dynamo di Amazon, in cui ogni nodo pu\u00f2 accettare richieste, i dati sono posizionati su partizioni basate su un algoritmo di hashing consistente e protocolli quorum per operazioni di lettura/scrittura.\nSi affida su Erlang e l'Open Telecom Platform, malgrado usando il meccanismo RPC over OTP sul proprio server \"rex\".\nBigCouch fu sviluppato per indirizzare una lamentela comune degli scettici di CouchDB: \"non \u00e8 scalabile\", intendendo che non \u00e8 scalabile orizzontalmente su pi\u00f9 server.\nQuesta caratteristica \u00e8 necessaria a couchDB per essere usata per indirizzare i problemi Big Data."}
{"id": "5892996", "revid": "958185", "url": "https://it.wikipedia.org/wiki?curid=5892996", "title": "Tapis roulant", "text": "Un tapis roulant \u00e8 un attrezzo per camminare o correre restando sempre nello stesso posto.\nStoria dell'attrezzo.\nL'idea di tapis roulant \u00e8 stata introdotta prima dello sviluppo delle macchine da allenamento: spesso un mulino veniva azionato tramite il movimento di animali o di esseri umani. Essa era utilizzata anche come punizione alle persone condannate ai lavori forzati nelle carceri.\nNell'et\u00e0 moderna, i tapis roulant non sono usati per creare energia ma come macchina d'esercizio per correre o camminare in un unico luogo. La macchina offre una piattaforma mobile costituita da un nastro trasportatore azionato da un motore elettrico. Il nastro si muove verso la parte posteriore cos\u00ec da richiedere all'utente un movimento, quindi camminare o correre ad una velocit\u00e0 pari a quella della cinghia. La velocit\u00e0 pu\u00f2 essere controllata e misurata tramite un monitor o tramite un funzionamento passivo del nastro: esso si muove col movimento dell'utente. Questi ultimi sono conosciuti come tapis roulant manuali.\nIl primo tapis roulant per uso domestico \u00e8 stato sviluppato da William Staub, un ingegnere meccanico. Staub ha sviluppato il suo tapis roulant dopo aver letto il libro \"Aerobics\" del Dottor Kenneth H. Cooper, pubblicato nel 1968. Tale libro osservava che le persone che correvano 8 minuti per 5 volte alla settimana avevano una migliore condizione fisica. Staub not\u00f2 che non c'erano tapis roulant domestici a prezzi accessibili cos\u00ec svilupp\u00f2 il suo prototipo \"PaceMaster 600\" e lo invi\u00f2 al Dott. Cooper che trov\u00f2 i primi clienti, comprendendo varie attrezzature per il fitness.\nStaub ha iniziato a produrre i primi tapis roulant \"domestici\" nel suo stabilimento di Clifton per poi passare allo stabilimento a Little Falls, nel New Jersey.\nCome forma di energia.\nIl principio dei tapis roulant come fonte di energia ha origine nell'antichit\u00e0. Queste macchine potevano essere di tre tipi: il primo, aveva una barra orizzontale che sporgeva da un asse verticale. La barra veniva spinta da un animale o da un essere umano.\nIl secondo tipo era una \"ruota a scorrimento\" verticale alimentata da un meccanismo di \"scalata sul posto\". Il suo funzionamento \u00e8 quello della ruota del criceto. Il terzo tipo era simile al secondo ma era costituito da una piattaforma mobile inclinata per l'arrampicata, invece di quella verticale.\nL'uso della macchina ha avuto origine circa 4000 anni fa. Spesso l'uso primario era quello di sollevare secchi d'acqua e successivamente questa stessa tecnica \u00e8 stata adattata per creare mulini rotanti.\nCome mezzo punitivo.\nI tapis roulant sono stati inventati nel 1818 dall'ingegnere inglese Sir William Cubitt, figlio di un mugnaio. Egli osserv\u00f2 che la forza muscolare dei prigionieri del carcere di Bury St Edmunds poteva essere utilizzata per realizzare del lavoro utile.\nQueste macchine punitive rimasero in uso fino alla seconda met\u00e0 del XIX secolo. I prigionieri lavoravano fianco a fianco su una ruota, spesso per pi\u00f9 di sei ore al giorno, un equivalente di 5000-14000 scalini. L'energia derivante dal lavoro dei prigionieri veniva utilizzata per macinare il grano, per pompare acqua o per aerare le miniere.\nTapis roulant per l'esercizio fisico.\nCaratteristiche.\nIl brevetto statunitense del tapis roulant come \"macchina per esercizio fisico\" (# 1.064.968) \u00e8 stato rilasciato il 17 giugno 1913.\nIl predecessore del tapis roulant fu progettato dal Dr. Robert Bruce e da Wayne Quinton presso l'Universit\u00e0 di Washington nel 1952. Il suo principale funzionamento era quello di diagnosticare malattie cardiache e polmonari. La ricerca del Dr. Kenneth H. Cooper sui benefici dell'esercizio aerobico, pubblicato nel 1968, forn\u00ec un argomento medico per sostenere lo sviluppo del tapis roulant.\n\u00c8 possibile trovare tapis roulant in svariati posti: sono utilizzati nelle strutture sanitarie (ospedali, centri di riabilitazione, cliniche mediche e fisioterapia), club sportivi, istituti di biomeccanica, negozi di scarpe ortopediche, negozi sportivi, centri olimpici, universit\u00e0, NASA, impianti sportivi della polizia e dell'esercito, palestre e abitazioni private.\nI tapis roulant moderni sono motorizzati, la maggior parte di essi ha una piattaforma con una piastra scorrevole dove un nastro gira, delimitato da due assi che si trovano nella parte iniziale e finale della macchina. Le norme di sicurezza per i tapis roulant sono IEC EN 957-1 e IEC EN 957-6.\nPer i tapis roulant ad uso medico, le norme e gli standard sono redatte dalla Direttiva sui Dispositivi Medici (MDD), le Direttive Europee 93/42 ECC, 2007/47 EEC, IEC EN 60601-1, EN 62304, EN 62304, EN 14971 e le direttiva 2006/42/EC.\nI tapis roulant ad uso medico vengono utilizzati sia ad uso terapeutico sia ad uso diagnostico. Con il loro motore elettrico molto potente (3,3kW = 4.5 Cavalli), il tapis roulant attiva il motore il quale sposta il nastro e permette un'attivit\u00e0 ad un individuo. L'individuo \u00e8 passivamente mosso ed \u00e8 portato al movimento dal nastro.\nIl tapis roulant pu\u00f2 essere usato come strumento di misurazione: se collegato con un'interfaccia, esso pu\u00f2 misurare la pressione arteriosa (BPM), il VO2max e altre funzioni vitali. Esso pu\u00f2 funzionare anche da Test ergospirometrico e da Elettrocardiogramma.\nPericolosit\u00e0.\nL'utilizzo del tapis roulant \u00e8 vietato ai minori di 14 anni, e su di esso \u00e8 spesso apposto un disclaimer che invita ad usare la macchina con consapevolezza e cautela. Il tapis roulant \u00e8 un apparecchio potenzialmente pericoloso: nel 2015 David Goldberg, coniuge di Sheryl Sandberg, mor\u00ec battendo la testa a causa di una caduta fatale dal tapis roulant durante una vacanza in un resort in Messico.\nAttivit\u00e0 di cardio.\nI tapis roulant hanno la funzione di simulare ben due delle attivit\u00e0 fisiche comprese nella tipologia cardio: la camminata intensa e la corsa. L'altra attivit\u00e0 di cardio, la pedalata, si effettua invece con la cyclette o con la bicicletta.I tapis roulant sono presenti nelle palestre di tutti i continenti in pi\u00f9 di un modello: solitamente nelle palestre sono disponibili i tapis roulant pi\u00f9 sofisticati, con le funzioni pi\u00f9 svariate, come regolare la velocit\u00e0 e la pendenza.\nNegli ipermercati \u00e8 possibile reperire modelli di tapis roulant pi\u00f9 semplici rispetto a quelli in dotazione nelle palestre: a tal proposito, \u00e8 importante distinguere i tappeti magnetici, che funzionano senza utilizzo della corrente elettrica e si muovono solo grazie allo sforzo dell'utente, dai tappeti elettrici, che invece devono essere collegati a una presa di corrente e consentono di calibrare l'intensit\u00e0 dell'allenamento che si vuole svolgere, grazie appunto alla regolazione controllata della velocit\u00e0 e della pendenza. I tappeti semplici hanno un costo non molto elevato.\nNei negozi specializzati in attivit\u00e0 fisica oppure nei negozi online \u00e8 possibile reperire i tapis roulant della stessa tipologia di quelli usati in palestra: ma essi hanno un prezzo molto elevato, assai superiore a quello dell'iscrizione in palestra.Tutti i modelli di tappeto, sia quelli economici sia quelli pi\u00f9 costosi, necessitano di una manutenzione adeguata, che deve essere effettuata da chi possiede in casa propria questo tipo di attrezzatura: ad esempio, lubrificare il nastro trasportatore. Il proprietario del tapis roulant deve saper svolgere queste manutenzioni, altrimenti l'attrezzo rischia di rompersi. Al contrario la cyclette, oltre ad essere assai meno costosa rispetto ai tappeti elettrici, non necessita di nessuna manutenzione e consente di svolgere un'attivit\u00e0 diversa da quella del tappeto, ma comunque un'attivit\u00e0 di cardio.\nLa maggior parte dei tapis roulant ha una modalit\u00e0 \"cardio\" in cui \u00e8 impostata una frequenza cardiaca e in base ad essa varia la velocit\u00e0 e la pendenza della macchina stessa, quindi il tapis roulant fornisce energia meccanica al corpo umano in base alla frequenza cardiaca del soggetto.\nSui tapis roulant moderni \u00e8 presente un elemento che al variare della sua altezza varia anche la pendenza dell'esercizio svolto dall'individuo, cos\u00ec da simulare una salita. Alcuni tapis roulant hanno anche la funzione inversa, cio\u00e8 possono simulare la discesa.\nLa maggior parte dei tapis roulant presenti nelle palestre sono larghi 50\u00a0cm e lunghi 150\u00a0cm, una velocit\u00e0 che varia da 0 a 20\u00a0km/h e un angolo di inclinazione da 0 a 20%.\nPer gli atleti sono necessari tapis roulant pi\u00f9 grandi e stabili. I velocisti raggiungono i 45 km/h su piattaforme lunghe 300\u00a0cm e larghe 100\u00a0cm. In queste condizioni lo sforzo fisico e il rischio di cadere \u00e8 maggiore, infatti gli atleti nello svolgimento dell'esercizio utilizzano una corda cos\u00ec da diminuire i rischi.\nIn alcuni uffici i dipendenti sono dotati di una scrivania sul tapis roulant in modo da camminare mentre lavorano con il computer o mentre parlano al telefono.\nIn alcuni centri di riabilitazione, i tapis roulant sono utilizzati in modo che i terapisti possano muovere le gambe di un paziente in modo da simulare una camminata.\nTapis roulant di grandi dimensioni vengono utilizzati anche per il ciclismo, per lo sci di fondo e per il biathlon.\nVantaggi.\nL'utilizzo di tapis roulant ha tra i principali vantaggi:\nSvantaggi.\nCome esercizio cardiovascolare:\nCome attivit\u00e0 al chiuso:\nCome macchina:"}
{"id": "5892997", "revid": "54354", "url": "https://it.wikipedia.org/wiki?curid=5892997", "title": "Apache CouchDB", "text": ""}
{"id": "5892998", "revid": "104458", "url": "https://it.wikipedia.org/wiki?curid=5892998", "title": "Mitterkirchen", "text": ""}
{"id": "5893003", "revid": "115468930", "url": "https://it.wikipedia.org/wiki?curid=5893003", "title": "Telehash", "text": "Telehash \u00e8 un protocollo di comunicazione e distribuzione dati \"peer to peer\" progettato per essere decentralizzato e sicuro.\nIl protocollo \u00e8 sotto licenza Creative Commons Public domain.\nTelehash \u00e8 anche un insieme di implementazioni del protocollo che \u00e8 ancora in forte sviluppo. As a security-sensitive application, it has yet to receive a third-party security review. TeleHash \u00e8 simile a BitTorrent Sync che permette agli utenti del software di condividere dati in sicurezza senza nessun server centrale Esistono implementazioni C, Python, Ruby, Erlang, JavaScript, Go, e Objective-C."}
{"id": "5893004", "revid": "287204", "url": "https://it.wikipedia.org/wiki?curid=5893004", "title": "Munzbach", "text": ""}
{"id": "5893005", "revid": "104458", "url": "https://it.wikipedia.org/wiki?curid=5893005", "title": "Muenzbach", "text": ""}
{"id": "5893006", "revid": "163662", "url": "https://it.wikipedia.org/wiki?curid=5893006", "title": "La porta delle sette stelle", "text": ""}
{"id": "5893018", "revid": "104458", "url": "https://it.wikipedia.org/wiki?curid=5893018", "title": "Naarn", "text": ""}
{"id": "5893020", "revid": "466539", "url": "https://it.wikipedia.org/wiki?curid=5893020", "title": "Babelsberg Nord", "text": "Babelsberg Nord \u00e8 un quartiere della citt\u00e0 tedesca di Potsdam."}
{"id": "5893021", "revid": "91979356", "url": "https://it.wikipedia.org/wiki?curid=5893021", "title": "Babelsberg S\u00fcd", "text": "Babelsberg S\u00fcd \u00e8 un quartiere della citt\u00e0 tedesca di Potsdam.\nAl suo interno si trova anche l'antico paese di Neuendorf, in seguito inglobato dall'espansione urbana."}
{"id": "5893022", "revid": "702812", "url": "https://it.wikipedia.org/wiki?curid=5893022", "title": "Disturbo dello spettro autistico", "text": ""}
{"id": "5893023", "revid": "287204", "url": "https://it.wikipedia.org/wiki?curid=5893023", "title": "Berliner Vorstadt", "text": "Berliner Vorstadt (letteralmente \"sobborgo di Berlino\") \u00e8 un quartiere della citt\u00e0 tedesca di Potsdam."}
{"id": "5893029", "revid": "104458", "url": "https://it.wikipedia.org/wiki?curid=5893029", "title": "St. Georgen am Walde", "text": ""}
{"id": "5893040", "revid": "104458", "url": "https://it.wikipedia.org/wiki?curid=5893040", "title": "St. Georgen an der Gusen", "text": ""}
{"id": "5893048", "revid": "104458", "url": "https://it.wikipedia.org/wiki?curid=5893048", "title": "St. Nikola an der Donau", "text": ""}
{"id": "5893051", "revid": "486946", "url": "https://it.wikipedia.org/wiki?curid=5893051", "title": "Evasione (reato)", "text": ""}
{"id": "5893054", "revid": "287204", "url": "https://it.wikipedia.org/wiki?curid=5893054", "title": "Sankt Nikola", "text": ""}
{"id": "5893055", "revid": "104458", "url": "https://it.wikipedia.org/wiki?curid=5893055", "title": "St. Nikola", "text": ""}
{"id": "5893057", "revid": "104458", "url": "https://it.wikipedia.org/wiki?curid=5893057", "title": "St. Thomas am Blasenstein", "text": ""}
{"id": "5893070", "revid": "287204", "url": "https://it.wikipedia.org/wiki?curid=5893070", "title": "Esperia Football Club 1924-1925", "text": "Questa pagina raccoglie i dati riguardanti lEsperia Football Club nelle competizioni ufficiali della stagione 1923-1924.\nStagione.\nNella stagione 1924-1925 l'Esperia disput\u00f2 il girone B del campionato di Seconda Divisione, ottenne il decimo posto che la retrocesse in Terza divisione. La retrocessione non smorz\u00f2 l'entusiasmo degli esperini, ma fece riflettere la dirigenza sulla necessit\u00e0 di un cambiamento che avvenne con l'auspicata fusione con il Como F.B.C., gi\u00e0 ventilata nei mesi precedenti. \nDopo una stagione disputata in Terza Divisione, la sera del 21 maggio 1926, l'assemblea dell'Esperia riunita al Ristorante Cervetta vot\u00f2 all'unanimit\u00e0, 115 voti su 115 aventi diritto di voto, lo scioglimento del club e la nascita dell'Associazione Calcio Comense quale conseguenza della fusione con il Como F.B.C."}
{"id": "5893071", "revid": "80598", "url": "https://it.wikipedia.org/wiki?curid=5893071", "title": "Luigi Pazzaglini", "text": ""}
{"id": "5893080", "revid": "104458", "url": "https://it.wikipedia.org/wiki?curid=5893080", "title": "Allerheiligen im Muehlkreis", "text": ""}
{"id": "5893082", "revid": "109651", "url": "https://it.wikipedia.org/wiki?curid=5893082", "title": "Requel", "text": ""}
{"id": "5893087", "revid": "287204", "url": "https://it.wikipedia.org/wiki?curid=5893087", "title": "Arbing (disambigua)", "text": ""}
{"id": "5893089", "revid": "79966098", "url": "https://it.wikipedia.org/wiki?curid=5893089", "title": "Satanismo tradizionalista", "text": ""}
{"id": "5893090", "revid": "79968174", "url": "https://it.wikipedia.org/wiki?curid=5893090", "title": "Satanismo occultista", "text": ""}
{"id": "5893092", "revid": "79968121", "url": "https://it.wikipedia.org/wiki?curid=5893092", "title": "Satanismo razionalista", "text": ""}
{"id": "5893095", "revid": "79968095", "url": "https://it.wikipedia.org/wiki?curid=5893095", "title": "Satanismo spiritualista", "text": ""}
{"id": "5893096", "revid": "79966163", "url": "https://it.wikipedia.org/wiki?curid=5893096", "title": "Satanismo luciferiano", "text": ""}
{"id": "5893110", "revid": "125833313", "url": "https://it.wikipedia.org/wiki?curid=5893110", "title": "Apostolos Giannou", "text": ""}
{"id": "5893112", "revid": "27723", "url": "https://it.wikipedia.org/wiki?curid=5893112", "title": "Stazione di Reggio Santo Stefano", "text": "La stazione di Reggio Santo Stefano \u00e8 una stazione ferroviaria di Reggio Emilia, a servizio dei quartieri Gardenia, Tondo e Santo Stefano. Si trova sulla ferrovia Reggio Emilia-Ciano d'Enza.\n\u00c8 sede della ditta TIL (Trasporti Integrati e logistica) e dell'Emporio Solidale \"Dora\". Ha ospitato gli uffici dell'Azienda consorziale trasporti di Reggio Emilia e delle ferrovie Reggiane fino agli anni 2000.\n\u00c8 gestita da Ferrovie Emilia Romagna (FER).\nMovimento.\nLa stazione \u00e8 servita dai treni regionali della relazione Reggio Emilia-Ciano, svolti da Trenitalia Tper nell'ambito del contratto di servizio stipulato con la regione Emilia-Romagna.\nA novembre 2019, la stazione risultava frequentata da un traffico giornaliero medio di circa 620 persone (297 saliti + 323 discesi)."}
{"id": "5893118", "revid": "80598", "url": "https://it.wikipedia.org/wiki?curid=5893118", "title": "SugarCo", "text": ""}
{"id": "5893119", "revid": "27723", "url": "https://it.wikipedia.org/wiki?curid=5893119", "title": "Stazione di Reggio Via Fanti", "text": "La stazione di Reggio Via Fanti \u00e8 una fermata ferroviaria di Reggio Emilia, sulla ferrovia Reggio Emilia-Ciano d'Enza.\nLa fermata, individuata a volte con il nome di \"Reggio Emilia - Tribunale\" o semplicemente \"Fanti\", \u00e8 a servizio del polo scolastico superiore di Via Makall\u00e8, del centro direzionale dell'ex Gasometro e del contiguo Palazzo di Giustizia.\n\u00c8 gestita da Ferrovie Emilia Romagna (FER).\nMovimento.\nLa fermata \u00e8 servita da treni regionali svolti da Trenitalia Tper nell'ambito del contratto di servizio stipulato con la regione Emilia-Romagna. Tutti i treni svolgono servizio sulla relazione Reggio Emilia-Ciano..\nA novembre 2019, la stazione risultava frequentata da un traffico giornaliero medio di circa 625 persone (321 saliti + 304 discesi)."}
{"id": "5893121", "revid": "1543377", "url": "https://it.wikipedia.org/wiki?curid=5893121", "title": "Texas Instruments Innovaction Challenge", "text": "Texas Instruments Innovaction Challenge (TIIC) \u00e8 una competizione studentesca internazionale, rivolta agli studenti universitari delle facolt\u00e0 di Ingegneria e organizzata da Texas Instruments Incorporated, che consiste nel proporre soluzioni elettroniche, attraverso almeno tre dispositivi analogici e un processore TI, alle sfide poste dai settori automobilistico (categoria \"Automotive\"), industriale (\"Industrial\") e dall'innovazione pi\u00f9 in generale (\"Innovaction\", ad esempio i dispositivi biomedici indossabili). Ognuna delle tre categorie, in Europa, Medio Oriente e Africa, ha un vincitore, che viene retribuito con 5,000$. Gli altri possono diventare \"studenti-ambasciatori\" presso la propria universit\u00e0 (\"TIIC Ambassador\"). TIIC fa parte del TI University Program.\nStudenti da quasi tutto il mondo possono partecipare al TIIC: oltre al \"TIIC Europe\" (che in realt\u00e0 si chiama \"TIIC Europe, Middle East, Africa\", dal momento che la partecipazione \u00e8 estesa anche a studenti da Algeria, Ghana, Giordania, Israele, Libano, Marocco, Sudafrica, Tunisia, Turchia), esistono \"TIIC China\", \"TIIC India\", \"TIIC Korea\" (solo Corea del Sud), \"TIIC North America\", \"TIIC Taiwan\" e \"TIIC Japon\".\nDal 2012 co-sponsor \u00e8 Mouser Electronics, distributore dei componenti TI, che durante il TIIC consente di ricevere campioni gratuiti. Nel 2015 due gruppi dell'Universit\u00e0 degli Studi di Bologna sono stati selezionati tra i 20 finalisti \"europei\"."}
{"id": "5893122", "revid": "27723", "url": "https://it.wikipedia.org/wiki?curid=5893122", "title": "Stazione di Reggio all'Angelo", "text": "La stazione di Reggio all'Angelo \u00e8 una fermata ferroviaria di Reggio nell'Emilia, sita sulla linea per Ciano a servizio dei quartieri Carrozzone, L'Angelo e Bainsizza (Regina Pacis).\nMovimento.\nLa fermata \u00e8 servita dai treni regionali della relazione Reggio Emilia-Ciano, svolti da Trenitalia Tper nell'ambito del contratto di servizio stipulato con la regione Emilia-Romagna.\nA novembre 2019, la stazione risultava frequentata da un traffico giornaliero medio di circa 64 persone (33 saliti + 31 discesi)."}
{"id": "5893126", "revid": "27723", "url": "https://it.wikipedia.org/wiki?curid=5893126", "title": "Stazione di Codemondo", "text": "La stazione di Codemondo \u00e8 una fermata ferroviaria della ferrovia Reggio Emilia-Ciano d'Enza. Serve il centro abitato di Codemondo, frazione del comune di Reggio Emilia.\n\u00c8 gestita da Ferrovie Emilia Romagna (FER).\nMovimento.\nLa fermata \u00e8 servita dai treni regionali della relazione Reggio Emilia-Ciano, svolti da Trenitalia Tper nell'ambito del contratto di servizio stipulato con la regione Emilia-Romagna.\nA novembre 2019, la stazione risultava frequentata da un traffico giornaliero medio di circa 37 persone (16 saliti + 21 discesi)."}
{"id": "5893130", "revid": "27723", "url": "https://it.wikipedia.org/wiki?curid=5893130", "title": "Stazione di Cavriago", "text": "La stazione di Cavriago \u00e8 una fermata ferroviaria della ferrovia Reggio Emilia-Ciano d'Enza. Serve il centro abitato di Cavriago.\n\u00c8 gestita da Ferrovie Emilia Romagna (FER).\nMovimento.\nLa fermata \u00e8 servita dai treni regionali della relazione Reggio Emilia-Ciano, svolti da Trenitalia Tper nell'ambito del contratto di servizio stipulato con la regione Emilia-Romagna.\nA novembre 2019, la stazione risultava frequentata da un traffico giornaliero medio di circa 170 persone (73 saliti + 97 discesi)."}
{"id": "5893132", "revid": "517888", "url": "https://it.wikipedia.org/wiki?curid=5893132", "title": "Stazione di Cavriago San Nicol\u00f2", "text": "La stazione di Cavriago San Nicol\u00f2 \u00e8 una fermata ferroviaria della ferrovia Reggio Emilia-Ciano d'Enza. Serve il centro abitato di Cavriago, in particolare il borgo di San Nicol\u00f2.\n\u00c8 gestita da Ferrovie Emilia Romagna (FER).\nMovimento.\nLa fermata \u00e8 servita dai treni regionali della relazione Reggio Emilia-Ciano, svolti da Trenitalia Tper nell'ambito del contratto di servizio stipulato con la regione Emilia-Romagna.\nA novembre 2019, la stazione risultava frequentata da un traffico giornaliero medio di circa 154 persone (83 saliti + 71 discesi)."}
{"id": "5893139", "revid": "517888", "url": "https://it.wikipedia.org/wiki?curid=5893139", "title": "Stazione di Bivio Barco", "text": "La stazione di Bivio Barco \u00e8 una fermata ferroviaria della ferrovia Reggio Emilia-Ciano d'Enza. Serve la parte settentrionale del centro abitato di Barco, frazione del comune di Bibbiano, in provincia di Reggio Emilia, ed \u00e8 stazione di interscambio treno-bus per Montecchio Emilia.\n\u00c8 gestita da Ferrovie Emilia Romagna (FER).\nMovimento.\nLa fermata \u00e8 servita dai treni regionali della relazione Reggio Emilia-Ciano, svolti da Trenitalia Tper nell'ambito del contratto di servizio stipulato con la regione Emilia-Romagna.\nA novembre 2019, la stazione risultava frequentata da un traffico giornaliero medio di circa 338 persone (124 saliti + 214 discesi)."}
{"id": "5893143", "revid": "27723", "url": "https://it.wikipedia.org/wiki?curid=5893143", "title": "Stazione di Bibbiano Fossa", "text": "La stazione di Bibbiano Fossa \u00e8 una fermata ferroviaria della ferrovia Reggio Emilia-Ciano d'Enza. Serve il centro abitato di Bibbiano, in provincia di Reggio Emilia.\n\u00c8 gestita da Ferrovie Emilia Romagna (FER).\nMovimento.\nLa fermata \u00e8 servita dai treni regionali della relazione Reggio Emilia-Ciano, svolti da Trenitalia Tper nell'ambito del contratto di servizio stipulato con la regione Emilia-Romagna.\nA novembre 2019, la stazione risultava frequentata da un traffico giornaliero medio di circa 76 persone (39 saliti + 37 discesi)."}
{"id": "5893161", "revid": "228587", "url": "https://it.wikipedia.org/wiki?curid=5893161", "title": "Start-up Marathon", "text": "Start-up Marathon \u00e8 un business game organizzato dalla Regione Lazio, la cui prima (e finora unica) edizione si \u00e8 tenuta presso l'ex opificio Officine Farneto, il 13 novembre 2014. \"Wired\" l'ha definito \"un hackathon lungo 10 ore\".\nScopo dell'evento era la realizzazione di piattaforme e applicativi per smartphone e tablet, aventi per tema \"Nutrire il Pianeta\" (lo stesso di EXPO Milano 2015). I progetti vincitori hanno poi avuto visibilit\u00e0 grazie al Padiglione della Regione Lazio all'EXPO, dove sono state esposte le versioni beta. Prima del game vero e proprio, i 65 vincitori del bando regionale \"APP-ON\" (parte delle 128 startup sostenute dalla Regione attraverso bandi e iniziative, e riportate nel booklet dispensato) hanno incontrato 100 possibili partner aziendali.\nIl game \u00e8 stato curato da LUISS EnLabs, l'acceleratore di startup dell'Universit\u00e0 LUISS Guido Carli di Roma; vi hanno partecipato in 115 (i 65 e altri), divisi in 10 squadre, ciascuna nata attorno ad un'idea di business. Tra i giudici, il direttore di \"Wired Italia\" Massimo Russo, il presidente dell'agenzia regionale \"Sviluppo Lazio\" Stefano Fantacone e Francesco Mazzotta della Regione. Il Presidente della Regione Lazio Nicola Zingaretti ha annunciato i vincitori ed \u00e8 infine intervenuto, con l'Assessore allo Sviluppo economico Guido Fabiani, per presentare un ulteriore bando per le startup innovative: nell'agenda politica, infatti, c'\u00e8 la creazione di un forte polo romano/laziale per startup.\n\"Biopic\" ha vinto il primo posto. Ha successivamente (2015) vinto l' \"Editor's Choice\" alla Maker Faire di New York e il Planet Green Chem all'EXPO, e ha, con \"Food for all\" (terzo classificato), partecipato al Global Entrepreneurship Congress a Milano. \"Scoobe\" (secondo classificato) \u00e8 stato presentato nel 2015 tra i successi del nuovo modello di sviluppo regionale; tuttavia, il primo servizio di sharing di scooter elettrici in Italia non \u00e8 riuscito a trovare finanziamenti e andare avanti: l'azienda di car sharing Enjoy, infatti, nell'estate 2015 ha lanciato il proprio servizio di scooter sharing a Milano, imponendosi come un competitor micidiale agli occhi dei possibili investitori."}
{"id": "5893163", "revid": "110157", "url": "https://it.wikipedia.org/wiki?curid=5893163", "title": "Amore e psiche (romanzo)", "text": "Amore e psiche \u00e8 un romanzo di Raffaele La Capria pubblicato nel 1973. Esistente in tre versioni, di cui la prima inedita, \u00e8 considerato il lavoro pi\u00f9 tormentato e meno amato dall'autore.\nTrama.\nLa vicenda si svolge a Roma nell'arco di una giornata di un anno imprecisato, ma verosimilmente nei primi anni settanta: sono descritti infatti cortei e manifestazioni politiche violente tipiche degli anni di piombo. Il protagonista del romanzo, di cui si ignora il nome, \u00e8 uno scrittore di mezza et\u00e0, funzionario di un ente culturale (\u00abla scrivania \u00e8 ingombra di manoscritti e copioni da leggere\u00bb), che vive in un appartamento in una zona residenziale con la moglie, una figlia, e una donna di servizio che si prende cura della casa. L'uomo sospetta la moglie di tradimento o quanto meno di scrivere lettere d'amore a qualcun altro. L'uomo, che soffre inoltre di problemi di vista e udito, cerca di risolvere con pacatezza crisi domestiche e familiari. Si rende conto che il suo matrimonio \u00e8 in crisi, ritiene ormai inevitabile la separazione e non vorrebbe coinvolgere la figlia ancora bambina. L'uomo ha un amico, Gianni, originario di Napoli, uomo colto ma con gravi problemi psichici ed esistenziali. L'uomo sta scrivendo un romanzo, che tuttavia teme di non riuscire mai a portare a termine per difficolt\u00e0 nel raccontare i propri sentimenti personali. Mentre si reca a prelevare la figlia dalla scuola pomeridiana, l'uomo resta coinvolto in una manifestazione politica violenta nel corso della quale si sorprende a lanciare un sasso a cui seguono un'esplosione immediata e la morte di Gianni. In un'atmosfera onirica l'uomo tenta di interpretare il significato della propria esistenza.\nGenesi dell'opera.\nLa versione di \"Amore e psiche\" del 1973, data della prima edizione, \u00e8 in realt\u00e0 una riscrittura: da una lettera di Raffaele La Capria a Geno Pampaloni datata 18 giugno 1973 sappiamo che c'era stata una prima versione del romanzo, molto pi\u00f9 lunga rimasta inedita. Una terza versione, frutto di cancellazioni e riscritture, sar\u00e0 ancora pi\u00f9 breve e sar\u00e0 pubblicata nel 1979 nella collana \"Tascabili Bompiani\". Nel romanzo si fa ricorso a tecniche (flusso di coscienza, monologo interiore, polifonia, tempo della memoria, tempo lineare, , ec.) e a motivi dell'avanguardia letteraria (il doppio, lo specchio, l'io diviso, l'alienazione, ecc.). La Capria rimarr\u00e0 deluso dei risultati ottenuti soprattutto a causa dell'impalcatura tecnica da cui non \u00e8 riuscito a liberarsi, \u00abutilizzata per puro artificio letterario\u00bb e ha deciso di cambiare strada, innanzitutto non scrivendo pi\u00f9 romanzi.\nAlcuni frammenti di \"Amore e psiche\" si troveranno, sotto forma di apologo, dapprima nella raccolta \"Fiori giapponesi\" (per esempio i racconti \u00abDolore\u00bb, \u00abLa figura perduta\u00bb, \u00abDiario\u00bb, \u00abGli acufeni\u00bb) e successivamente nella raccolta \"Lo stile dell'anatra\".\nNel 1973, all'epoca della pubblicazione della prima edizione, La Capria aveva 50 anni, si era separato dalla prima moglie, si era risposato, viveva a Roma e lavorava alla Rai. Come per altri lavori di La Capria, i critici hanno associato le vicende del romanzo a momenti vissuti dall'autore: \u00abcos\u00ec, per esempio [...] scorgeva nel plot di \"Amore e psiche\" la sua prima moglie e la Roma degli anni Cinquanta\u00bb, \"Gianni\" \u00e8 certamente ispirato al poeta Gianni Scognamiglio, un poeta di talento nato nel 1922 e morto in un manicomio di Venezia nel 1976, amico di La Capria fin dagli anni giovanili. Curiosamente Pasolini riteneva il personaggio di Gianni \u00abpreso dalla cronaca pi\u00f9 retorica, di peso, senza necessit\u00e0 e senza nemmeno lo sforzo di una reinvenzione\u00bb.\nCritica.\nA giudizio di Silvio Perrella \u00absi pu\u00f2 ben dire che tra i libri di La Capria, \"Amore e psiche\" sia il pi\u00f9 tormentato e di sicuro il meno amato dall'autore\u00bb. Il romanzo ha avuto giudizi favorevoli e fu finalista al Premio Campiello del 1973. Pier Paolo Pasolini, pur tra giudizi positivi (\u00abLa Capria sa raccontare come pochi altri [...] la vita quotidiana [...] di una piccola famiglia della borghesia dell'\u00e9lite intellettuale\u00bb) accus\u00f2 invece Raffaele La Capria di aver subito il ricatto della moda dell'avanguardia e di aver cos\u00ec prodotto un meta-romanzo \u00abcompletamente, anche se non malamente, fallito\u00bb. La Capria, in una lettera privata a Pasolini, respinger\u00e0 l'accusa di aver cedute a una moda culturale. Tuttavia pi\u00f9 tardi giudicher\u00e0 \"Amore e psiche\" troppo \u00abintellettualistico\u00bb affermando in un'intervista che \u00ab\u00e8 l'unico libro che vorrei non aver scritto\u00bb."}
{"id": "5893185", "revid": "1543377", "url": "https://it.wikipedia.org/wiki?curid=5893185", "title": "Religioni in Arabia Saudita", "text": "L'islam \u00e8 la religione di stato dell'Arabia Saudita e la sua legge richiede che tutti i suoi cittadini siano musulmani. Il governo non protegge legalmente la libert\u00e0 di religione. Ogni cittadino straniero che voglia acquisire la cittadinanza saudita deve prima convertirsi all'islam. L'Arabia Saudita \u00e8 stata criticata per la sua attuazione rigorosa della legge islamica ed il suo scarso rispetto dei diritti umani.\nLibert\u00e0 di religione.\nL'Arabia Saudita \u00e8 una monarchia patrimoniale - di fatto il regno \u00e8 una propriet\u00e0 della famiglia reale - che sostiene di avere come costituzione il sacro Corano. Le minoranze religiose non hanno il diritto di praticare la propria fede; la propaganda e il proselitismo di altre religioni diverse da quella musulmana sono vietati, mentre la conversione dall'islam ad un'altra religione \u00e8 condannabile alla pena di morte secondo il reato di apostasia.\nTutte le forme di proselitismo da parte di non musulmani, tra cui la distribuzione di materiale religioso (come la Bibbia e altro), risulta essere illegale. Alla fine del 2014 \u00e8 stata promulgata una legge che richiedeva la pena di morte per chiunque introducesse nel paese \"pubblicazioni che informano su altre credenze religiose diverse dall'Islam\", pensata per includervi tutti i libri religiosi non musulmani.\nGruppi religiosi.\nIslam.\nLa scuola islamica ufficiale saudita \u00e8 quella rifacentesi al sunnismo nella sua versione di hanbalismo-salafismo. Secondo le statistiche ufficiali 85-90% dei cittadini sauditi sono sunniti musulmani, mentre il 10-15% segue lo sciismo; pi\u00f9 del 30% della popolazione residente \u00e8 invero costituita da lavoratori stranieri che sono prevalentemente, ma non totalmente, musulmani. Non si conoscono precisamente invece le percentuali di coloro che si rifanno al movimento Ahmadiyya.\nLe due maggiori citt\u00e0-sante dell'islam, La Mecca e Medina, si trovano nel territorio nazionale; per molte ragioni i non-musulmani non vengono autorizzati ad entrare in esse, anche se raramente alcuni occidentali travestiti da musulmani sono stati in grado penetrare.\nI non-musulmani.\nIl gran numero di lavoratori stranieri che operano in Arabia Saudita (8 milioni di espatriati su una popolazione totale di 27 milioni) comprende anche una buona percentuale di non musulmani. Per i musulmani non sunniti, i non musulmani e i non religiosi \"\"la libert\u00e0 di religione non \u00e8 n\u00e9 riconosciuta n\u00e9 protetta dalla legge\" ed il paese ha \"continuato a porre severe restrizioni alla libert\u00e0 religiosa, secondo le politiche governative\"\" secondo il \"2013 International Religious Freedom Report\" del dipartimento di Stato degli Stati Uniti d'America.\nSecondo lo \"Human Rights Watch\" la minoranza musulmana sciita viene sottoposta a discriminazione sistematica da parte del governo saudita in materia d'istruzione, sistema giudiziario e specialmente per quanto riguarda la libert\u00e0 religiosa; gli sciiti, anche di fronte a discriminazioni sul lavoro e le restrizioni imposte sulle celebrazioni pubbliche delle loro festivit\u00e0 - come il giorno di Ashura - prendono parte al culto pubblico comune.\nPoich\u00e9 non \u00e8 consentita alcuna fede differente da quella islamica nella pratica pubblica, non si trovano all'interno nazionale n\u00e9 chiese n\u00e9 templi o altri luoghi di culto; questo anche se vi sono quasi un milione di cristiani, cos\u00ec come lavoratori ind\u00f9 e buddhisti, quasi tutti stranieri. I servizi di preghiera privati vengono soppressi e la polizia religiosa ha riferito che perquisisce regolarmente le case dei cristiani.\nI lavoratori stranieri non sono neppure autorizzati a celebrare le festivit\u00e0 del Natale o della Pasqua. Nel 2007 lo \"Human Rights Watch\" ha richiesto che il re Abd Allah dell'Arabia Saudita fermasse una campagna per deportare ed incriminare i seguaci stranieri della fede Ahmadiyya.\nIl proselitismo compiuto da parte di non musulmani \u00e8 illegale e la conversione da parte di musulmani ad un'altra religione (ridda) comporta in casi estremi la pena capitale, anche se non vi sono state segnalazioni confermate di esecuzioni per il reato di apostasia negli ultimi anni. La disuguaglianza religiosa si estende anche ai risarcimenti nei casi giudiziari; una volta che la colpa \u00e8 stata determinata, un musulmano riceve tutto l'importo del risarcimento stabilito mentre un ebreo o un cristiano met\u00e0, tutti gli altri un sedicesimo.\nL'Arabia Saudita ha ufficialmente identificato coloro che professano l'ateismo come terroristi, siano essi sauditi o residenti stranieri, in quanto mettono \"in discussione i fondamenti della religione islamica su cui si basa questo paese\" e possono pertanto essere soggetti fino a 20 anni di carcere\nIl cristianesimo.\nSecondo una stima ci sono circa 1,5 milioni di cristiani in Arabia Saudita, la quasi totalit\u00e0 lavoratori stranieri. I cristiani si sono spesso lamentati di persecuzione religiosa da parte delle autorit\u00e0. In un caso, nel dicembre 2012, 35 cristiani etiopi che lavorano a Jeddah (sei uomini e 29 donne che hanno tenuto un incontro di preghiera settimanale evangelico) sono stati arrestati e detenuti dalla polizia religiosa del regno per lo svolgimento di un incontro di preghiera privato. Mentre l'accusa ufficiale era \"la miscelazione con il sesso opposto\" - un crimine per le persone single in Arabia - i colpevoli si sono lamentati di essere in realt\u00e0 stati arrestati per la loro preghiera come cristiani.\nUn rapporto del 2006 in \"Asia News\" afferma che ci sono almeno un milione di cattolici nel regno. Essa afferma inoltre che ad essi viene negata una pastorale ed il catechismo per i loro figli - circa 100.000 - \u00e8 stato loro vietato. Si segnala l'arresto di un prete cattolico per aver svolto una celebrazione eucaristica nel 2006. \"Don Giorgio [Joshua] aveva appena celebrato messa in una casa privata quando sette poliziotti religiosi (Muttawa) hanno fatto irruzione nella casa insieme a due poliziotti ordinari. La polizia ha arrestato il sacerdote e un'altra persona\".\nInduismo.\nA partire dal 2001, ci sono stati circa 1.500.000 cittadini indiani in Arabia Saudita, la maggior parte di essi musulmani, ma anche un buon numero di ind\u00f9. Come per le altre religioni non musulmane, gli induisti non sono ammessi al culto pubblico all'interno del territorio nazionale. Ci sono state anche alcune denunce di distruzione di oggetti religiosi ind\u00f9 da parte delle autorit\u00e0 saudite."}
{"id": "5893188", "revid": "287204", "url": "https://it.wikipedia.org/wiki?curid=5893188", "title": "Erotas", "text": ""}
{"id": "5893198", "revid": "76963", "url": "https://it.wikipedia.org/wiki?curid=5893198", "title": "Roberto Lorini", "text": ""}
{"id": "5893206", "revid": "1305772", "url": "https://it.wikipedia.org/wiki?curid=5893206", "title": "The Holographic Principle", "text": "The Holographic Principle \u00e8 il settimo album in studio del gruppo musicale olandese Epica, pubblicato il 30 settembre 2016 dalla Nuclear Blast.\nAntefatti.\nIn un'intervista concessa a \"Metal Wani\" il 19 settembre 2015, il chitarrista e cantante Mark Jansen \u00e8 stato intervistato da \"Metal Wani\", rivelando che gli Epica avevano gi\u00e0 composto venticinque nuovi brani, dovendo tuttavia decidere quali verranno registrati e quali verranno scartati.\nNel dicembre dello stesso anno il gruppo ha svolto la pre-produzione dell'album, passando alla fase di registrazione dal 9 gennaio 2016; il 19 gennaio il bassista Rob van der Loo ha dichiarato che il gruppo ha registrato le parti di batteria, basso e chitarra ritmica, aggiungendo inoltre che gli Epica disporranno di un coro e di un'orchestra ancora pi\u00f9 ampi dei precedenti e, per la prima volta, di una sezione di ottoni reali. Van der Loo ha successivamente affermato che il settimo album sarebbe stato pi\u00f9 aggressivo del precedente, mentre Jansen ha invece dichiarato la propria intenzione di seguire la scia di \"The Quantum Enigma\". Tra la fine di febbraio e la met\u00e0 di marzo il chitarrista Isaac Delahaye e il tastierista Coen Janssen hanno rivelato attraverso le loro pagine Facebook di aver registrato anche parti di mandolino, ukulele, balalaica e percussioni reali. Le parti vocali registrate da Simone Simons, come dichiarato dalla stessa, risultano essere \u00abmolto orecchiabili e seducenti\u00bb, nonch\u00e9 caratterizzate da continue variazioni sullo stile vocale, dall'opera al rock e al pop. La cantante ha inoltre affermato che Jansen e il batterista Ari\u00ebn van Weesenbeek hanno modificato l'approccio alle parti di growl e scream, cantando spesso all'unisono.\nLe registrazioni sono terminate il 1\u00ba maggio, dando cos\u00ec il via alla fase di post-produzione. Delahaye, in un'intervista per \"Metallized\", ha spiegato che \u00e8 stata data molta attenzione al missaggio, in modo da valorizzare ogni singolo strumento. Il 3 giugno gli Epica hanno rivelato la copertina e il titolo del loro settimo album, \"The Holographic Principle\", comunicando infine la lista tracce dello stesso il 17 giugno.\nLa scelta dei brani.\nDurante la sessione di ascolto europea, ai giornalisti \u00e8 stato presentato l'album con una lista tracce differente da quella definitiva: al posto di \"Once Upon a Nightmare\" e \"Ascension (Dream State Armageddon)\" erano presenti \"Decoded Poetry\", \"The Solace System\" e \"Immortal Melancholy\", quest'ultima inserita poi in versione acustica nel secondo CD presente nelle edizioni \"digipak\", \"earbook\" e digitale. Dall'album sono stati scartati anche i brani \"Wheel of Destiny\" e \"Architect of Light\", quest'ultimo ispirato dal film \"Inception\". Un ulteriore brano scartato dall'album, \"Fight Your Demons\", \u00e8 stato distribuito come CD singolo esclusivamente a coloro che hanno acquistato un pacchetto VIP durante la prima tourn\u00e9e nordamericana ed europea in supporto all'album.\nJansen e Simons hanno motivato queste scelte spiegando di aver ricevuto ottime opinioni sulla parte iniziale e quella finale della lista tracce, mentre in quella centrale vari giornalisti hanno rilevato un calo qualitativo. Jansen, in un'intervista per \"Rock Overdose\", ha affermato che i membri del gruppo trovano di alto livello i brani scartati e per questo intendono pubblicarli in un secondo momento all'interno di un EP di prossima uscita. Il 23 giugno 2017 il gruppo ha confermato che i sei brani scartati da \"The Holographic Principle\" sarebbero stati pubblicati nell'EP \"The Solace System\", uscito il 1\u00ba settembre dello stesso anno.\nIntervistato da Metalfan.nl nel settembre 2018, Mark Jansen ha spiegato che per l'album era stato scritto anche il brano \"The Flaming Rage of God\", ma \u00e8 stato scartato prima delle registrazioni perch\u00e9 il ritornello non lo convinceva; dopo averlo modificato, Jansen lo ha registrato per \"Dhyana\", terzo album dei MaYaN.\nTematiche.\nIl 17 giugno 2016, in concomitanza con l'annuncio della lista tracce di \"The Holographic Principle\", gli Epica hanno descritto la tematica portante dell'album attraverso la seguente dichiarazione: \nQuesto concept, ispirato in parte dalle teorie del fisico Leonard Susskind, \u00e8 trattato con attitudine filosofica in \"A Phantasmic Parade\", \"Beyond the Matrix\" e nella title-track. Anche i brani \"The Cosmic Algorithm\" e \"Ascension (Dream State Armageddon)\" trattano temi tangenti: il primo parla di come dar senso a un'esistenza in cui tutto sembra regolato da leggi matematiche, mentre il secondo riguarda i limiti gnoseologici umani di fronte al confine tra sogno e veglia. Questo problema viene in parte risolto in \"Tear Down Your Walls\", ispirato dallo sciamanesimo e dal buddhismo: solo attraverso la meditazione si possono comprendere e accettare le molte dimensioni della realt\u00e0, imparando a fidarsi delle proprie intuizioni.\nGli altri brani dell'album trattano tematiche differenti: \"Edge of the Blade\" l'ossessione per la bellezza e la perfezione estetica, \"Universal Death Squad\" le implicazioni etiche nell'uso dei robot militari autonomi, \"Dancing in a Hurricane\" i bambini cresciuti in zone di guerra e i rifugiati politici. \"Divide and Conquer\" riguarda invece l'attuale situazione politica in Medio Oriente e, verso la fine, presenta delle campionature sovrapposte di discorsi di Barack Obama, Hillary Clinton, Nicolas Sarkozy, David Cameron e John Kerry. In \"Once Upon a Nightmare\" l'attore Paul Babikian recita dei versi della traduzione inglese di una ballata di Goethe, Erlk\u00f6nig, ispirata da una creatura malvagia che ruba l'anima ai bambini; Simons ha utilizzato ci\u00f2 come una metafora del sentirsi bloccati in una vita senza lieto fine n\u00e9 innocenza. Infine \"Immortal Melancholy\", presente in versione acustica, parla di due innamorati che, essendo entrambi malati terminali, hanno deciso di ricorrere all'eutanasia e morire nello stesso momento; si tratta della storia di due amici di famiglia di Simons.\nStile musicale.\nNei brani dell'album gli elementi tipici della musica degli Epica sono stati estremizzati e modernizzati ulteriormente. Il sound risulta pi\u00f9 sinfonico e corale rispetto agli album precedenti, ma al contempo le chitarre sono state messe pi\u00f9 in evidenza sia in fase di scrittura dei brani sia in fase di post-produzione; ci\u00f2 ha portato a una maggiore attenzione ai riff e a un aumento delle influenze death, groove, thrash e black. Quest'ultimo genere si riscontra anche nell'uso della batteria, molto pi\u00f9 varia e caratterizzata pure da momenti power. La critica ha inoltre riscontrato un aumento delle influenze progressive, con un maggiore uso di tempi dispari in levare e frequenti cambi di tempo e umore. Sono presenti anche elementi etnici e folkloristici, passaggi ambient e dal sapore gothic. Le linee vocali sono varie e sofisticate, ma permane la grande attenzione all'orecchiabilit\u00e0 delle melodie.\nTutta la musica e i testi sono stati scritti e arrangiati dagli Epica e Joost van der Broek, mentre le melodie vocali sono state coscritte da van der Broek insieme a Isaac Delahaye, Coen Janssen e Sascha Paeth. Gli adattamenti acustici dei brani contenuti nel secondo disco sono stati scritti e arrangiati da Delahaye, Janssen, van der Broek e dagli Epica.\nPromozione.\nTour.\nIl 30 marzo il gruppo ha comunicato che il 1\u00ba ottobre dello stesso anno \"The Holographic Principle\" sarebbe stato presentato dal vivo la seconda edizione olandese dell'Epic Metal Fest, che ha avuto luogo a Tilburg; al festival hanno preso parte anche i Katatonia, i Textures, i MaYaN, i Myrath, i Fleshgod Apocalypse, i The Ocean, gli Stream of Passion, i The Agonist, due gruppi emergenti belgi (gli Evil Invaders e gli Off the Cross) e un gruppo emergente olandese (i For I Am King). L'Epic Metal Fest ha avuto anche un'edizione brasiliana, tenutasi il 15 ottobre a San Paolo con la partecipazione dei Paradise Lost, degli Xandria, dei The Ocean e di due gruppi emergenti autoctoni, i Tuatha de Danann e i Project46. Tra novembre e dicembre gli Epica hanno intrapreso un tour in Canada e negli Stati Uniti d'America, venendo supportati dai Fleshgod Apocalypse, dai The Agonist e dagli Arkona. Tra gennaio e febbraio il tour mondiale degli Epica ha toccato anche l'Europa, supportati dai Powerwolf e dai Beyond the Black, mentre tra febbraio e marzo il sestetto si \u00e8 esibito in Scandinavia e Russia, supportato dagli islandesi Sk\u00e1lm\u00f6ld. A inizio aprile il tour mondiale ha toccato anche il Giappone, Taiwan e la Corea del Sud, mentre a maggio \u00e8 stata la volta dell'America Centrale e del Sud e poi a giugno d'Israele. Durante l'estate, invece, il gruppo si \u00e8 esibito all'interno di vari festival per poi, tra agosto e settembre, ritornare in tour negli Stati Uniti e in Canada supportati dai Lacuna Coil, dagli Insomnium e dagli Elantris. A ottobre ha avuto luogo un mini-tour belga e olandese con i MaYaN nel ruolo di band di supporto, a cui ha fatto seguito, tra novembre e dicembre, un nuovo tour europeo con i Vuur e i Myrath in apertura. A gennaio la tourn\u00e9e degli Epica ha fatto tappa in Giappone e nell'America meridionale, per poi arrivare ad aprile nel Regno Unito e in l'Irlanda con il supporto di Myrkur e degli Oceans of Slumber. In estate la band ha partecipato ad alcuni festival, a seguito dei quali ha dichiarato di volersi prendere una pausa prima della composizione del prossimo album.\nSingoli e videoclip.\nIl 29 luglio 2016 \u00e8 stato pubblicato per il download digitale il primo singolo dell'album, intitolato \"Universal Death Squad\". Secondo le parole di Jansen, si tratta uno dei brani che \u00abrappresenta bene il nuovo album, perch\u00e9 \u00e8 heavy e melodica allo stesso tempo.\u00bb In concomitanza con il lancio del singolo, il gruppo ha reso disponibile l'album per il pre-ordine nei formati CD standard, \"digipak\" (comprendente un secondo CD costituito da cinque brani acustici), \"earbook\" (composto anche da un terzo CD con le versioni strumentali dei brani dell'album), doppio vinile e download digitale, oltre a un box set comprensivo del doppio vinile, dell\"'earbook\" e di alcuni gadget. L'8 settembre il gruppo ha reso disponibile il videoclip della seconda traccia, \"Edge of the Blade\", diretto da Jens De Vos; successivamente \u00e8 stato pubblicato un CD singolo del brano in allegato all'edizione di ottobre 2016 della rivista tedesca \"Sonic Seducer\".\nIl 18 novembre 2017 \u00e8 stato pubblicato il lyric video di \"Ascension (Dream State Armageddon)\", che presenta scene tratte dal concerto tenuto dal gruppo all'Epic Metal Fest olandese. Il video \u00e8 stato girato ancora una volta da Jens De Vos della Panda Production, team che anche per questo tour degli Epica ha realizzato degli \"Aftermovie\". L'11 gennaio 2017 \u00e8 stata la volta del videoclip di \"Beyond the Matrix\", anch'esso diretto da De Vos, seguito il 19 febbraio da quello per \"A Phantasmic Parade\", il quale mostra filmati realizzati durante alcune date del \"The European Principle Tour\". Il 3 maggio \u00e8 stato pubblicato il videoclip live di \"Dancing in a Hurricane\", registrato durante un concerto a Parigi.\nIl 3 maggio 2018 \u00e8 stato pubblicato il videoclip di \"Universal Love Squad\", versione acustica di \"Universal Death Squad\", che presenta scene tratte dallo show speciale tenuto in occasione del millesimo concerto degli Epica. Nel videoclip sono presenti Marcela Bovio, che in quell'occasione aveva suonato il violino proprio su \"Universal Love Squad\", e Cristina Scabbia, che aveva duettato con il gruppo in \"Storm the Sorrow\".\nIl 27 ottobre gli Epica hanno pubblicato in formato 10\" e download digitale il singolo \"Beyond the Matrix - The Battle\", nuova versione di \"Beyond the Matrix\" incisa con la Metropole Orkest, l'orchestra pop/jazz pi\u00f9 grande al mondo e vincitrice di due Grammy Award; tale collaborazione \u00e8 stata resa possibile grazie a un concorso indetto dalla stessa orchestra e vinto dagli Epica il 1\u00ba agosto 2017.\nAccoglienza.\nLa critica ha accolto molto bene \"The Holographic Principle\", applaudendo l'abilit\u00e0 tecnica ed espressiva del sestetto, la composizione profonda e stratificata, l'equilibrio tra i brani complessi e quelli diretti, la cura dei dettagli, la variet\u00e0 delle influenze e l'orecchiabilit\u00e0 delle melodie.\nFernando di \"We Love Metal\" ha sottolineato il potenziale live dell'album e la sua capacit\u00e0 di abbattere le barriere tra i generi. Inoltre per lui \"The Holographic Principle\" \u00e8 l'album pi\u00f9 dinamico e vario degli Epica, in grado di portarli in trionfo come pionieri e leader del settore. Pure Peetoff di \"United Rock Nations\" pensa che il sestetto sia ormai al vertice gerarchico del genere, anche grazie alla prova vocale di Simons, alle abilit\u00e0 di Delahaye e van Weesenbeek, alle melodie curate e alle importanti componenti progressive e di metal estremo.\nJonathon Besanko di \"Metal Obsession\" si complimenta con gli Epica per l'intelligenza nell'uso degli strumenti non convenzionali, soprattutto nei passaggi d'ispirazione etnica, e per il solo impiego di strumentazione reale. Parla inoltre di un album raffinato, eclettico, moderno e dall'attitudine marcatamente progressive. Sandra Yeomans di \"Metal Wani\" tiene in considerazione anche le influenze death e thrash degli Epica, che sono aumentate e talvolta sfociano nel black. Nel complesso, per lei gli Epica hanno un loro peculiare modo di comporre, un loro stile unico e personale. Ci\u00f2 da un lato \u00e8 un pregio, perch\u00e9 permette loro di essere riconoscibili, ma dall'altro rischia di renderli prevedibili. A tal proposito, Ton Dekkers di \"Sonic Cathedral\" sostiene che, sebbene ci siano momenti dal sapore familiare, \"The Holographic Principle\" ne presenti anche di imprevedibili e nuovi. Il giornalista prosegue descrivendo l'album come cinematografico, violento ed emozionante, in grado quindi di regalare \u00abun'esperienza musicale unica\u00bb, mai noiosa, sorprendente e al contempo rispettosa delle radici della band. Della stessa opinione \u00e8 il recensore di \"Lords of Metal\", secondo cui gli Epica hanno spostato il limite del proprio spettro sonoro, inserendo novit\u00e0 e dettagli da scoprire ascolto dopo ascolto. Pone inoltre l'accento sulla freschezza e l'originalit\u00e0 di alcuni riff e sulla prova maiuscola di Simone Simons, definita \u00abla migliore cantante in assoluto del genere\u00bb.\nPer Emanuele Biani di \"Rock Hard Italy\", i riff di \"The Holographic Principle\" presentano anche influenze groove e power, mentre altri hanno notato di pi\u00f9 quelle death, thrash e black. Tra questi vi \u00e8 il recensore di \"Spirit of Metal\", che da un lato ha lodato l'album per la grande variet\u00e0 delle atmosfere e delle soluzioni musicali, ma dall'altro ha sostenuto che il missaggio e il mastering penalizzino spesso la voce di Simone Simons."}
{"id": "5893207", "revid": "76963", "url": "https://it.wikipedia.org/wiki?curid=5893207", "title": "Giuseppe Ciminelli", "text": "Biografia.\nIn servizio presso il nucleo radiomobile di Milano il 14 maggio 1999 rimase coinvolto con altri militari, maresciallo ordinario Luigi Mangano, appuntato Rocco Iannelli, carabiniere Pierpaolo Frau, nel comune di Milano, in un conflitto a fuoco con alcuni pregiudicati che stavano assaltando un furgone portavalori.\nCon decreto del presidente della Repubblica datato 31 maggio 2000 gli fu tributata la medaglia d'oro al valor civile.\nil 27 gennaio 2013 in occasione della giorno della memoria, a Como, con la consegna avvenuta dalle mani del prefetto, \u00e8 stato conferito al militare dell'Arma dei Carabinieri ora in congedo, Giuseppe Ciminelli, il cavalierato dell'Ordine al merito della Repubblica italiana."}
{"id": "5893208", "revid": "125527204", "url": "https://it.wikipedia.org/wiki?curid=5893208", "title": "WWE Raw Women's Championship", "text": "Il WWE Raw Women's Championship \u00e8 un titolo mondiale di wrestling per la categoria femminile della WWE ed esclusivo del roster di \"Raw\", ed \u00e8 detenuto da Becky Lynch dal 22 ottobre 2021.\n\u00c8 uno dei tre titoli femminili principali della WWE dopo lo SmackDown Women's Championship e l'NXT Women's Championship, ed \u00e8 stato introdotto il 3 aprile 2016 a WrestleMania 32 con il nome WWE Women's Championship per rimpiazzare il Divas Championship, che nel luglio 2008 era stato introdotto a \"SmackDown\" durante la prima \"brand extension\" (in quanto l'originale Women's Championship era un'esclusiva di \"Raw\"), prima che i due titoli venissero unificati il 19 settembre 2010 a Night of Champions e il Women's Championship venne ritirato in favore del Divas Championship.\nQuesto titolo, quando era noto come WWE Women's Championship, non andava confuso con l'originale Women's Championship, il quale ha avuto una propria storia, lignaggio e albo d'oro separati dalla nuova versione.\nStoria.\nIl 3 aprile 2016 la WWE Hall of Famer Lita ha ricapitolato la storia femminile del wrestling e ha introdotto questo nuovo titolo, affermando che le wrestler donne della WWE non dovrebbero pi\u00f9 essere chiamate con il termine di \"divas\", bens\u00ec come le loro controparti uomini, che sono noti come \"superstars\". Ci\u00f2 \u00e8 avvenuto dopo che il termine \"Diva\" era stato criticato da opinionisti, fan e diverse wrestler donne della WWE del passato e del presente, inclusa l'allora detentrice del Divas Championship Charlotte, la quale si \u00e8 detta a favore del cambio di nome in Women's Championship. \u00c8 stato cambiato anche perch\u00e9 alcune wrestler donne della WWE sentivano che il termine \"Diva\" non metteva in risalto le loro abilit\u00e0 atletiche e che le relegava a essere donne di bell'aspetto. Lita ha quindi annunciato che la vincitrice del Triple Threat match tra Charlotte, Becky Lynch e Sasha Banks sarebbe diventata la prima detentrice del nuovo WWE Women's Championship, ritirando allo stesso tempo il Divas Championship. Charlotte avrebbe poi vinto il titolo in un incontro lodato da critici e fan.\nIl titolo condivide il nome con il vecchio Women's Championship, ma non la stessa storia n\u00e9 lo stesso albo d'oro, che si ferma al settembre 2010, quando fu unificato con il Divas Championship e ufficialmente ritirato. La WWE ha tuttavia riconosciuto il vecchio Women's Championship come suo predecessore, notando che il lignaggio del nuovo titolo risale al regno come campionessa di Fabulous Moolah nel 1956. La WWE Hall of Famer e sette volte detentrice del vecchio Women's Championship Trish Stratus ha approvato la scelta della WWE. Il 5 settembre 2016 il titolo \u00e8 stato rinominato Raw Women's Championship, a seguito della creazione dello SmackDown Women's Championship per il roster di \"SmackDown\".\nRegni.\nLa campionessa inaugurale \u00e8 stata Charlotte. Il titolo non \u00e8 mai stato reso vacante e ci sono state in totale dieci diverse campionesse ufficiali, con Becky Lynch che detiene il record per il regno pi\u00f9 lungo con 373 giorni, mentre Charlotte Flair detiene il record per il regno pi\u00f9 breve con 1 giorno. Charlotte Flair, inoltre, detiene anche il record del maggior numero di regni con 6. Asuka \u00e8 la campionessa pi\u00f9 anziana, avendo vinto il titolo a 38 anni, mentre Sasha Banks \u00e8 la campionessa pi\u00f9 giovane, avendo vinto il titolo all'et\u00e0 di 24 anni. Inoltre, Becky Lynch detiene anche il record per il maggior numero di giorni combinati come campionessa con .\nCintura.\nLa cintura \u00e8 molto simile a quella dello SmackDown Women's Championship con la differenza che essa \u00e8 di cuoio bianco mentre la parte anteriore \u00e8 a sfondo rosso, mentre sono presenti le placche personalizzabili ai lati della cintura (come nello SmackDown Women's Championship); la cintura \u00e8 inoltre pi\u00f9 piccola e sotto il logo WWE si legge la scritta \u00ab\"Women's Champion\"\u00bb (\"campionessa femminile\").\nRoster in cui il titolo \u00e8 stato esclusivo.\nIn seguito alla seconda \"Brand extension\" nel luglio 2016, che port\u00f2 il 19 luglio di quello stesso anno anche al ritorno del \"draft\", l'allora detentrice del Women's Championship Charlotte \u00e8 stata scelta da \"Raw\", rendendolo di fatto esclusivo dello \"show rosso\".\nAlbo d'oro.\nStatistiche aggiornate al .\nLista combinata dei regni.\nStatistiche aggiornate al ."}
{"id": "5893210", "revid": "298229", "url": "https://it.wikipedia.org/wiki?curid=5893210", "title": "WWE Women's Champions", "text": ""}
{"id": "5893211", "revid": "76963", "url": "https://it.wikipedia.org/wiki?curid=5893211", "title": "Pierpaolo Frau", "text": "Biografia.\nIn servizio presso il nucleo radiomobile di Milano il 14 maggio 1999 rimase coinvolto con altri militari, maresciallo ordinario Luigi Mangano, vicebrigadiere Giuseppe Ciminelli, appuntato Rocco Iannelli, nel comune di Milano, in un conflitto a fuoco con alcuni pregiudicati che stavano assaltando un furgone portavalori.\nCon decreto del presidente della Repubblica datato 31 maggio 2000 gli fu tributata la medaglia d'oro al valor civile."}
{"id": "5893212", "revid": "367445", "url": "https://it.wikipedia.org/wiki?curid=5893212", "title": "Nanouk l'esquimese", "text": ""}
{"id": "5893226", "revid": "767487", "url": "https://it.wikipedia.org/wiki?curid=5893226", "title": "MacArthur (Leyte)", "text": "MacArthur \u00e8 una municipalit\u00e0 di Quinta classe delle Filippine, situata nella Provincia di Leyte, nella Regione di Visayas Orientale.\nMacArthur \u00e8 formata da 31 baranggay:"}
