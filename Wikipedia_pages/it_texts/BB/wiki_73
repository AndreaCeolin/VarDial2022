{"id": "5836711", "revid": "767487", "url": "https://it.wikipedia.org/wiki?curid=5836711", "title": "Gracilocyon", "text": "Il Gracilocyon era un mammifero carnivoro vissuto in Francia e in Nordamerica tra la fine del Paleocene e il primo Eocene. \u00c8 uno dei pi\u00f9 antichi esponenti della famiglia dei Miacidi, gli antenati dei moderni Carnivori.\nDiffusione e incerta classificazione delle specie.\nLa specie \"G. solei\" \u00e8 stata scoperta per la prima volta nel 2010 presso Doormal in Belgio dai paleontologi Thierry e Richard Smith. I loro studi hanno evidenziato che i primi Miacidi erano molto pi\u00f9 differenziati di quanto non si supponesse in precedenza : la specie \"solei\" presenta premolari inferiori stretti e una cuspide presente sul P4, corone alte per lo stesso P4 e i molari, il primo molare ha un profilo triangolare mentre il secondo \u00e8 corto e largo. Queste caratteristiche differiscono da tutti gli altri esponenti della famiglia Miacidi ad eccezione della specie \"M. rosei\". Le piccole differenze di quest'ultima sono state considerate dai 2 paleontologi come \"derivate\" e pertanto propongono di classificare entrambe le specie al genere Gracilocyon.\nLa specie \"G. solei\" \u00e8 per\u00f2 anche strettamente imparentata con la sua variante nordamericana \"G. winkleri\" scoperta nel Wyoming: condividono le stesse dimensioni ridotte , lo stesso aspetto gracile (da cui il nome dato al genere) dei denti , lo stesso molare M2 con un'alta trigonide e una stretta e profonda talonide, differiscono tra loro per le dimensioni (la versione americana \u00e8 27% pi\u00f9 grande della belga).\n\"Gracilocyon\" \u00e8 chiaramente distinguibile da tutti gli altri generi della famiglia Miacidi e mostra affinit\u00e0 soltanto con la specie \"O\u00f6dectes herpestoides\" vissuta 5 milioni di anni dopo nel Wyoming: \"G. winkleri\" e \"O\u00f6dectes\" condividono le stesse dimensioni e la stessa morfologia della dentatura superiore.\nNel 2013, nel bacino di Le Quesnoy in Francia \u00e8 stata effettuata un'ulteriore scoperta di fossili di \"Gracilocyon solei\" assieme a resti di \"Vassacyon taxidiotis\" e \"(Miacis) Dormaalocyon latouri\". Il sito \u00e8 datato all'intervallo tra Paleocene ed Eocene: questo presuppone un'origine europea del genere e una soltanto successiva radiazione nordamericana attraverso un ponte naturale che comprendeva la Groenlandia."}
{"id": "5836717", "revid": "869710", "url": "https://it.wikipedia.org/wiki?curid=5836717", "title": "Ariana (citt\u00e0)", "text": ""}
{"id": "5836720", "revid": "78959582", "url": "https://it.wikipedia.org/wiki?curid=5836720", "title": "S-Bahn Reno-Sieg", "text": ""}
{"id": "5836727", "revid": "125410930", "url": "https://it.wikipedia.org/wiki?curid=5836727", "title": "Potenza Sport Club 1978-1979", "text": "Questa voce raccoglie le informazioni riguardanti il Potenza Sport Club nelle competizioni ufficiali della stagione 1978-1979."}
{"id": "5836728", "revid": "155634", "url": "https://it.wikipedia.org/wiki?curid=5836728", "title": "David Soria", "text": "Carriera.\nIl 16 luglio 2013, viene aggregato al Siviglia B. Nel corso della stagione 2015-2016 passa in prima squadra dove va spesso in panchina, diventando cos\u00ec di fatto il terzo portiere a tutti gli effetti degli andalusi, alle spalle del suo connazionale Sergio Rico e dell'esperto portiere portoghese Beto, fa il suo esordio ufficiale il 2 dicembre 2015 con il Siviglia in Coppa del Re, nella partita vinta 0-3 contro il . Il 18 febbraio 2016 debutta invece in Europa League, giocando da titolare nella partita dei sedicesimi d'andata vinta 3-0 contro il .\nIl 20 maggio 2017 debutta in Liga nella partita interna contro l'Osasuna terminata col punteggio di 5-0 per gli andalusi.\nStatistiche.\nPresenze e reti nei club.\n\"Statistiche aggiornate al 17 luglio 2018.\""}
{"id": "5836729", "revid": "729019", "url": "https://it.wikipedia.org/wiki?curid=5836729", "title": "111\u00ba Stormo", "text": "Il 111\u00ba Stormo \"Sparvieri\" fu uno stormo della Regia Aeronautica, inquadrato nell'Aviazione Legionaria durante la guerra civile spagnola.\nStoria.\nIl 111\u00ba Stormo Bombardamento Veloce \"Sparvieri\" dell'Aviazione Legionaria fu costituito il 9 aprile 1938 all'Aeroporto di Vitoria, con l'arrivo in terra iberica di rinforzi e personale della Regia Aeronautica provenienti dal territorio metropolitano e dalle colonie. Il nuovo reparto, formato dal XXIX Gruppo (280\u00aa Squadriglia e 289\u00aa squadriglia) e dal XXX Gruppo B.V. (281\u00aa Squadriglia e 285\u00aa Squadriglia), fu affidato al comando del tenente colonnello Ranieri Cupini ed era equipaggiato con 18 bombardieri trimotori Savoia-Marchetti S.79 Sparviero. Il reparto venne impiegato quasi esclusivamente in attivit\u00e0 di bombardamento tattico a favore dei reparti del Corpo Truppe Volontarie, mentre scarso fu l'impiego nel bombardamento strategico e nella ricognizione fotografica.\nIl 14 maggio 1938 Cupini fu sostituito al comando dello stormo, che venne assunto dal colonnello Aleardo Martire, ed a partire dalla met\u00e0 del mese di luglio il reparto appoggi\u00f2 pesantemente, fino al 30 luglio, l'offensiva delle truppe nazionaliste in direzione di Valencia. Il 10 agosto successivo Martire fu sostituito dal colonnello. Giuseppe Gaeta, e lo stormo venne impiegato in continui bombardamenti tattici sul fronte dell'Ebro, con una dotazione di 25 S.79. Il 19 dicembre il comando dello stormo fu assunto dal colonnello Mario Vetrella che partecip\u00f2 personalmente alle missioni di bombardamento, anche pi\u00f9 volte al giorno. Nel gennaio 1939 lo Stormo fu pesantemente impegnato in azione, colpendo strade, nodi e ponti stradali e ferroviari e concentramenti di truppe nemiche. Nel mese di febbraio, nonostante il collasso ormai evidente delle forze repubblicane furono effettuate 16 missioni di bombardamento sulla citt\u00e0 di Valencia, intervallate da giorni di inattivit\u00e0 dovuti alle condizioni meteorologiche avverse. A partire dal 16 febbraio i piloti del reparto iniziarono un ciclo addestrativo in vista della parata aerea che doveva svolgersi a Barcellona, capitale della Catalogna. Il 20 febbraio 1939 un S.81 da trasporto, pilotato dal colonnello Vetrella, che trasportava a bordo l'intero Stato maggiore dello stormo, precipit\u00f2 subito dopo il decollo, con la morte di quasi tutti gli occupanti. Si salv\u00f2 solo un aviere. Il 2 marzo il comando fu assunto dal colonnello Enrico Pezzi, e sotto la sua guida il reparto effettu\u00f2 le sue ultime azioni belliche, bombardando Valencia e postazioni nemiche vicino a Toledo. Il 1\u00ba aprile la guerra termin\u00f2 ufficialmente, e il resto del mese venne trascorso tra voli di collaudo ed addestramento per le parate che si svolsero il 5 maggio su Valencia, e il 12 a Madrid, sull'aeroporto di Barajas. Il 26 maggio il personale dell'111\u00ba Stormo si trasfer\u00ec nella base di Siviglia per il rientro in Italia, mentre gli aerei erano stati ceduti all'aviazione nazionalista gi\u00e0 il giorno 12 a Madrid.\nDurante lo svolgimento della guerra di Spagna, lo Stormo effettu\u00f2 1.532 azioni belliche con 2.507 voli totali, lanciando complessivamente 3.316.006\u00a0kg di bombe."}
{"id": "5836732", "revid": "767487", "url": "https://it.wikipedia.org/wiki?curid=5836732", "title": "Unione Sportiva Ravenna 1991-1992", "text": "Questa pagina raccoglie le informazioni riguardanti l'Unione Sportiva Ravenna nelle competizioni ufficiali della stagione 1991-1992.\nStagione.\nNella stagione 1991-1992 il Ravenna ha disputato il girone A del campionato di Serie C2, vincendo il raggruppamento ed ottenendo la promozione in Serie C1 con 50 punti in classifica, davanti al Leffe che si \u00e8 piazzato al secondo posto con 47 punti ed al Varese terzo con 42 punti."}
{"id": "5836765", "revid": "1543377", "url": "https://it.wikipedia.org/wiki?curid=5836765", "title": "Etxebarri (metropolitana di Bilbao)", "text": "Etxebarri \u00e8 una stazione della linea 1, di cui \u00e8 capolinea, e della linea 2 della metropolitana di Bilbao.\nSi trova lungo Fuenlabrada Kalea, dove \u00e8 presente un parcheggio di interscambio.\nStoria.\nLa stazione \u00e8 stata inaugurata l'8 gennaio 2005 alla presenza del Lehendakari Juan Jos\u00e9 Ibarretxe.\n\u00c8 prevista la costruzione della linea 5 che avr\u00e0 in Etxebarri il suo capolinea."}
{"id": "5836769", "revid": "1935652", "url": "https://it.wikipedia.org/wiki?curid=5836769", "title": "Felice Accrocca", "text": "Biografia.\n\u00c8 nato a Cori, in provincia di Latina e diocesi di Latina-Terracina-Sezze-Priverno, il 2 dicembre 1959.\nFormazione e ministero sacerdotale.\nHa studiato presso il Pontificio Collegio Leoniano di Anagni.\n\u00c8 stato ordinato presbitero per la diocesi di Latina-Terracina-Sezze-Priverno il 12 luglio 1986.\nDopo l'ordinazione \u00e8 viceparroco presso la chiesa di Santa Maria Assunta a Cisterna di Latina. Nel 1989 \u00e8 parroco a San Luca a Latina dove resta fino al 2004 quando viene trasferito a reggere la chiesa di San Pio X, sempre a Latina. Infine nel 2012 \u00e8 nominato parroco del Sacro Cuore, altra chiesa del capoluogo pontino. Regge le parrocchie di San Pio X e del Sacro Cuore fino al 2016, quando venne ordinato arcivescovo.\n\u00c8 stato anche coordinatore della Consulta diocesana delle aggregazioni laicali, caporedattore del mensile della diocesi \"Chiesa Pontina\" e vicario episcopale per la Pastorale.\nDocente di Storia Medievale presso la Pontificia Universit\u00e0 Gregoriana, ha approfondito gli studi sul francescanesimo medievale, pubblicando numerosi saggi.\nMinistero episcopale.\nIl 18 febbraio 2016 papa Francesco lo nomina arcivescovo metropolita di Benevento; succede ad Andrea Mugione, ritiratosi per raggiunti limiti di et\u00e0. Il 15 maggio successivo riceve l'ordinazione episcopale dal vescovo di Latina-Terracina-Sezze-Priverno Mariano Crociata, co-consacranti gli arcivescovi Giuseppe Petrocchi ed Andrea Mugione. Il 12 giugno prende possesso dell'arcidiocesi di Benevento.\nIl 29 giugno riceve il pallio da papa Francesco durante la celebrazione dei Santi Pietro e Paolo nella Basilica Vaticana.\nDal 5 dicembre 2020 \u00e8 membro della Congregazione delle cause dei santi.\n\u00c8 delegato per la cooperazione missionaria della Conferenza episcopale campana.\nStemma e motto.\nBlasonatura.\nD'azzurro alla torre d'argento, merlata di quattro pezzi, aperta e finestrata di nero, fondata su una roccia al naturale, accompagnata da una colomba del secondo, radiosa d'oro, nel canton destro, e da una stella d'argento (8) nel canton sinistro del capo.\nInterpretazione.\nLa torre, costruita sulla roccia (Cristo), rappresenta la Chiesa di Benevento; ha tre aperture che simboleggiano fede, speranza e carit\u00e0. La luce dello Spirito Santo (colomba) e Maria, Stella del mattino, completano l'iconografia.\nLo scudo sannitico richiama quello dei guerrieri sanniti, antichi abitanti del territorio di Benevento.\nMotto.\nIl motto prescelto \"Nisi Dominus \u00e6dificaverit\" \u00e8 tratto dal salmo 126: \"Nisi Dominus \u00e6dificaverit domum, in vanum laboraverunt qui \u00e6dificant eam\" (Se il Signore non costruisce la casa, invano vi faticano i costruttori).\nGenealogia episcopale.\nLa genealogia episcopale \u00e8:"}
{"id": "5836770", "revid": "767487", "url": "https://it.wikipedia.org/wiki?curid=5836770", "title": "Siracusa Calcio 1978-1979", "text": "Questa voce raccoglie le informazioni riguardanti il Siracusa Calcio nelle competizioni ufficiali della stagione 1978-1979."}
{"id": "5836776", "revid": "124588446", "url": "https://it.wikipedia.org/wiki?curid=5836776", "title": "AdwCleaner", "text": "AdwCleaner \u00e8 un software che rileva, e rimuove, la presenza di spyware, malware, programmi potenzialmente indesiderati (PUP) e preinstallati presenti nel computer. Creata dall'azienda francese Xplode nel 2012, a partire dalla versione 6.030, rilasciata il 19 ottobre 2016, il programma \u00e8 entrato nella famiglia dei prodotti Malwarebytes.\nl'applicazione \u00e8 disponibile in 26 lingue, inclusa la lingua italiana. Il programma \u00e8 compatibile con il sistema windows sia a 32 che a 64 bit a partire dalla versione 7. Il supporto per Windows XP e Windows Vista \u00e8 stato eliminato dalla versione 7.0.0.0, rilasciata il 17 luglio 2017, e la compatibilit\u00e0 eliminata dalla versione 8.0, rilasciata il 20 novembre 2019.\nA partire dalla versione 7.1, uscita il 23 marzo 2018, l'interfaccia grafica \u00e8 stata completamente ridisegnata."}
{"id": "5836790", "revid": "729019", "url": "https://it.wikipedia.org/wiki?curid=5836790", "title": "De Havilland Ghost", "text": "Il de Havilland Ghost (originariamente Halford H-2) fu un motore turbogetto a compressore radiale centrifugo sviluppato dalla britannica de Havilland Engine Company, divisione motoristica e sussidiaria dell'azienda aeronautica de Havilland Aircraft Company, negli anni quaranta.\nFu il secondo progetto di motore turbogetto dell'azienda britannica ad essere avviato alla produzione in serie e offerto sul mercato mondiale. \u00c8 stato invece, il primo motore a turbina ad entrare in servizio con la compagnia aerea BOAC. Il Ghost \u00e8 una versione potenziata del modello Goblin, utilizzato per il de Havilland Venom, de Havilland Comet ed il SAAB Tunnan.\nStoria del progetto.\nLe origini del Ghost risalgono al periodo in cui la de Havilland cominci\u00f2 a lavorare su quello che sarebbe diventato il Comet nel 1943. Il primo progetto di Frank Halford, il motore H-1, stava proprio entrando in produzione ed egli riusc\u00ec a soddisfare le esigenze di potenza del Comet attraverso un incremento del dimensionamento. Anche la versione H-2 risultante utilizzava dieci camere di combustione tubolare pi\u00f9 grandi invece delle sedici pi\u00f9 piccole camere di combustione tubolari del Goblin, usando prese d'aria separate per ciascuna camera di combustione alimentando cos\u00ec la combustione con pi\u00f9 aria, come se fossero venti condotti ad alimentare il compressore.\nMentre il prototipo stava per essere costruito, de Havilland acquis\u00ec l'azienda di Halford trasformandola nella de Havilland Engine Company, ridenominando i motori H-1 e H-2 rispettivamente come Goblin e Ghost.\nIl Ghost era gi\u00e0 in fase di prova nel 1944, e vol\u00f2 nel 1945, molto prima che il Comet o il Venom fossero pronti al volo. Il Ghost era gi\u00e0 stato scelto per il progetto svedese del caccia \"JxR\", che alla fine \u00e8 diventato Tunnan. Durante la progettazione del Tunnan, la Svezia ricevette attraverso la Svizzera informazioni sul nuovo progetto tedesco di ala a freccia e riprogett\u00f2 il velivolo per incorporare questa configurazione alare. Il Tunnan fece il primo volo in questa configurazione nel 1948. Per la versione di produzione del Tunnan, il Ghost venne costruito su licenza da Svenska Flygmotor (divenuta pi\u00f9 tardi Volvo Aero) come RM2. Il Ghost venne anche costruito su licenza in Italia da Fiat.\nIl successivo utilizzo del Ghost avvenne quando il Comet effettu\u00f2 il primo volo il 27 luglio 1949. Questo prototipo era motorizzato con il Ghost 50 da , sebbene questa fosse solo una fase provvisoria in attesa dello sviluppo di motori pi\u00f9 potenti. La versione finale del velivolo sarebbe stata il Comet 2 motorizzato con il Rolls-Royce Avon, ma questi motori non erano ancora pronti al volo. Al fine di compensare la bassa spinta del Ghost, il Comet era stato alleggerito utilizzando un rivestimento esterno pi\u00f9 sottile. Questo assottigliamento del rivestimento esterno fu una delle cause che contribuirono alla terribile serie di incidenti dovuti a fatica. Il Ghost 50 fu prodotto in molte versioni, l'ultima delle quali fu la Ghost 50-Mk.4 montata sul Comet 1XB che fu costruito per testare una nuova tecnica di costruzione della fusoliera al fine di risolvere i problemi del Comet 1.\nDurante la fase di sviluppo, la Royal Air Force, aveva fatto richiesta di una versione migliorata del de Havilland Vampire con una pi\u00f9 ampia capacit\u00e0 di carico e perci\u00f2 richiedente un motore di dimensioni maggiori. Il progetto finale fu il Venom, che condivideva molte caratteristiche con il precedente Vampire. Il primo volo del Ghost con il Venom avvenne il 2 settembre 1949. A questo punto il motore aveva gi\u00e0 maturato parecchie ore di funzionamento ed era arrivato alla versione Mk.103 da . Il Venom \u00e8 stato principalmente utilizzato come Cacciabombardiere, con qualche velivolo adattato in configurazione Caccia intercettore notturno. Il Venom fu alla fine scelto dalla Fleet Air Arm come Caccia intercettore, ed \u00e8 stato largamente usato come de Havilland Sea Venom."}
{"id": "5836795", "revid": "287204", "url": "https://it.wikipedia.org/wiki?curid=5836795", "title": "NGC 4845", "text": "NGC 4845, indicata anche NGC 4910, \u00e8 una galassia a spirale distante 65 milioni di anni luce, situata prospetticamente nella costellazione della Vergine e originariamente scoperta dall'astronomo William Herschel nel 1786.\nSi ritiene che la galassia integri nel suo centro un buco nero supermassiccio da 300\u00a0000 masse solari.\nNel 2013, gli strumenti dell'Agenzia Spaziale Europea osservarono il buco nero assorbire materia da un oggetto vicino di massa tra le 14 e le 30 masse gioviane che fu ipotizzato potesse essere una nana bruna. Il flare, costituito da radiazione ai raggi X, scaturito dal centro galattico che pales\u00f2 il fenomeno venne catturato dal telescopio spaziale INTEGRAL dell'ESA."}
{"id": "5836798", "revid": "71433", "url": "https://it.wikipedia.org/wiki?curid=5836798", "title": "Vivica Fox", "text": ""}
{"id": "5836802", "revid": "1318658", "url": "https://it.wikipedia.org/wiki?curid=5836802", "title": "Keep Clean And Run", "text": "Keep Clean And Run (Pulisci e Corri nella versione italiana) \u00e8 un'iniziativa di sensibilizzazione e mobilitazione contro il fenomeno dell'abbandono dei rifiuti in natura (noto come littering) tenutasi per la prima volta nel maggio 2015 come evento centrale italiano della campagna europea Let\u2019s Clean-Up Europe. Si \u00e8 trattato di un'eco-maratona durante la quale i corridori, dotati di zaino, GPS e macchina fotografica hanno raccolto, mappato e fotografato i rifiuti abbandonati lungo il percorso. In ciascuno dei comuni sede dell'arrivo delle varie tappe la popolazione (scuole, famiglie e associazioni presenti sul territorio) \u00e8 stata poi invitata a partecipare a un evento di pulizia del territorio seguito da un incontro-dibattito che, partendo dai risultati dell'azione di pulizia effettuata nel corso di quella tappa e avvalendosi del supporto di partner tecnici e testimonial, ha approfondito la problematica del littering e le sue ripercussioni sugli ecosistemi e sulla catena alimentare.\nL'edizione 2015 di Keep Clean And Run \u00e8 partita da Aosta il 9 maggio per concludersi a Ventimiglia il 16 maggio. La corsa \u00e8 durata quindi otto giorni e ha toccato tre Regioni italiane (Valle d\u2019Aosta, Piemonte e Liguria) con, in aggiunta, un breve passaggio in Francia per un totale di 400 chilometri (circa 50 al giorno) di strade e sentieri e un dislivello di 17.000 metri. Le cittadine sede delle 8 tappe e degli eventi di animazione territoriale sono state Pont Saint-Martin, Alpette, Avigliana, Torre Pellice, Sampeyre, Borgo San Dalmazzo, Pigna e Ventimiglia.\nL'evento \u00e8 stato organizzato e coordinato da AICA (Associazione Internazionale per la Comunicazione Ambientale) con il patrocinio della Commissione Nazionale Italiana per l'UNESCO, del Ministero dell\u2019Ambiente e della Tutela del Territorio e del Mare, del Senato della Repubblica e della Camera dei deputati. I protagonisti della corsa, al contempo runner e testimonial ambientali, sono stati Roberto Cavallo, amministratore delegato di ERICA Soc. Coop. e vicepresidente di ACR+ (Association of Cities and Regions for Recycling and Sustainable Resource Management), e Oliviero Alotto, presidente dell'Associazione Terra del Fuoco e portavoce dei Verdi Europei - Green Italia. Insieme a loro i due atleti Franco Coll\u00e8, vincitore del Tor des G\u00e9ants 2014, e Bernard Dematteis, campione di corsa in montagna, i quali si sono offerti di accompagnare i due runner per un breve tratto del percorso. All'iniziativa ha poi aderito un nutrito gruppo di testimonial provenienti dal mondo dello sport, dello spettacolo e della politica fra cui Barbara Degani, Ignazio Marino, Augusto Rollandin, Laura Morante, Giuseppe Cederna, Luca Mercalli, Andrea Segr\u00e8, Cristina Gabetti, Syusy Blady, Lucia Cuffaro, Mauro Berruto, l'Hockey Club Valpellice, i Marlene Kuntz, i Lou Dalfin e i Subsonica. L'evento ha poi beneficiato del contributo dei seguenti partner tecnici: CONAI, i Consorzi di Filiera, Tetra Pak Italia, Greentire, Co.Ri.Pet, Riccoboni Holding, Demap Srl, ERICA Soc. Coop., Dronefarm, Gli Aironi, Comodeshop, Albafisio e Wikiwaste e della copertura mediatica offerta dai seguenti media partner: eHabitat, Rai Radio 2, Radio Deejay, Eco dalle Citt\u00e0, L'Ambiente, GSA Ambientali Igiene Urbana, Altraeconomia, Ambiente Quotidiano, Verdecologia, E-gazzette.it e Green Planner. La corsa si \u00e8 conclusa con un \u00abbottino\u00bb da 80 chilogrammi di rifiuti e una mappatura dei siti contenenti i rifiuti ingombranti che non \u00e8 stato possibile raccogliere durante la corsa, utile a consentirne la rimozione in un secondo momento.\nCoinvolgendola direttamente in azioni di pulizia del territorio e invitandola a partecipare a dibattiti sul tema, l'iniziativa punta a informare, sensibilizzare e responsabilizzare la cittadinanza sulle conseguenze dell'abbandono dei rifiuti in natura. La scelta di un'area geografica a cavallo fra mare e montagna non \u00e8 stata casuale bens\u00ec mirata a far luce sul fatto che il 70% dei rifiuti presenti nei mari proviene dall'entroterra.\nA seguito del successo ottenuto da Keep Clean And Run nel 2015, il Ministero dell\u2019Ambiente e della Tutela del Territorio e del Mare e il Comitato promotore nazionale della Settimana Europea per la Riduzione dei Rifiuti, con il coordinamento di AICA (Associazione Internazionale per la Comunicazione Ambientale), hanno deciso di riproporre l'iniziativa come evento centrale italiano dell'edizione 2016 di Let\u2019s Clean Up Europe. L'edizione 2016 di Keep Clean And Run si svolger\u00e0 nei giorni 30 aprile-6 maggio e si articoler\u00e0 in sette tappe attraverso l'Italia centrale. Le Regioni toccate dalla corsa saranno Marche, Abruzzo e Lazio con passaggi attraverso Parchi Naturali e Aree Protette e lungo un tratto della Via Francigena. Le tappe previste sono, in ordine di percorrenza: San Benedetto del Tronto, Civitella del Tronto, Montorio al Vomano, L'Aquila, Pescorocchiano, Montelibretti, Campagnano di Roma, Roma. Anche all'edizione 2016 hanno aderito a vario titolo diverse personalit\u00e0 del mondo dello sport, dello spettacolo e della cultura, come Luca Mercalli, Jarno Trulli, Andrea Segr\u00e8, Mario Tozzi, Giuseppe Cederna, Mauro Berruto, i Gang, Pietro Riva, Bernard Dematteis, Franco Coll\u00e8, Katia Figini, Maurizio Zaffiri, Lucia Cuffaro e tanti altri.\nIl Libro.\nL'impresa di Keep Clean And Run 2015 \u00e8 raccontata nel libro \u201cKeep Clean And Run\u201d scritto da Roberto Cavallo ed edito da Fusta Editore. Il racconto della corsa tappa dopo tappa \u00e8 arricchito da aneddoti, foto, testimonianze e schede tecniche sui vari aspetti della corsa (preparazione atletica, alimentazione, attrezzatura). Tanti i contributi da parte dei testimonial che, a vario titolo, hanno accompagnato e sostenuto la corsa. Primi fra tutti Barbara Degani, sottosegretario all'ambiente e Giuseppe Cederna, attore, autori rispettivamente di prefazione e conclusioni. A questi due vanno poi ad aggiungersi i contributi di Luca Mercalli, Lucia Cuffaro, Franco Coll\u00e8 e Bernard Dematteis."}
{"id": "5836803", "revid": "287204", "url": "https://it.wikipedia.org/wiki?curid=5836803", "title": "Associazione Sportiva Sorrento 1978-1979", "text": "Questa voce raccoglie le informazioni riguardanti il Sorrento nelle competizioni ufficiali della stagione 1978-1979."}
{"id": "5836807", "revid": "287204", "url": "https://it.wikipedia.org/wiki?curid=5836807", "title": "Aegon Open Nottingham 2015 - Singolare maschile", "text": "Il singolare del Aegon Open Nottingham 2015 \u00e8 stato un torneo di tennis facente parte dell'ATP World Tour 2015.\nIl torneo \u00e8 tornato a disputarsi per la prima volta dal 2008. Denis Istomin ha vinto il titolo battendo in finale Sam Querrey per 7\u201361, 7\u201366.\nTeste di serie.\nTutte le teste di serie hanno ricavuto un bye per il secondo turno."}
{"id": "5836815", "revid": "1924342", "url": "https://it.wikipedia.org/wiki?curid=5836815", "title": "Secret Love Song", "text": "Secret Love Song \u00e8 un singolo del girl group britannico Little Mix, pubblicato il 3 febbraio 2016 come terzo estratto dal terzo album in studio \"Get Weird\".\nDescrizione.\nIl brano \u00e8 una power ballad ed \u00e8 stato scritto da Jez Ashurst, Emma Rohan e Tich, e prodotto da Jayson DeZuzio.\nIl testo descrive un amore non corrisposto e proibito. Edwards ha detto parla di \"stare con qualcuno e lo si vuole urlare al mondo ma bisogna nasconderlo\". Secondo Derulo, il suo verso funge da \"twist\" nella canzone, discutendo una sua esperienza personale: \"Ho raccontato una storia vera su questa ragazza di cui mi sto interessando, che per\u00f2 ha un fidanzato, ma stiamo comunque insieme.\"\nAccoglienza.\n\"Secret Love Song\" ha ricevuto critiche conflittuali dai critici musicali. Se da una parte \u00e8 stata lodata la voce delle Little Mix, dall'altra \u00e8 stata criticata la collaborazione con Jason Derulo. Popjustice ha dichiarato che \"Secret Love Song\" sarebbe stata migliore senza il cantante, ma ha assegnato un punteggio medio di 7 stelle su 10 definendola \u00abuna grande ballad\u00bb con un ritornello \u00abstrepitoso\u00bb. Lewis Corner da Digital Spy, nella sua recensione di \"Get Weird\", ha affermato che il gruppo sia maturato emotivamente con questo brano e lo ha definito un \u00abcommovente lento [...] che raggiunge la massima intensit\u00e0 nel suo ritornello perfettamente raffinato\u00bb. Ha firmato anche una recensione in cui ha lodato il duetto per essere \u00abmolto intenso\u00bb e un \u00abinno LGBT\u00bb. Dan Wootton dal \"The Sun\", in una recensione di \"Get Weird\", ha dichiarato che \"Secret Love Song\" \u00e8 \u00abfantastico\u00bb e una perla di \"Get Weird\"."}
{"id": "5836828", "revid": "399", "url": "https://it.wikipedia.org/wiki?curid=5836828", "title": "Raymond L. Ditmars", "text": ""}
{"id": "5836829", "revid": "92723", "url": "https://it.wikipedia.org/wiki?curid=5836829", "title": "Agnes Keith", "text": "La cognata della regina.\nAgnes Keith nacque attorno al 1540 al Castello di Dunnottar, nell'Aberdeenshire, da William Keith, IV conte di Marishal (morto 7 ottobre 1581) e Margaret Keith. Per parte di madre non aveva un'ascendenza particolarmente brillante, mentre per parte di padre, Agnes discendeva da Giacomo I di Scozia e da sua moglie Joan Beaufort a sua volta nipote, seppure illegittimamente, di Edoardo III d'Inghilterra.\nAgnes aveva due fratelli, di cui il maggiore morto prima del padre, e sei sorelle, tutte maritate, per parte di padre era nipote di Elizabeth Gordon, contessa di Huntly il cui marito George Gordon, IV conte di Huntly, su sua spinta si era ribellato contro Maria Stuarda, l'esercito della regina lo sconfisse e venne quindi messo in carcere nel 1562 dove mor\u00ec prima del processo. Sempre per parte di padre era prima cugina con Jean Gordon che in prime nozze spos\u00f2 James Hepburn, IV conte di Bothwell, l'uomo che divenne poi il terzo ed ultimo marito di Maria. Suo padre era membro del Consiglio privato di Scozia e combatt\u00e9 contro gli inglesi alla Battaglia di Pinkie Cleugh.\nAgnes era conosciuta anche come \"Annabel\" o \"Annas\".\nL'8 febbraio 1561 o 1562 presso la Cattedrale di Sant'Egidio, a Edimburgo, o all'Holyrood Abbey Agnes spos\u00f2 il fratellastro di Maria, James Stewart, egli era uno dei pi\u00f9 fidati consiglieri della sorellastra ed era stato insignito del titolo di Conte di Mar il giorno prima delle nozze. Al matrimonio assistette buona parte della nobilt\u00e0 e il sermone venne tenuto dal grande teologo scozzese John Knox. Alla cerimonia seguirono tre giorni di grandi festeggiamenti tenutisi all'Holyrood Palace che vennero grandemente rimproverati dallo stesso Knox per la loro magnificenza del tutto contraria all'austerit\u00e0 che egli predicava. Maria prese immediatamente a ben volere la cognata che, diversi storici ritengono fosse intelligente e dotata di spirito oltre che dotata di una buona educazione.\nAgnes e il marito ebbero tre figlie:\nNel gennaio 1562 Maria diede segretamente al fratellastro il titolo di Conte di Moray, che effettivamente apparteneva allo zio acquisito di Agnes, George Gordon, IV conte di Huntly, pi\u00f9 avanti James rinunci\u00f2 al contado di Mar, che apparteneva per tradizione agli Erskine (la famiglia di sua madre), ma tenne quello di Moray. Questo spinse Gordon a sollevare una rivolta contro la regina nelle Highlands. Come detto sopra tale rivolta fu voluta anche dalla zia di Agnes, ma si rivel\u00f2 un fallimento giacch\u00e9 James sconfisse Gordon alla Battaglia di Corrichie. Gordon venne incarcerato e alcuni dei suoi beni, confiscati, andarono a James ed Agnes.\nJames e la sorellastra si guastarono quando ella spos\u00f2, nel 1565, Enrico Stuart, Lord Darnley scelta che James aveva fortemente disapprovato, non sembra tuttavia che Agnes condividesse gli stessi sentimenti e visto il suo avanzato stato di gravidanza non le venne chiesto di seguire il marito in esilio in Inghilterra. Quella stessa estate James si ribell\u00f2 apertamente contro la sorella nella rivolta nota come Chaseabout Raid e venne quindi dichiarato fuorilegge. Agnes rest\u00f2 nella loro casa dove verso la fine dell'anno diede alla luce la loro prima figlia, a seguito della sua uscita dal confinamento, cui erano sottoposte tutte le donne in stato interessante verso la fine della gravidanza fino a un certo periodo dopo il parto, Agnes prese in mano le propriet\u00e0 di famiglia amministrandole senza il marito assente. James torn\u00f2 in patria dopo l'omicidio di Davide Rizzio, nell'estate seguente quando la regina lo perdon\u00f2.\nIn quell'estate Maria diede alla luce il suo unico figlio James ed Agnes fu una delle donne che pi\u00f9 le stettero accanto. Nei primi giorni del febbraio 1567 Agnes ebbe un aborto, cosa che diede a suo marito la possibilit\u00e0 di lasciare Edimburgo senza indugio, poco dopo a Kirk o' Field Darnley venne ucciso.\nLa moglie del reggente.\nIl 15 giugno di quell'anno a seguito della Battaglia di Carberry Hill Maria venne deposta da una confederazione di Lord assai contrariati dal suo matrimonio, voluto o no, con James Hepburn, IV conte di Bothwell, in quel momento James era in Francia e Maria venne portata al Castello di Loch Leven. I Lord non erano intenzionati a trasmettere le sue lettere al fratellastro, ma permisero che Agnes e sua suocera restassero con lei al castello. Il 24 luglio Maria abdic\u00f2 in favore del figlio.\nUn mese dopo circa, il 22 agosto James venne dichiarato reggente per il nipote Giacomo VI di Scozia, il reggente di un re bambino era un uomo molto potente e va da s\u00e9 che anche sua moglie acquisiva un grande potere. Agnes si rivel\u00f2 essere una donna di chiara intelligenza politica e capace di intimidire tanto che erano in pochi quelli che volevano incorrere nella sua ira. Circa un anno dopo, alla vigilia della Battaglia di Langside, si scontr\u00f2 con il cugino George Gordon, V conte di Huntly che aveva deciso di supportare la regina e non loro.\nJames venne assassinato a Linlithgow nel gennaio 1570 da James Hamilton un seguace di Maria. James stava passando in una processione a cavallo per le vie della citt\u00e0 quando Hamilton gli spar\u00f2 da una finestra con una pistola ferendolo mortalmente. Agnes era incinta al momento della morte del marito e poco dopo diede alla luce un'altra femmina, ella pass\u00f2 i due anni seguenti ad amministrare le propriet\u00e0 di famiglia e a combattere tutta una serie di battaglie legali per ottenere una ricompensa finanziaria che coprisse gli anni in cui James era stato reggente. Nel 1570 sua suocera Margaret Erskine era con la sua secondogenita, Annabell, in una dimora presso il castello di Loch Leven e bench\u00e9 la bambina venisse descritta come una bimba allegra e vivace in quello stesso anno Margaret dovette scrivere alla nuora della sua morte.\nI gioielli della regina.\nFra il 13 gennaio 1571 e il 26 febbraio 1572 Agnes spos\u00f2 Colin Campbell, VI conte di Argyll, figlio di Archibald Campbell, IV conte di Argyll, ed Erede presuntivo al contado di Argyll. Insieme i due ebbero tre figli:\nIl 25 aprile 1573 Agnes venne scomunicata per la sua mancanza di devozione al marito. Scomunica o no il 12 settembre di quell'anno suo cognato Archibald Campbell, V conte di Argyll mor\u00ec senza figli e il marito ne eredit\u00f2 il titolo rendendo Agnes \"Contessa di Argyll\".\nAl tempo in cui Maria era stata tratta in custodia presso il castello di Loch Leven Agnes ne aveva ricevuto in custodia i gioielli e con lei erano rimasti anche dopo la partenza della regina. Poco dopo la morte di James Maria le scrisse dal Castello di Tutbury perch\u00e9 le venissero restituiti, ella infatti desiderava che le fossero spediti in Inghilterra tutti i gioielli incluso un prezioso di diamanti e rubini noto come la \"Grande H\"., il \"Grande Harry\" le era stato donato infatti dal suocero Enrico II di Francia al momento del suo primo matrimonio.\nAnche George Gordon, I marchese di Huntly peror\u00f2 le richieste di Maria in una lettera del 1\u00ba novembre 1570 ed ella scrisse di nuovo ad Agnes nel gennaio seguente e non era la sola a volerli, li reclam\u00f2 infatti anche il nuovo reggente Matthew Stuart. Di fronte al dilemma se cedere o no i preziosi a Maria o al governo scozzese, ben sapendo che il marito ne aveva venduti alcuni ad Elisabetta I d'Inghilterra per avere fondi allo scopo di muovere guerra alla regina, Agnes scelse di tenerseli.\nIl desiderio di Agnes di non cederli provoc\u00f2 un aspro conflitto che vide lei e il marito contrapposti al nuovo reggente James Douglas, IV conte di Morton che minacciava i due di arresto a meno che non restituissero i gioielli che, a suo parere, appartenevano alla corona. Agnes replic\u00f2 che vedeva il loro possesso come un risarcimento per le spese e i debiti che lei e James avevano dovuto affrontare durante la reggenza e poich\u00e9 in effetti non vennero restituiti lei e il marito vennero dichiarati dei ribelli il 3 febbraio 1574. Agnes scrisse numerose volte al parlamento scozzese e scrisse anche alla regina Elisabetta chiedendo che intervenisse a suo favore, tali lettere finirono tutte in mano al segretario di Elisabetta Francis Walsingham.\nIl tira e molla and\u00f2 avanti fino al 5 marzo 1575 quando il conte restitu\u00ec i gioielli al reggente a nome suo e della moglie, successivamente Colin ebbe parte nella caduta politica di Morton e alla perdita della reggenza tre anni dopo.\nLe cronache riportano che Colin fosse molto guidato dalla moglie che era ritenuta una politica intelligente e temibile.\nAgnes mor\u00ec a Edimburgo il 16 luglio 1588 e venne sepolta accanto al primo marito nella Cattedrale di Sant'Egidio."}
{"id": "5836830", "revid": "767487", "url": "https://it.wikipedia.org/wiki?curid=5836830", "title": "Andrea Corner (storico)", "text": "Biografia.\nAndrea Corner era un aristocratico veneziano nato a Trapezonta, sull'isola di Creta, nel 1547. Era figlio di Giaccomo Corner e di Issaveta (Zampia) Demezo e fratello dell'importante scrittore Vincenzo Corner. \u00c8 stato sposato due volte, prima con Carnarola Zen, fino alla sua morte, e poi con Anezina Zen. Ha servito come comandante in una galea, e all'et\u00e0 di 24 anni ha partecipato alla battaglia di Lepanto con la sua galea \"Cristo.\"\nIl suo feudo comprendeva i villaggi di Voni, Zoofori e Thrapsano, oggi nella prefettura di Iraklion (Candia).\nNel 1591 ha fondato l'Accademia filologica degli Stravaganti a Candia. Ha scritto centinaia di poesie in lingua italiana. Ha scritto anche una \"Storia di Creta\" (Historia Candiana). Queste opere sono state preservate, ma mai stampate.\nMor\u00ec nel 1616, all'et\u00e0 di 69 anni. La sua sepoltura \u00e8 avvenuta nel monastero di San Francesco a Candia."}
{"id": "5836831", "revid": "224230", "url": "https://it.wikipedia.org/wiki?curid=5836831", "title": "Mario Falco", "text": "Biografia.\nMario Falco nasce a Torino da una famiglia ebraica. Il padre, Achille, \u00e8 un commerciante torinese con interessi anche in Estremo Oriente, mentre la madre, Annetta Pavia, proviene da Casale Monferrato. Secondogenito, dei suoi fratelli si ricorda lo storico Giorgio.\nStudia al liceo classico Massimo d'Azeglio per passare poi all'Universit\u00e0 di Torino dove si laurea in giurisprudenza nel 1906, presentando una tesi sul diritto ecclesiastico con relatore Francesco Ruffini. Seguendo l'esempio del maestro, si perfeziona a Lipsia con Emil Albert Friedberg e Ulrich Stutz; quest'ultimo, proprio in quegli anni, sta definendo la sua teoria sulla \"spiritualizzazione\" del diritto canonico e va sviluppando la tesi secondo cui, a livello didattico, il diritto ecclesiastico doveva essere separato dalla storia.\nGiovanissimo diviene professore di diritto ecclesiastico all'Universit\u00e0 di Macerata nel 1911, per poi trasferirsi l'anno successivo all'Universit\u00e0 di Parma. Allo scoppio della prima guerra mondiale Falco si schiera con gli interventisti e prende parte attiva alla guerra prima come sottotenente di complemento del genio (50\u00ba reggimento, minatori), poi come maggiore di complemento nel corpo della giustizia militare (avvocato militare della 9\u00aa armata). Nel 1924 \u00e8 nominato Professore di diritto ecclesiastico all'Universit\u00e0 Statale di Milano, dove svolger\u00e0 il resto della sua carriera accademica.\nIl matrimonio nel 1922 con Gabriella Ravenna pone Falco in contatto con ambienti ebraici pi\u00f9 religiosi e al tempo stesso lo carica di pi\u00f9 dirette responsabilit\u00e0 politiche. Il suocero Felice Ravenna \u00e8 primo presidente della Federazione sionista italiana e sar\u00e0 presidente dell'Unione delle comunit\u00e0 israelitiche italiane dal 1931 al 1937. \nCon il suocero, Mario Falco \u00e8 protagonista delle lunghe trattative che dopo la firma del Patti Lateranensi portano nel 1930 all'approvazione della Legge Falco che regola i rapporti tra lo stato fascista e le comunit\u00e0 ebraiche. Nonostante che il regime mirasse essenzialmente ad un maggior controllo delle comunit\u00e0 ebraiche, la Legge Falco \u00e8 accolta con favore dagli ebrei italiani in quanto garantiva sufficienti margini di libert\u00e0 di culto ed introduceva criteri di modernizzazione e razionalizzazione nell'organizzazione delle comunit\u00e0 stesse. \nNegli anni '30 Falco cerca di porsi in una posizione di mediazione con il regime. Mantiene i consolidati rapporti di amicizia con Benedetto Croce e Arturo Carlo Jemolo e gli ambienti laici e ebraici di opposizione. Al tempo stesso si impegna in prima persona in una serie di conferenze nel 1931 a Milano, Ferrara, Modena, Trieste e Torino per illustrare i vantaggi di una collaborazione con il regime e dal 31 luglio 1933 risulta iscritto al Partito nazionale fascista. Ogni suo sforzo risulta vano comunque di fronte al prevalere nel fascismo della corrente antisemita. Nel 1938 \u00e8 anch'egli costretto a lasciare il lavoro universitario a causa delle Leggi razziali fasciste. Stessa sorte colpisce il fratello minore di Mario, Giorgio Falco anch'egli accademico e specialista di storia medievale all'Universit\u00e0 di Torino. \nNegli anni seguenti Mario Falco si riavvicina agli ambienti antifascisti. La morte lo coglie per una crisi cardiaca all'indomani dell'8 settembre 1943 nella casa di alcuni contadini dei Ravenna in Alberone di Ro (in provincia di Ferrara), dove si era rifugiato, con la famiglia, per sfuggire alle deportazioni. Mario Falco sar\u00e0 sepolto al cimitero ebraico di Ferrara; la vedova, le figlie e il fratello Giorgio Falco saranno ospitati a Roma dall'amico Arturo Carlo Jemolo fino alla Liberazione."}
{"id": "5836836", "revid": "812213", "url": "https://it.wikipedia.org/wiki?curid=5836836", "title": "Robert E. Graham", "text": ""}
{"id": "5836838", "revid": "1315817", "url": "https://it.wikipedia.org/wiki?curid=5836838", "title": "Giovanni Battista Vasco", "text": ""}
{"id": "5836841", "revid": "2028514", "url": "https://it.wikipedia.org/wiki?curid=5836841", "title": "Betonia", "text": "Betonia (o Betania o Bettonica, \"Auvt\u00f2ngna\" in piemontese monferrino) \u00e8 una porzione di territorio tra Castelnuovo Belbo e Bergamasco, al confine tra le provincie di Asti e Alessandria. Nel medioevo esso era un feudo dei marchesi di Incisa.\nIn questa pianura sorgeva una fortezza dal nome di Betonia, che ancora oggi d\u00e0 il nome alla valle omonima. Come altre fortezze presenti all'interno del Marchesato di Incisa era molto importante per la sua posizione strategica; fu distrutta dal marchese di Monferrato insieme alla fortezza di Cerreto durante l'occupazione militare del marchesato d'Incisa del 1452, avvenuta nel contesto della guerra tra il Marchesato del Monferrato e il Ducato di Milano, con il quale i marchesi di Incisa erano alleati. I marchesi del Monferrato, invece, mostreranno un occhio di riguardo verso Bergamasco, a cui venne risparmiata dalla distruzione inflitta ai luoghi di Betonia e Cerreto. i marchesi di Incisa stringevano un patto di alleanza con i duchi di Milano."}
{"id": "5836843", "revid": "1315659", "url": "https://it.wikipedia.org/wiki?curid=5836843", "title": "RC &amp; FC Concordia", "text": ""}
{"id": "5836870", "revid": "125823230", "url": "https://it.wikipedia.org/wiki?curid=5836870", "title": "Florence (film)", "text": "Florence (\"Florence Foster Jenkins\") \u00e8 un film del 2016 diretto da Stephen Frears.\nIl film racconta la storia vera della cantante lirica Florence Foster Jenkins, diventata nota per le sue scarse abilit\u00e0 canore. La protagonista della pellicola \u00e8 Meryl Streep, affiancata da Hugh Grant, Simon Helberg, Nina Arianda e Rebecca Ferguson.\nTrama.\nNew York, 1944. Florence Foster Jenkins \u00e8 una ricca ereditiera con la passione per l'opera: finanzia spettacoli e artisti (tra cui Arturo Toscanini) e insieme al suo compagno St.Clair Bayfield, un attore shakespeariano fallito che le fa da agente, ha fondato il \"Club Verdi\" per riunire i cultori della lirica newyorkesi. La donna \u00e8 estremamente gioviale e benvoluta da tutti, ma nasconde un segreto: da giovane ha contratto la sifilide dal suo primo marito, e convive da tempo con la malattia; per questo motivo lei e St.Claire hanno un matrimonio bianco e l'uomo, che vive separato da lei, ha una relazione con la giovane Kathleen. Ormai anziana, Florence decide di riprendere le lezioni di canto, pertanto assume Cosm\u00e9 McMoon, un pianista che la accompagner\u00e0 nelle sue lezioni e nei concerti che terr\u00e0 in seguito; il ragazzo accetta l'ingaggio, ma fa presto un'incredibile scoperta: Florence possiede una voce tremenda, \u00e8 stonata e non ha la minima capacit\u00e0 di tenere il tempo, nonostante suo marito e il maestro di musica Carlo Edwards la illudano di essere una cantante formidabile.\nBayfield spiega a Cosm\u00e9 di aver sempre assecondato il sogno di sua moglie di essere una cantante lirica, ben sapendo che ella non possiede alcuna bravura: l'uomo, vedendo la sua malattia peggiorare, teme che contrariarla la potrebbe portare a una delusione mortale. Per questo, con la complicit\u00e0 di Edwards e del pianista organizza un \"recital\" scegliendo personalmente tutti gli spettatori tra gli amici e i sostenitori di Florence: ciononostante, durante il concerto la donna si accorge che alcuni dei presenti faticano a trattenere le risate, per poi essere prontamente scacciati da Bayfield. Tuttavia lo spettacolo riceve ottime recensioni (finanziate da Bayfield) e Florence, incoraggiata, registra un disco da regalare ai membri del Club Verdi per Natale. Intanto entra in confidenza con Cosm\u00e9 e gli rivela che anni prima Bayfield aveva riscosso un totale insuccesso come attore, ed era stata lei a nascondere a lui le critiche negative; inoltre la donna sa suonare molto bene il pianoforte e da piccola ha perfino cantato per il Presidente degli Stati Uniti d'America, ma a causa della malattia ha dovuto interrompere la sua carriera. Cosm\u00e9 comprende dunque che dietro quella che sembra una beffa c'\u00e8 in realt\u00e0 una storia di grandi sentimenti reciproci, e che Florence non \u00e8 poi cos\u00ec inetta come appare.\nDiventati amici, Florence e Cosm\u00e9 compongono insieme una canzone e la donna riesce a farla passare in radio: Bayfield, non essendo riuscito a fermarla, teme il peggio, ma in realt\u00e0 gli ascoltatori gradiscono il brano ritenendolo una trovata comica. Sempre pi\u00f9 entusiasta del proprio falso successo, Florence decide di organizzare un concerto di beneficenza alla Carnegie Hall, per poterne donare migliaia di biglietti ai soldati dell'esercito americano impegnati nella seconda guerra mondiale. Bayfield \u00e8 completamente scioccato dalla notizia, poich\u00e9 sa che stavolta sar\u00e0 molto difficile nascondere a Florence il suo insuccesso; il suo nervosismo causa la rottura con Kathleen, che comprende quanto l'uomo tenga ancora a sua moglie. Anche Cosm\u00e9, pur eccitato dall'opportunit\u00e0 di suonare alla Carnegie Hall, \u00e8 molto preoccupato di come potr\u00e0 andare il concerto, ma Bayfield convince il pianista ad aiutare quella che ormai \u00e8 una sua grande amica.\nArriva il giorno del concerto, al quale prendono parte moltissimi soldati, gli amici del Club Verdi e perfino celebrit\u00e0 del calibro di Cole Porter e Tallulah Bankhead. Florence \u00e8 molto nervosa e sta per rinunciare a esibirsi, ma Cosm\u00e9 riesce a convincerla a non mollare: in segno di gratitudine, Florence include Cosm\u00e9 nel suo testamento in qualit\u00e0 di suo erede. Inizia l'esibizione e i soldati, divertiti dall'incompetenza della donna, ridono e schiamazzano, ma gli amici di Florence riescono a portare la calma in platea e il concerto si conclude con un'ovazione. Tuttavia Earl Wilson, giornalista del New York Post, va via sdegnato e, quando Bayfield cerca di corromperlo, rifiuta la mazzetta e dice che l'indomani scriver\u00e0 una pessima recensione dello spettacolo, che lui ritiene un oltraggio alla musica.\nIl giorno dopo Bayfield e Cosm\u00e9 tentano di comprare ogni singola copia del \"Post\" in tutto il quartiere per gettarle via prima che Florence lo possa leggere; tuttavia la donna incontra per caso dei soldati che hanno partecipato al concerto, che si complimentano per il suo \"talento comico\" e accennano alla recensione negativa: insospettita, recupera una copia del giornale in un cestino dell'immondizia e, dopo aver letto la critica, comprende che tutti hanno sempre riso alle sue spalle, e ci\u00f2 le causa un collasso. Le sue condizioni peggiorano rapidamente e, in punto di morte, vede s\u00e9 stessa sul palco della Carnegie Hall mentre canta con una voce straordinaria. Poco prima di spirare, finalmente rasserenatasi, Florence dice a Bayfield e Cosm\u00e9 che, sebbene le persone possano dire che lei non sa cantare, nessuno potr\u00e0 mai dire che non ha cantato.\nDistribuzione.\nIl film \u00e8 stato distribuito nelle sale cinematografiche britanniche il 6 maggio 2016, mentre in Italia \u00e8 stato distribuito da Lucky Red dal 22 dicembre 2016.\nAccoglienza.\nIl film ha incassato nel primo weekend di proiezione in America del Nord; al termine delle proiezioni in film ha incassato $."}
{"id": "5836871", "revid": "812213", "url": "https://it.wikipedia.org/wiki?curid=5836871", "title": "Samuel L. Mitchill", "text": ""}
{"id": "5836873", "revid": "1280900", "url": "https://it.wikipedia.org/wiki?curid=5836873", "title": "Sia Furler", "text": ""}
{"id": "5836881", "revid": "767487", "url": "https://it.wikipedia.org/wiki?curid=5836881", "title": "Lasse Berghagen", "text": "Ha partecipato all'Eurovision Song Contest 1975."}
{"id": "5836883", "revid": "1271241", "url": "https://it.wikipedia.org/wiki?curid=5836883", "title": "Williams FW38", "text": "La Williams FW38 \u00e8 una monoposto costruita dalla scuderia Williams per partecipare al Campionato mondiale di Formula 1 2016, sostituisce la FW37.\nCaratteristiche.\n\u00c8 stata presentata il 19 febbraio 2016 con la pubblicazione di varie immagini sui social e in seguito sul sito della scuderia. La vettura presentata \u00e8 quella del 2016, a eccezione del muso che \u00e8 rimasto invariato rispetto alla FW37, anche se, tra la seconda sessione di test a Barcellona e la gara inaugurale di Melbourne \u00e8 previsto un grosso aggiornamento.\nCarriera agonistica.\nTest.\nLa vettura esordisce il 22 Febbraio sull'autodromo di Montmel\u00f3, a Barcellona. Dal 22 al 25 Febbraio la vettura \u00e8 impegnata nei classici test precampionato guidata da entrambi i piloti titolari.\nStagione.\nA inizio stagione la FW38 si dimostr\u00f2 meno competitiva delle due monoposto che l'avevano preceduta: Bottas e Massa giunsero sempre a punti nelle prime cinque gare, ma mentre nelle stagioni precedenti la Williams si era affermata come terza forza in pista, nel 2016 la scuderia inglese si trov\u00f2 nettamente dietro a Mercedes, Ferrari e Red Bull. Nel prosieguo della stagione, la Williams non riusc\u00ec a tenere il passo con i rivali nello sviluppo della FW38, venendo quindi raggiunta e superata nelle prestazioni e in campionato costruttori anche dalla Force India. \nBottas colse il miglior risultato stagionale in Canada, dove giunse terzo, conquistando l'unico podio stagionale per s\u00e9 e per la squadra. La stagione di Massa fu pi\u00f9 complicata: dopo le prime cinque gare il pilota brasiliano colse solo otto piazzamenti utili, facendo segnare solo diciassette punti. La Williams chiuse la stagione al quinto posto nel campionato costruttori, con 138 punti."}
{"id": "5836886", "revid": "72396", "url": "https://it.wikipedia.org/wiki?curid=5836886", "title": "Fr\u00e9d\u00e9ric Richaud", "text": "Biografia.\nFr\u00e9d\u00e9ric Richaud \u00e8 romanziere, biografo e sceneggiatore di fumetti. Fra il 2012 e il 2014 ha pubblicato per l'editore Dupuis \"La Bataille\" \nadattamento dell'omonimo romanzo di Patrick Rambaud riguardante la Battaglia di Aspern-Essling, disegnato dallo spagnolo Iv\u00e1n Gil .\nOpere.\nIn Italia sono stati pubblicati:"}
{"id": "5836888", "revid": "399", "url": "https://it.wikipedia.org/wiki?curid=5836888", "title": "Independente Atl\u00e9tico Clube", "text": "LIndependente Atl\u00e9tico Clube, noto anche semplicemente come Independente, \u00e8 una societ\u00e0 calcistica brasiliana con sede nella citt\u00e0 di Tucuru\u00ed, nello stato del Par\u00e1.\nStoria.\nIl club \u00e8 stato fondato il 28 novembre 1972. Il club ha vinto il Campeonato Paraense Segunda Divis\u00e3o nel 2009, e il Campionato Paraense nel 2011, dopo aver sconfitto il Paysandu in finale ai calci di rigore, dopo che la partita ai tempi regolamentari \u00e8 terminata 3-3. Ha partecipato al Campeonato Brasileiro S\u00e9rie D nel 2011, dove \u00e8 stato sconfitto ai quarti di finali dal Cuiab\u00e1 2-0 e 4-2."}
{"id": "5836891", "revid": "643662", "url": "https://it.wikipedia.org/wiki?curid=5836891", "title": "Coppa dell'URSS 1967-1968", "text": ""}
{"id": "5836894", "revid": "767487", "url": "https://it.wikipedia.org/wiki?curid=5836894", "title": "Byron Berline", "text": "Nel corso della sua carriera ha collaborato con gruppi e artisti come The Rolling Stones, Bob Dylan, Elton John, The Byrds, Earl Scruggs, Willie Nelson, Bill Monroe, The Flying Burrito Brothers, Doc Watson, John Denver, Gene Clark, Rod Stewart, The Eagles, The Band, Vince Gill, Gram Parsons, Emmylou Harris, Tammy Wynette, Alabama, Mary Chapin Carpenter, Mason Williams, Stephen Stills, Bill Wyman, The Manhattan Transfer, The Doobie Brothers, Lucinda Williams, Mickey Gilley e Andy Statman."}
{"id": "5836914", "revid": "72396", "url": "https://it.wikipedia.org/wiki?curid=5836914", "title": "Neri per Caso 2.0", "text": "Neri per Caso 2.0 \u00e8 il quindicesimo album del gruppo vocale italiano dei Neri per Caso, uscito il 22 gennaio 2016 con etichetta Elios Registrazioni Audiovisive e distribuito da Sony Music Italy.\nIl disco contiene brani eseguiti a cappella dalla band, detta \"2.0\" dopo l'uscita dal gruppo di Diego Caravano, sostituito prima da Moris Pradella e poi da Daniele Blaquier dopo venti anni di carriera."}
{"id": "5836916", "revid": "767487", "url": "https://it.wikipedia.org/wiki?curid=5836916", "title": "Tim Berne", "text": "Nei primi anni '90 Tim Berne fond\u00f2 la propria etichetta, la Screwgun Records, con cui produsse un gran numero di album perlopi\u00f9 indirizzati sul jazz d'avanguardia."}
{"id": "5836918", "revid": "111877984", "url": "https://it.wikipedia.org/wiki?curid=5836918", "title": "Valzurio", "text": "Valzurio \u00e8 una frazione del comune italiano di Oltressenda Alta, nella provincia di Bergamo, in Lombardia.\nStoria.\nNel 14 luglio 1944 la localit\u00e0 sospettata dalle truppe nazi-fasciste di nascondere partigiani locali venne data alle fiamme e venne preso come ostaggio il parroco della frazione Zaccaria Tomasoni, scambiato per don Bonanomi, parroco di Villa d'Ogna che era accusato di appoggiare i partigiani."}
{"id": "5836921", "revid": "729019", "url": "https://it.wikipedia.org/wiki?curid=5836921", "title": "Area 15 di Brodmann", "text": "L'area 15 di Brodmann \u00e8 una delle suddivisioni della corteccia cerebrale del cervello proposte da Brodmann.\nL'area 15 \u00e8 stata studiata da Brodmann nelle scimmie guenon. Non \u00e8 stata trovata nessuna struttura equivalente negli umani, anche se attraverso esperimenti di risonanza magnetica funzionale sono state trovate delle strutture che possono essere ritenute omologhe nel cervello umano.\nAnatomia.\nAnatomia macroscopica.\nL'area 15 \u00e8 localizzata nella parte dell'insula vicino al lobo temporale e nella parte del lobo temporale anteriore rivolto verso l'insula. \u00c8 sepolta nella scissura di Silvio, perci\u00f2 non \u00e8 visibile sulla superficie del cervello senza ricorrere a una dissezione.\nCitoarchitettura.\nL'area 15, come tutte le aree di Brodmann, \u00e8 definita in base alla citoarchittettura della regione della corteccia. La corteccia nell'area 15 \u00e8 pi\u00f9 fine rispetto al resto dell'insula e del lobo temporale. Lo strato molecolare (I) \u00e8 insolitamente ampio; lo streto granulare esterno (II) e lo strato piramidale esterno (III) sono meno densi; lo strato granulare interno (IV) \u00e8 totalmente assente, per questo le cellule piramidali di media grandezza dello strato III e lo strato piramidale interno (V) si fondono con poche cellule granulari isolate sparse sui margini. Lo strato multiforme (VI) si divide in un substrato (VIa) pi\u00f9 denso di cellule e in un substrato (VIb) meno denso di cellule. Come nell'area 14 di Brodmann, il sottostrato VIb si fonde con l'adiacente claustro. Le cellule nello strato interno VI formano file tangenziali simili alle formazioni presenti nell'area 10 e nell'area 11.\nNegli umani.\nL'area 15 di Brodmann \u00e8 una delle aree che non \u00e8 stata trovata negli umani; per\u00f2 dei gruppi di ricerca hanno trovato un'area vicina alla sua posizione anatomica, con funzioni simili.\nFunzioni.\nL'area 15 \u00e8 il bersaglio corticale che riceve le informazioni provenienti dai nervi di Hering. Riceve anche informazioni dal seno della carotide circa la pressione sanguigna e informazioni sulla chimica sanguigna dal cervello. Il nervo prende le sue informazioni dai barorecettori e chemiorecettori localizzati sull'arteria carotide. Questa regione \u00e8 attiva durante gli attacchi di panico."}
{"id": "5836924", "revid": "115098648", "url": "https://it.wikipedia.org/wiki?curid=5836924", "title": "Consulta delle Giunte di castello", "text": "La Consulta delle Giunte di castello \u00e8 stata istituita con l'art. 10 della legge n. 127 del 27 settembre 2013 \"Legge sulle Giunte di Castello\", entrata in vigore il 15 ottobre seguente. \nLa Consulta si pu\u00f2 definire la controparte sammarinese della \"Conferenza Stato-citt\u00e0 ed autonomie locali\" italiana.\nSede.\nLa sede della consulta \u00e8 nella \"Casa di Castello\" (Municipio) di appartenenza del portavoce che \u00e8 solitamente anche il Capitano di Castello della stessa. \nFacolt\u00e0.\nLe facolt\u00e0 della Consulta sono:\nMembri.\nSono membri della Consulta i 9 Capitani di castello che rimangono in carica cinque anni o comunque fino a quando rimangono in carica nel loro Castello.\nIn caso di impedimento per partecipare ad una riunione possono delegare un segretario o un membro di Giunta.\nI membri eleggono a maggioranza assoluta (quindi 5 su 9) un portavoce, che rimane in carica un anno e pu\u00f2 essere rieletto, che convoca e presiede le riunioni indicando l'ordine del giorno. \nAlle riunioni sono invitati un rappresentante dell'Ufficio Segreteria Istituzionale e un rappresentante della Segreteria di Stato per la Giustizia e i Rapporti con le Giunte di Castello."}
{"id": "5836925", "revid": "1124164", "url": "https://it.wikipedia.org/wiki?curid=5836925", "title": "Sanguis Christi", "text": "Sanguis Christi \u00e8 il soggetto di un disegno di Gian Lorenzo Bernini dal quale sono stati tratti, per volere dello stesso Bernini, un'incisione ed un dipinto. L'opera d'arte \u00e8 nota anche come \"Sangue Sparso\".\nSe \u00e8 certo che Bernini abbia realizzato un disegno con questo tema \u00e8 dubbio invece se se ne sia conservato l'originale. Presso il Teylers Museum \u00e8 custodito un foglio con questa composizione che per parte della critica \u00e8 per l'appunto l'autografo berniniano testimoniato dalle fonti; altri studiosi invece negano l'autenticit\u00e0 del disegno olandese, ritenendolo una copia di Giovan Battista Gaulli, pittore vicino al Bernini negli anni della vecchiaia dello scultore.\nStoria.\nLa realizzazione del disegno \u00e8 oggetto di dettagliati resoconti da parte di pi\u00f9 biografi del Bernini. Innanzitutto Filippo Baldinucci scrive che il maestro nell'ultima parte della sua vita: \nLe stesse notizie sul disegno sono riferite anche dal figlio di Gian Lorenzo, Domenico Bernini, che inoltre ci fa capire come quest'opera d'arte fosse particolarmente connessa ai sentimenti devozionali dello scultore e in specie alla sua preoccupazione per il perdono dei peccati al momento della morte. Tant'\u00e8, come riferisce ancora Domenico Bernini, che giunto ormai alla fine dei suoi giorni Gian Lorenzo volle che ai piedi del suo letto di morte fosse collocato il quadro che egli aveva fatto trarre dal disegno del \"Sanguis Christi\", in contemplazione del quale pass\u00f2 le giornate di agonia che precedettero la sua dipartita.\nL'origine del disegno \u00e8 chiarita dall'incisione che l'autore ne fece trarre da Fran\u00e7ois Spierre. Nella didascalia della stampa dello Spierre, infatti, dopo un passo tratto da una lettera di san Paolo (Eb ), si legge: \u00ab\"Vi offerisco il sangue dell'umanato Verbo, \u00f2 Padre Eterno: e se manca cosa alcuna, l'offerisco a voi, o Maria, accioche lo presentiate all'aeterna Trinita\"\u00bb.\nSi tratta delle parole con le quali la mistica carmelitana Maria Maddalena de' Pazzi aveva descritto una sua visione, avvenuta nel 1585. La suora venne canonizzata nel 1669 e si \u00e8 proposto che l'invenzione berniniana sia connessa a questo evento.\nLa stampa dello Spierre forse entr\u00f2 a far parte di un volume scritto dal nipote di Bernini, Francesco Marchese, sacerdote oratoriano, pubblicato a Roma del 1670 col titolo \"Unica speranza del peccatore che consiste nel sangue del N. S. Ges\u00f9 Cristo\". Il volume \u00e8 in sostanza una lunga spiegazione del significato devozionale dell'immagine creata dal Bernini ed ha la funzione di stimolare le riflessioni dei lettori sulla funzione redentrice del sacrificio di Cristo, la sola fonte di perdono e salvezza.\nAi pi\u00f9 intimi afflati religiosi del Bernini non \u00e8 escluso che si associno, nella genesi del \"Sangue Sparso\", anche vicende pubbliche e professionali dell'artista. In quegli stessi anni Bernini, infatti, subiva uno dei pi\u00f9 cocenti insuccessi della sua carriera segnato dal rifiuto del suo progetto per il rifacimento dell'abside della basilica di Santa Maria Maggiore (incarico poi affidato a Carlo Rainaldi). \u00c8 stato argomentato, quindi, che possa essere stata anche questa amara delusione a spingere l'ormai anziano scultore a dedicarsi ad un'opera privata, non richiesta da alcun committente ma fatta a maggior gloria di Dio.\nOltre all'incisione di Spierre, Bernini \u2013 come riportano le fonti gi\u00e0 citate \u2013 volle che dal disegno fosse tratto anche un quadro che tenne per s\u00e9. Questo dipinto fu dapprima individuato in una tela oggi conservata nel Museo di Roma a Palazzo Braschi, che in effetti fu acquistata dagli eredi di Gian Lorenzo Bernini. L'opera, dopo varie proposte attributive, venne assegnata a Guillaume Courtois (pi\u00f9 conosciuto come \"il Borgognone\"), altro artista francese gravitante nella cerchia dello scultore (ed \u00e8 ancora cos\u00ec contrassegnata nella sede attuale).\nLa familiarit\u00e0 del Borgognone con questa invenzione berniniana \u00e8 del resto comprovata sia dalla circostanza che risulta in suo favore un pagamento da parte dei Pamphili per un'ulteriore versione, in grande formato, del \"Sanguis Christi\", collocata sull'altare della chiesa di Sant'Agnese in Agone (opera attualmente non identificata), sia dall'individuazione di alcuni studi preparatori dello stesso Courtois per la medesima composizione. \nDi seguito, tuttavia, \u00e8 stata scoperta un'ulteriore versione del soggetto in una collezione privata genovese. In un primo momento catalogato come copia con varianti della composizione del Bernini, l'esemplare genovese, secondo alcuni studiosi, mostra un livello qualitativo superiore al dipinto di Palazzo Braschi e data anche la maggior consonanza di questa composizione con i menzionati studi preparatori del Borgognone si \u00e8 proposto di individuare in questo nuovo dipinto quello voluto e posseduto dallo scultore.\nSempre secondo questa posizione critica non osterebbero a tale identificazione nemmeno le varianti che il dipinto genovese mostra rispetto alla composizione originaria, ed in particolare la scarsa percepibilit\u00e0 del mare di sangue sgorgato dalle ferite di Cristo (visibilissimo invece nel dipinto romano). Questo dettaglio, infatti, potrebbe essere stato successivamente mimetizzato con alcune velature che confondono il sangue con lo sfondo paesaggistico allo scopo, si ipotizza, di mitigare l'inquietudine che l'immagine poteva suscitare.\nOltre ai due dipinti menzionati, una terza derivazione pittorica di buon livello del disegno berniniano \u00e8 conservata nel Museo del Barocco Romano (Palazzo Chigi di Ariccia) ed \u00e8 attribuita alla scuola dello stesso Bernini.\nInsieme al \"Sanguis Christi\" un'altra sua opera confort\u00f2 Bernini durante i suoi ultimi giorni. Si tratta del Busto del Salvatore, scultura dell'estrema vecchiaia dell'artista. A lungo ritenuto perduto e noto solo attraverso copie, il busto \u00e8 stato riconosciuto nel 2001 (almeno secondo molti studiosi) in una statua conservata in un convento adiacente alla basilica di San Sebastiano fuori le mura ed ora collocata nella stessa chiesa.\nSecondo lo studioso Irving Lavin, tra i maggiori esperti del Bernini, le due opere erano tra loro connesse, come i due poli di una sorta di programma iconografico devozionale, ideato dal grande artista a beneficio di s\u00e9 stesso quale ausilio all'\"arte del ben morire\". Preoccupazione che (come raccontano i suoi biografi) accompagn\u00f2 Bernini lungo gli ultimi decenni della sua esistenza.\nDescrizione e stile.\nLa croce disposta lungo un asse diagonale \u00e8 sospesa a mezz'aria nel vuoto. Sotto di essa, sulla sinistra, una figura femminile, in ginocchio su delle nuvole fluttuanti nell'aria, raccoglie con le mani i fiotti che escono dalla ferita del costato di Cristo.\nGli zampilli causati dal colpo di lancia inferto a Ges\u00f9 sono ben distintamente due, ognuno dei quali diretto in una delle mani della donna. Il dettaglio riproduce il passo evangelico (Giovanni, 19,34.37) secondo cui da questa piaga fuoriuscirono acqua e sangue (particolare non colto da quasi tutte le derivazioni pittoriche note del disegno di Bernini \u2013 che raffigurano due schizzi di sangue rosso \u2013 ad eccezione della tela genovese, dove acqua e sangue sono chiaramente distinguibili grazie al diverso colore dei fiotti).\nLa netta distinzione dell'acqua e del sangue \u00e8 un chiaro riferimento al mistero eucaristico cui l'intera composizione allude.\nLa figura muliebre offre a Dio Padre \u2013 che si libra in cielo a braccia aperte per accogliere il Figlio morto sulla croce \u2013 quel che ha raccolto dall\u2019ultima ferita subita da Ges\u00f9 nella sua Passione. Una schiera angelica contorna i tre protagonisti.\nDalle ferite delle mani e dei piedi del Crocifisso sgorgano altri copiosi flutti di sangue che formano sulla terra un vero e proprio mare a beneficio dell'umanit\u00e0 peccatrice.\nIl punto di vista della composizione \u00e8 ribassato: scelta che consente al riguardante di immedesimarsi con un testimone dell'apparizione mistica ambientata nell'alto dei cieli.\nLa disposizione obliqua della croce \u00e8 sembrata associabile ad una scelta figurativa allora in voga nella pittura dell'Italia del Nord di cui un buon esempio \u00e8 stato scorto in alcune crocifissioni del Grechetto.\nMolto discussa \u00e8 l'identificazione della donna sotto la croce: le fonti biografiche berniniane che descrivono il disegno la individuano senz'altro nella Vergine Maria. La proposta alternativa che \u00e8 stata successivamente avanzata \u00e8 che questa stessa figura sia invece Maria Maddalena de\u2019 Pazzi, cio\u00e8 la protagonista della visione all'origine della composizione.\nVariante di questa alternativa \u00e8 che la donna possa essere santa Maria Maddalena \u2013 da associare comunque alla suora carmelitana che in omaggio alla Maddalena evangelica ne aveva assunto il nome prendendo i voti \u2013 la cui raffigurazione ai piedi della croce ha una consolidata tradizione iconografica.\nLa questione sembra essere stata dipanata dal rinvenimento di una pala d'altare in un monastero di Jesi, chiaramente derivata dall'invenzione di Bernini. Nel pur modesto dipinto marchigiano, infatti, la figura muliebre che raccoglie inginocchiata il sangue di Ges\u00f9 \u00e8 senza dubbio la Vergine Maria, posto che qui compare anche Maria Maddalena de' Pazzi (sulla destra) \u2013 abbigliata con la pi\u00f9 consona veste carmelitana \u2013 che assiste devotamente all'evento mistico.\nIconografia.\nErwin Panofsky ha individuato nel disegno del \"Sanguis Chirsti\" di Bernini l'approdo di un processo di evoluzione iconografica che ha il suo punto di partenza nell'antica immagine di origine bizantina dell'\"\", cio\u00e8 la raffigurazione di Cristo morto in posizione eretta e con la parte alta del corpo che sporge dal sepolcro.\nQuesto percorso \u00e8 caratterizzato dalla crescente enfatizzazione delle piaghe della Passione e del sangue che ne sgorga, simbolo eucaristico dell'\"Intercessio Christi\", cio\u00e8 della funzione salvifica per l'umanit\u00e0 del sacrificio del Signore sulla croce.\nTale evoluzione iconografica si accentua ulteriormente raggiungendo quella che Panofsky denomina una forma di \"eccitazione dionisiaca\" che trova nell'iconografia del \"Torchio Mistico\" (\"Torculus Christi\") \u2013 diffusa a partire dal tardo medioevo soprattutto nel nord Europa, ma con qualche esempio anche meridionale e segnatamente italiano \u2013 uno dei suoi esiti pi\u00f9 eloquenti.\nIn questa immagine Cristo viene schiacciato in un torchio come simbolico grappolo d'uva e il sangue (vino eucaristico) che in tal modo fuoriesce dalle sue ferite \u00e8 raccolto in un recipiente (la \"Fons Vitae\") cui idealmente pu\u00f2 abbeverarsi l'intera umanit\u00e0 e cos\u00ec mondarsi dal peccato. \nPer Panofsky l'invenzione di Bernini porta al parossismo questa idea, facendo del mondo intero il recipiente del sangue di Ges\u00f9 morto sulla croce, quasi in una sorta di secondo (e benefico) diluvio universale, come dice una metafora di Francesco Marchese, il nipote di Gian Lorenzo, i cui scritti, lo si \u00e8 detto, sono probabilmente connessi alla realizzazione del \"Sangue Sparso\".\nIl nesso tra l'immagine berniniana e il \"Torchio Mistico\" \u00e8 stato ulteriormente rilevato in studi pi\u00f9 recenti che hanno evidenziato come questa iconografia fosse particolarmente cara a Maria Maddalena de' Pazzi (una delle cui visioni \u2013 come pi\u00f9 volte osservato \u2013 \u00e8 alla base dell'invenzione di Bernini).\nAl tema del \"Torculus Christi\" sono infatti legate altre descrizioni di visioni della mistica carmelitana (riportate negli scritti agiografici sulla santa fiorentina) che forse ella stessa ha raffigurato in un ricamo a lungo venerato dalle sue consorelle, ed ora smarrito. Sono invece conservati alcuni disegni, che la tradizione devozionale vorrebbe di mano della stessa santa (ma pi\u00f9 probabilmente si tratta di anonime derivazioni del perduto ricamo) che la raffigurano al cospetto di Cristo nel torchio mentre ne raccoglie il sangue.\nIrving Lavin dal canto suo ha evidenziato che nel \"Sanguis Christi\" Bernini ha proceduto a un\u2019originale combinazione di ulteriori temi iconografici anch'essi di antica ascendenza e riferibili alle tradizioni figurative derivate dalle illustrazioni dello \"Speculum Humanae Salvationis\" e dell'\"Ars moriendi\". Scritti, ambedue, di devozione popolare diffusi in ampia parte dell\u2019Europa medievale ed il secondo specialmente dedicato ai precetti da seguire per assicurarsi una \"buona morte\", evitando cos\u00ec, per quanto possibile, la dannazione.\nSecondo Lavin, in particolare, nella composizione berniniana sarebbero fusi i temi dell'intercessione salvifica di Cristo e della Vergine Maria e del sacrificio di Ges\u00f9, la cui contemplazione \u00e8 l'estremo rifugio ove i morenti possono trovare la remissione dei loro peccati.\nIl \"trait d'union\" di questi pi\u00f9 antichi riferimenti iconografici \u00e8, sempre nella chiave di lettura dello storico americano, l'esaltazione dell'eucaristia della quale il mare di sangue profuso dalle piaghe del Signore \u00e8 metafora indicante l'universalit\u00e0 della redenzione.\nUn singolare precedente di questa idea si trova in una molto pi\u00f9 antica xilografia di Sandro Botticelli \u2013 che illustra una predica del Savonarola \u2013 ove il sangue che scende dalla croce d\u00e0 origine ad un fiume che scorre su tutto il mondo e alle cui sponde accorre l'umanit\u00e0 in cerca della salvazione eterna."}
{"id": "5836946", "revid": "729019", "url": "https://it.wikipedia.org/wiki?curid=5836946", "title": "Guardacostas Bolivariana", "text": "La Guardacostas Bolivariana (in lingua italiana: Guardia costiera bolivariana), \u00e8 l'organismo cui compete la salvaguardia della vita umana ed il coordinamento di ricerca e salvataggio (\"SAR\") in mare nonch\u00e9 la gestione amministrativa, la sicurezza della navigazione, la difesa delle acque territoriali e della zona economica esclusiva del Venezuela.\n\u00c8 parte integrante della Marina militare venezuelana di cui \u00e8 uno dei comandi che la costituiscono. Il suo quartier generale \u00e8 nel porto di La Guaira, nello stato di Vargas.\nStazioni di Guardia costiera.\nStazioni principali della Guardia costiera:\nStazioni secondarie:"}
{"id": "5836947", "revid": "132266", "url": "https://it.wikipedia.org/wiki?curid=5836947", "title": "Armada Nacional de Venezuela", "text": ""}
{"id": "5836950", "revid": "1240341", "url": "https://it.wikipedia.org/wiki?curid=5836950", "title": "Innevatore", "text": ""}
{"id": "5836951", "revid": "1240341", "url": "https://it.wikipedia.org/wiki?curid=5836951", "title": "Innevatori", "text": ""}
{"id": "5836953", "revid": "1123217", "url": "https://it.wikipedia.org/wiki?curid=5836953", "title": "Wade Giles", "text": ""}
{"id": "5836961", "revid": "1305772", "url": "https://it.wikipedia.org/wiki?curid=5836961", "title": "Isole Summer", "text": "Le isole Summer (in lingua gaelica scozzese: \"Na h-Eileanan Samhraidh\", pronunciato //) sono un arcipelago che sorge alla foce del Loch Broom, nella regione scozzese delle Highland. Fanno parte delle Ebridi Interne.\nGeografia.\nTanera M\u00f2r \u00e8 la maggiore delle isole, ed \u00e8 disabitata dal 2014. In precedenza, vi si trovava uno stabilimento per l'itticoltura del salmone dell'Atlantico, alcune case di villeggiatura, un caf\u00e8 e un ufficio postale, che gestiva la posta sull'isola e che dal 1970 al 2013 ha stampato i propri francobolli; una nuova serie \u00e8 prevista per il 2016. L'isola non ha strade e il solo percorso riconoscibile gira intorno ad Anchorage, la baia protetta sul lato orientale dell'isola. Le barche raggiungono l'isola partendo da Achiltibuie e Ullapool.\nConservazione.\nLe isole fanno parte dell'Area nazionale scenica di Assynt-Coigach, una delle 40 della Scozia.\nFrank Fraser Darling, importante figura nello sviluppo dell'indipendenza scozzese, visse su Tanera M\u00f2r per due anni negli anni '30. La sua opera, \"Island Years\" (pubblicata nel 1940), ripercorre il tempo trascorso sulle isole Summer, dipingendo Priest Island come luogo di grande bellezza e vita selvaggia.\nSummer Isles Philatelic Bureau.\nDal 1970 l'Ufficio Filatelico delle isole Summer stampa francobolli dell'isola per i turisti che li incollano sulla posta che viene portata al pi\u00f9 vicino ufficio postale sulla terraferma."}
{"id": "5836972", "revid": "599013", "url": "https://it.wikipedia.org/wiki?curid=5836972", "title": "Pyd", "text": ""}
{"id": "5836975", "revid": "729019", "url": "https://it.wikipedia.org/wiki?curid=5836975", "title": "Area 16 di Brodmann", "text": "L'area 16 di Brodmann \u00e8 una suddivisione della corteccia cerebrale dei cercopitechi definita sulla base della citoarchitettura. Si tratta di un'area corticale relativamente non differenziata che Brodmann considerava come parte dell'insula, a causa dei collegamenti del suo strato multiforme interno (VI) con il claustro (VICl). L'organizzazione laminare nella sua corteccia \u00e8 quasi del tutto assente. Lo strato molecolare (I) \u00e8 ampio come nell'area 15 di Brodmann-1905. Lo spazio tra strato I e strato VI \u00e8 composto da un misto di cellule piramidali e cellule fusiformi con un numero poco significativo di cellule granulari. Le cellule piramidali si aggregano nella parte esterna a formare glomeruli simili a quelli presenti in alcune aree dell'olfatto primario (Brodmann-1905).\nQuesto termine a volte si riferisce a un'area nota come peripaleocosticale claustrale - una porzione dell'insula (agranulare), definita tramite la citoarchitettura, che si trova nell'estremo rostrale vicina al claustro e all'area prepiriforme (Stephan-76)."}
{"id": "5836978", "revid": "102203448", "url": "https://it.wikipedia.org/wiki?curid=5836978", "title": "Los Angeles Rams 2016", "text": "La stagione dei Los Angeles Rams \u00e8 stata la 79\u00aa della franchigia nella National Football League e la quinta con Jeff Fisher come capo-allenatore. \u00c8 stata inoltre la 50\u00aa nell'area metropolitana di Los Angeles, la prima dal 1994. Il 14 aprile la squadra acquis\u00ec in uno scambio coi Tennessee Titans la prima scelta assoluta nel Draft NFL 2016, dove scelse il quarterback Jared Goff.\nI Rams venivano da un record di 7-9 nell'ultima stagione a St. Louis ma dopo avere vinto a sorpresa tre delle prime quattro gare, ne vinsero solamente una nelle successive dodici, terminando con un bilancio di 4\u201312. Il club manc\u00f2 i playoff per la dodicesima stagione consecutiva, la terza striscia attiva pi\u00f9 lunga nella NFL dopo quelle dei Buffalo Bills e dei Cleveland Browns. Fu anche la tredicesima stagione consecutiva con pi\u00f9 sconfitte che vittorie, le peggiore striscia attiva. I Rams furono inoltre l'unica squadra della lega a perdere coi 49ers nel 2016, dal momento che entrambe le uniche vittorie stagionali di San Francisco vennero contro di loro.\nIl 12 dicembre, Fisher fu licenziato dopo avere iniziato con un record di 4-9 e non avere mai terminato con un bilancio di vittorie positivo in cinque stagioni. Al suo posto fu nominato capo-allenatore ad interim John Fassel.\nRitorno a Los Angeles.\nDopo che i Rams conclusero ultimi per affluenza di pubblico nel 2015, un tribunale diedo loro il permesso di annullare il contratto che li legava all'Edward Jones Dome. Il proprietario Stan Kroenke fece cos\u00ec richiesta formale per trasferire la franchigia ad Inglewood, California, dove la squadra giocher\u00e0 in attesa della costruzione del Los Angeles Entertainment Center. I Rams si scontrarono con San Diego Chargers e Oakland Raiders, entrambi i quali avevano fatto richiesta di trasferimento a Los Angeles con il progetto congiunto di uno stadio a Carson, California. Entrambe hanno un'opzione di un anno per unirsi ai Rams nella costruzione dello stadio a Inglewood. Il 12 gennaio 2016 \u00e8 stato approvato il ritorno del club a Los Angeles con 30 favorevoli e 2 contrari.\nCalendario.\nNote: Gli avversari della propria division sono in grassetto."}
{"id": "5836979", "revid": "767487", "url": "https://it.wikipedia.org/wiki?curid=5836979", "title": "Knock Knock (Misha B)", "text": "Knock Knock \u00e8 il secondo album in studio della cantante inglese Misha B, disponibile gratuitamente per il download e promozionato soltanto da un singolo, \"Here's to Everything (Ooh La La)\", presente nel disco in una versione ridotta."}
{"id": "5836981", "revid": "132266", "url": "https://it.wikipedia.org/wiki?curid=5836981", "title": "Guardia costiera venezuelana", "text": ""}
{"id": "5836983", "revid": "132266", "url": "https://it.wikipedia.org/wiki?curid=5836983", "title": "Venezuelan Coast Guard", "text": ""}
{"id": "5836989", "revid": "599013", "url": "https://it.wikipedia.org/wiki?curid=5836989", "title": "Cattedrale di San Francesco Saverio (Bangalore)", "text": "La cattedrale di San Francesco Saverio (in inglese: \"St. Francis Xavier's Cathedral\") \u00e8 la cattedrale dell'arcidiocesi di Bangalore e si trova nella citt\u00e0 di Bangalore, in India.\nStoria.\nLa chiesa di San Francesco Saverio \u00e8 stata costruita nel 1851 dalla Societ\u00e0 per le missioni estere di Parigi. A causa dell'enorme aumento della popolazione cattolica, la chiesa divenne inadeguata. Quindi nel 1911 fu posta la prima pietra per una nuova chiesa, inaugurata il 26 maggio 1932. Con l'erezione della diocesi di Bangalore il 13 febbraio 1940, la chiesa venne elevata a cattedrale. \nNel 2009 sono state inaugurate due nuove cupole della facciata, realizzate in occasione di lavori di ristrutturazione ma gi\u00e0 previste nel progetto originale della chiesa e mai realizzate per mancanza di fondi."}
{"id": "5836992", "revid": "329581", "url": "https://it.wikipedia.org/wiki?curid=5836992", "title": "Tiramis\u00f9 (disambigua)", "text": ""}
{"id": "5836994", "revid": "1543377", "url": "https://it.wikipedia.org/wiki?curid=5836994", "title": "Ariana Miyamoto", "text": "\u00c8 la prima donna \"h\u0101fu\" ad essere stata incoronata Miss Giappone.\nBiografia.\nNata da padre afroamericano e madre giapponese, ha frequentato la scuola elementare in Giappone. All'et\u00e0 di 13 anni si \u00e8 trasferita negli Stati Uniti per vivere con il padre a Jacksonville, dove ha frequentato il liceo locale per due anni. Di ritorno al suo paese natale, il Giappone, non ha completato immediatamente il liceo, ma ha svolto diversi lavori, tra cui quello di barista.\nMiss Universo Giappone 2015.\nIl 12 marzo 2015, Ariana \u00e8 stata incoronata Miss Universo Giappone, pur ricevendo molte critiche in quanto \u00abnon rappresenta i canoni tipici dei giapponesi\u00bb.\nMiss Universo 2015.\nAriana ha partecipato a Miss Universo 2015, classificandosi ottava."}
{"id": "5836999", "revid": "767487", "url": "https://it.wikipedia.org/wiki?curid=5836999", "title": "Trio Ramponi", "text": "Il Trio Ramponi fu un gruppo musicale composto da Ramponi Giacomo, Ramponi Gaspare e Ramponi Angelo attivo tra gli anni '40 e '50 del Novecento.\nBiografia.\nNati a Carbonate in provincia di Como, si esibirono nel 1946 per l'EIAR di Milano, l'allora nascente radio nazionale, che diverr\u00e0 poi la RAI, nella trasmissione \"L'ora del contadino\"; successivamente lavorarono in RAI, presso la sede del Teatro della Fiera di Milano dove partecipano tra i pionieri alle prime prove tecniche della televisione. Collaborarono col baritono aresino Pino Simonetta.\nI loro dischi furono pubblicati dalla Fonit Cetra incide vari loro dischi.\nLa loro notoriet\u00e0 si espanse dal 1948. Tra \"i pi\u00f9 popolari virtuosi dello strumento\", furono ingaggiati da nomi famosi come la Compagnia Renzi-Tomei , l'Orchestra del Maestro D'anzi ed in quella di Gorni Kramer. \nNel 1952 fanno parte della carovana del XXXV Giro d'Italia ottenendo successi nelle diverse piazze dove la corsa ciclistica faceva tappa. \nDal 1956 il Trio Ramponi si esibir\u00e0 solo a richiesta."}
{"id": "5837000", "revid": "118290241", "url": "https://it.wikipedia.org/wiki?curid=5837000", "title": "Cherif", "text": "Cherif \u00e8 una serie televisiva francese di genere poliziesco, creata da Lionel Olenga, Laurent Scalese e St\u00e9phane Drouet. \u00c8 stata trasmessa dal 25 ottobre 2013 al 22 febbraio 2019 su France 2.\nIn Italia, la serie va in onda dal 4 gennaio 2016 al 2 luglio 2019 su Giallo.\nTrama.\nCapitano alla Squadra Anticrimine di Lione, Kader Cherif ama fare il suo lavoro e se ne infischia se la cosa dovesse stupire qualcuno. Poliziotto di strada, conosce la sua citt\u00e0 come nessun altro e praticamente non lascia mai il commissariato, in quanto abita proprio di fronte. Dotato di perspicacia non comune, Cherif \u00e8 solito citare frasi e aneddoti delle serie televisive poliziesche anni 70/80 a cui s'ispira. Allegro e simpatico, spesso svolge le sue indagini in maniera non proprio ortodossa, ad esempio portandosi i testimoni in casa per interrogarli davanti a una tazza di t\u00e8; questi metodi non mancano di creare attrito con la sua nuova \"partner\", il capitano Adeline Briard, figlia del direttore della polizia giudiziaria di Parigi, trasferitasi a Lione dopo il suicidio del fratello. Curiosa anche l'auto di servizio di Cherif, una Peugeot 504 coup\u00e9, prelevata dal parco vetture sequestrate dalla Polizia.\nProduzione.\nSviluppo.\nNel 2010, mediante un bando di gara, France 2 cerca nuove serie televisive. L'intento di Lionel Olenga, coideatore di Cherif insieme a Laurent Scalese e St\u00e9phane Drouet, \u00e8 di proporre una serie poliziesca divertente con degli aspetti surreali e un po' sfalsati. Visti i buoni dati di ascolto della seconda serie, all'inizio del 2015 la rete rinnova il contratto per una terza e successivamente per una quarta stagione. In Italia va in onda su \"Giallo\" dal 4 gennaio 2016.\nRiprese.\nContrariamente ai metodi di produzione abituali, la serie \u00e8 stata girata in due tempi, dal 15 ottobre al 7 dicembre 2012 (episodi 1-4) e poi dall'11 febbraio al 5 aprile 2013 (episodi 5-8).\nAlla ricerca di una citt\u00e0 di provincia, uno dei produttori, originario di Lione, propone la sua citt\u00e0. La serie \u00e8 dunque girata nell'agglomerato lionese. In particolare si vedono la Place Bellevue nel quartiere de La Croix-Rousse, il castello Perrache, il Palazzo di Giustizia o ancora il Fort de Montessuy. Gli interni del commissariato sono stati girati a Caluire-et-Cuire, pi\u00f9 precisamente nella zona \"P\u00e9rica\", dove si trovava la societ\u00e0 Majorette. Gli esterni del commissariato si trovano nella Place Bellevue, sulle alture della Croix-Rousse. Un'altra serie poliziesca di France 2 era gi\u00e0 stata girata a Lione nel 2002, \"Lyon Police Sp\u00e9ciale,\" con Antoine Dul\u00e9ry e Bruno Slagmulder come protagonisti.\nLa seconda stagione di Cherif \u00e8 girata sempre a Lione, dal 24 febbraio all'11 agosto 2014. Per questa stagione sono utilizzati nuovi luoghi come Rillieux-la-Pape o l'hotel \"Le Simplon\"."}
{"id": "5837002", "revid": "1251388", "url": "https://it.wikipedia.org/wiki?curid=5837002", "title": "Duomo vecchio (San Severino Marche)", "text": "Il duomo di San Severino \u00e8 uno dei principali monumenti di San Severino Marche, nella provincia marchigiana di Macerata.\nSorge sulla cima del Monte Nero, nell'area della citt\u00e0 medievale, ed \u00e8 comunemente detto \"duomo vecchio\", per distinguerlo dall'attuale duomo di Sant'Agostino, che sorge nel borgo a valle, denominato \"duomo nuovo\".\nStoria e descrizione.\nUna prima cattedrale dedicata a san Severino venne eretta in questo luogo nel 944\n, ma gi\u00e0 nel 1061 venne rifatta, e poi pi\u00f9 volte ricostruita e rimaneggiata.\nL'edificio attuale venne eretto nella fine del XIII secolo in stile romanico-gotico e consacrato nel 1304. Tuttavia di quest'epoca si conservano solo la facciata e il bel campanile trecenteschi.\nIl fronte, a capanna, \u00e8 aperto da un portale trecentesco a tutto sesto, sormontato da un'edicola-trifora con archetti trilobati e da un oculo. Corre in alto una fascia di archetti pensili.\nIl poderoso campanile, a base quadrata, presenta la cella campanaria alla sommit\u00e0 aperta da quattro grandi bifore sotto le quali corre un fregio ad archetti trilobati. Addossato alla sinistra della facciata, serv\u00ec come esempio alla costruzione degli altri campanili nei dintorni.\nAlla fine del XV secolo venne aggiunto il chiostro del lato destro. Nel 1664 venne ristrutturata su disegno di frate domenicano Giuseppe da Palermo. L'interno, dal quale si accede attraverso un atrio, venne totalmente rifatto nel 1741 quando ricevette la decorazione tardo-barocca a stucchi bianche su fondo verde e venne realizzato il soffitto a lacunari. Ha una pianta basilicale a navata unica, con cappelle laterali e coro quadrato.\nOpere d'arte.\nNella cappella ricavata sotto la torre vi erano resti di affreschi delle \"Storie di San Giovanni Evangelista\", eseguiti da Jacopo e Lorenzo Salimbeni, dopo il terremoto del 1996 furono traslati alla Pinacoteca comunale.\nFra le altre opere d'arte conservate spiccano:"}
{"id": "5837003", "revid": "2130303", "url": "https://it.wikipedia.org/wiki?curid=5837003", "title": "Cattedrale di Nostra Signora del Rosario (Calcutta)", "text": "La cattedrale di Nostra Signora del Rosario (in inglese: \"Cathedral of the Most Holy Rosary\") \u00e8 la cattedrale dell'arcidiocesi di Calcutta e si trova nella citt\u00e0 di Calcutta, in India.\nLa chiesa \u00e8 stata fondata dagli agostiniani nel 1797 e fu il centro del Padroado a Calcutta fino al 1834, quando divenne la prima chiesa parrocchiale del neo-eretto vicariato apostolico del Bengala."}
{"id": "5837008", "revid": "287204", "url": "https://it.wikipedia.org/wiki?curid=5837008", "title": "Cattedrale di Nostra Signora del Rosario", "text": ""}
{"id": "5837013", "revid": "765341", "url": "https://it.wikipedia.org/wiki?curid=5837013", "title": "Episodi di The Magicians (prima stagione)", "text": "La prima stagione della serie televisiva The Magicians \u00e8 stata trasmessa dalla rete via cavo statunitense Syfy dal 16 dicembre 2015 all'11 aprile 2016.\nIn Italia, la stagione \u00e8 stata resa disponibile il 20 dicembre 2016 dal servizio on demand TIMvision.\nMagia non autorizzata.\nTrama.\nQuentin e Julia dopo il mancato colloquio del ragazzo a causa della morte dell'esaminatore, vengono catapultati nel college magico \"Brakebills\". Entrambi sostengono il test per entrare, ma mentre Quentin viene accettato e fa la conoscenza del suo compagno di stanza Penny, di Alice (la pi\u00f9 brava della classe e proveniente da una rinomata stirpe di maghi), del suo mentore Eliot e della sua amica Margo, Julia fallisce l'esame. Per evitare di dimenticare gli avvenimenti delle ultime e ore e il fatto che la magia esista, la ragazza si ferisce per creare una protezione dall'incantesimo.\nElla rifiuta di accettare il fatto che non pu\u00f2 frequentare il Brakebills, viene contattata da Pete, un mago al di fuori del College che si offre per diventare suo maestro. In uno dei suoi sogni su \"Fillory and Further\", una saga fantasy, Quentin incontra Janet, una delle protagoniste che lo mette in guardia dalla Bestia e lo lascia con un marchio impresso a fuoco sulla mano. Quel simbolo viene riconosciuto da Alice come un sigillo magico che potrebbe aiutarla a scoprire com'\u00e8 morto il fratello. Quindi insieme a Quentin, Penny e un'altra loro compagna, la ribelle Kady, provano a contattare il fratello morto di Alice, Charlie. I quattro richiamano invece la Bestia che fa la sua comparsa nella scuola il giorno successivo, pietrificando i ragazzi e attaccando sia l'insegnante che il decano.\nL'origine della magia.\nTrama.\nLa professoressa Pearl investiga sull'incidente della Bestia e interroga Alice, Quentin, Kady e Penny. Penny fa ricadere tutte le colpe su Quentin che viene espulso. Pete sottopone Julia e un'altra aspirante, Marina, a una prova per valutare le loro capacit\u00e0, ma in realt\u00e0 \u00e8 proprio Marina la strega a capo. Eliza, la specialista chiamata a far dimenticare i ricordi di Quentin intercede perch\u00e9 venga concessa una seconda possibilit\u00e0 a Quentin.\nKady lavora segretamente per Marina.\nLe conseguenze della magia avanzata.\nTrama.\nQuentin e Alice scoprono che il fratello di lei, Charlie, \u00e8 stato consumato dalla magia e diventato un \"Niffin\" cinque anni prima. Alice vorrebbe provare a salvarlo, ma quando lei e Quentin riescono a trovarlo, si rende conto che ormai non \u00e8 pi\u00f9 lui, ed \u00e8 pericoloso, cos\u00ec Quentin lo intrappola in una scatola magica. Devastata per quanto successo al fratello, Alice lascia Brakebills. Julia ha problemi nel conciliare l'apprendimento della magia con la sua vita di sempre. Eliot \u00e8 alla ricerca del libro rubato da Kady insieme a Quentin, cos\u00ec i due giungono assieme fino alla sede delle Streghe Marginali di Marina, dove Quentin incontra Julia e hanno una discussione. Penny, dopo essere stato assegnato erroneamente alle discipline psichiche, scopre di essere un \"Viaggiatore\", ovvero di poter viaggiare tra diversi mondi.\nIl mondo dietro dei muri.\nTrama.\nQuentin si sveglia nell'ospedale psichiatrico dove venne ricoverato nel primo episodio, dove i suoi ricordi di Brakebills e della magia vengono considerate come deliri. Viene rivelato che Julia e Marina hanno creato l'elaborata allucinazione di Quentin e che il solo modo per farlo uscire \u00e8 invocare un \"Demon Bug\". Il decano Fogg diminuisce l'incantesimo di sicurezza della Brakebills, permettendo a Marina e a Julia di accedervi, dove loro rubano i ricordi di Marina dei suoi anni al College prima che venisse espulsa. Quentin, con l'aiuto di Penny e delle visioni di Jane Chatwin, riesce a scappare dall'allucinazione. Marina dopo essersi appropriata dei suoi ricordi caccia Julia dal Rifugio delle Streghe perch\u00e9 Julia aveva cercato di aiutare il decano Fogg a salvare Quentin.\nRiparazioni, grandi e piccole.\nTrama.\nQuentin \u00e8 in visita a casa e scopre che \u00e8 stato diagnosticato un cancro al cervello a suo padre. Egli non riesce ad accettare che la magia non pu\u00f2 salvare suo padre e rivela al padre della magia. Dopo essere stata cacciata da Marina, Julia cerca di trovare altri Rifugi di streghe marginali a New York con l'aiuto di Pete, ma nessun altro nelle vicinanze \u00e8 all'altezza delle sue conoscenze. Marina cancella a James i ricordi di Julia per evitare che lei gli racconti della magia. Alice ritorna a Brakebills ed Eliot e Margo provano ad usare le sue connessioni per trovare un mentore. Penny si esercita con la Proiezione Astrale e scopre che una donna, Victoria, \u00e8 prigioniera della Bestia; mostra agli altri lo stemma della Cresta sulla porta e Quentin ritiene che egli sia stato a Fillory.\nNon esistono mezze misure.\nTrama.\nI ragazzi del primo anno sono alle prese con una serie di sfide, le \"Prove\", organizzate dai ragazzi del terzo anno. Durante lo svolgimento delle Prove, Quentin e Penny si riconciliano, Alice e Quentin condividono alcuni segreti e Kady confessa a Penny di averlo usato per rubare a Brakebills. Al superamento dell'ultima prova essi vengono trasformati in oche. Intanto, in attesa di rubare gli incantesimi di Marina, Julia si unisce a una Strega Marginale pi\u00f9 anziana che conosce Marina. Si scopre che la Strega, Hannah, \u00e8 la madre di Kady e muore nel tentativo di rubare l'archivio degli incantesimi dal Rifugio di Marina. Kady ha lavorato per Marina nel pagamento di un debito legato alla madre.\nLe circostanze di Mayakovsky.\nTrama.\nSotto forma di volatili Quentin e i suoi compagni volano in Antartide per studiare con il professor Mayakovsky, che li sottopone a varie prove. Eliot e Margo si preparano alla volta di un soggiorno a Ibiza, e con l'aiuto degli appena conosciuti Todd e Mike, intendono realizzare un Gin Magico come regalo per gli organizzatori del party annuale. Todd aiuta Margo con il progetto, ma scoprono che l'incantesimo evocato in realt\u00e0 serve per ottenere un Djinn, un genio. La sorella di Julia torna in citt\u00e0 per portarla via dalla stazione di polizia e insiste nell'aiutare Julia per evitare che loro madre venga a conoscenza di quanto successo. Mayakovsky spinge Alice e Quentin in una relazione. Eliot decide di non partire per stare con Mike e quindi Todd va al suo posto con Margo. Egli inoltre dice a Kady che sua madre \u00e8 morta e che \u00e8 meglio per lei non tornare a Brakebills, poich\u00e9 anche loro sanno della madre e solo cos\u00ec potr\u00e0 salvare Penny. In seguito le viene sottratto il ricordo del suo tempo a scuola.\nCuore strangolato.\nTrama.\nEliot e Mike diventano pi\u00f9 intimi, mentre Quentin e Alice spendono del tempo da soli per valutare i loro sentimenti reciproci.\nLa sala di scrittura.\nTrama.\nQuentin scopre che Penny ha distrutto il manoscritto datogli da Eliza nel primo episodio.\nPenny racconta che \u00e8 il libro su Fillory scritto da Jane Chatwin e non da Christofer Plover, in cui Jane ha voluto chiarire le discrepanze.\nQuentin, Penny, Alice e Eliot viaggiano nella propriet\u00e0 di Plover per cercare il bottone che secondo Jane nel libro \u00e8 la chiave della porta per Fillory.\nEssi trovano che la magione \u00e8 infestata dai fantasmi dei bambini della governante, drogati e uccisi dalla sorella di Plover per evitare che disturbassero il lavoro dello scrittore. Quentin scopre che Plover aveva studiato la magia da autodidatta e che molestava Martin Chatwin. Plover scomparve invece che morire, portando Quentin a credere che lui sia la Bestia. In seguito trovano il bottone con i corpi dei bambini. Intanto Julia aiuta Richard a entrare nella mente di una donna muta paralizzata.\nRitorno a casa.\nTrama.\nPenny \u00e8 intrappolato a Neppuria, lo spazio tra altri mondi.\nContatta Quentin e scopre che mentre sono passate solo sei ore per lui, sono trascorse sei settimane sulla Terra.\nPer aiutare Penny, Alice e Quentin vanno a casa dei genitori di lei per chiedere una mano a un amico di famiglia, anch'egli Viaggiatore.\nPenny incontra una custode della biblioteca di Neppuria che gli d\u00e0 informazioni su come combattere la Bestia. Quentin e Alice devono risolvere alcuni problemi di coppia per lanciare un incantesimo \"faro\" che potr\u00e0 aiutare Penny a trovare sulla Terra. Eliot e Margo scoprono che l'ex ragazzo di lei ha costruito una Golem vivente a sua immagine. Julia ospita altri maghi che conosce grazie a Richard, tra cui Kady. Julia e Kady imparao insieme alcuni incantesimi prima di riunirsi ai loro amici per un progetto, e in seguito Richard spiega che stanno cercando di invocare un dio per fornire loro potere magico sufficiente a riscrivere il passato.\nIncantesimo da combattimento curativo.\nTrama.\nQuentin, Alice, Penny, Eliot e Margo usano la magia probabilistica per determinare la loro scelta migliore per uccidere la Bestia e sopravvivere; la loro unica opzione che non implichi la morte di ciascuno di loro \u00e8 di andare fino a Fillory e uccidere la Bestia.\nA causa dei vincoli temporali, si preparano ad apprendere la pericolosa magia da battaglia usata dalle Streghe Marginali. La Bestia fa impazzire Penny e altri viaggiatori, portando alcuni di essi a togliersi la vita, incluso Stanley, il mentore di Penny.\nPenny usa alcune medicine per cercare di bloccare la voce della Bestia, portandolo in overdose.\nLa professoressa Pearl Sunderland lo aiuta a far tacere le voci.\nL'uso degli incantesimi da battaglia lascia Quentin, Eliot e Margo emozionalmente molto disorientati. Quentin ha un rapporto sessuale con Margo ed Eliot e quando si sveglia trova Alice ai piedi del letto. Kady e Julia cercano indizi per evocare un dio e qualcuno fa visita a Julia nei suoi sogni.\n39 tombe.\nTrama.\nAlice e Quentin discutono a seguito del tradimento di lui, i due si lasciano, e lei va a letto con Penny per vendetta. Quentin, Alice, Penny, Eliot e Margo vanno a Neppuria, dove si trovano in un'imboscata e Quentin torna indietro sulla Terra. Gli altri si nascondono nella biblioteca di Neppuria, fino a che Eliot brucia un libro facendoli bandire. Essi trovano Josh Hoberman, uno degli studenti della classe scomparsa da Brakebills. Due anni prima, lui e una sua compagna di corso, una Viaggiatrice di nome Victoria, avevano portato la classe a Fillory. Intanto sulla Terra, Quentin parla con il decano Fogg, il quale rivela che Eliza \u00e8 Jane Chatwin. Lei aveva usato un orologio incantato, regalatole da un dio di nome Ember, per creare un loop temporale cos\u00ec da aver modo di provare diversi metodi per uccidere la Bestia.\nDopo 39 fallimenti, in cui Quentin muore sempre, lei aveva cambiato le circostanze iniziali facendo rifiutare Julia dalla Breakbills in modo che ella imparasse la magia da sola. Quentin si riconcilia con Julia e le dice la verit\u00e0. Insieme, trovano il modo per accedere a Fillory viaggiando indietro nel tempo fino al 1942 e seguendo la giovane Jane Chatwin attraverso il portale per Fillory.\nMi avete portato i dolcetti?\nTrama.\nViaggiando verso Fillory, Julia e Quentin scoprono che sono stati seguiti da Martin Chatwin, il quale promette loro di aiutarli a trovare Jane. Essi commissionano un'arma per aiutarli ad uccidere la Bestia e incontrano l'Orologiaia, una futura Jane Chatwin. Ella dice che la sua per loro e li aiuta a tornare indietro al presente. Quindi ricevano la lettera incantata e la mappa che li condurr\u00e0 a Penny, Eliot e Margo. Ottengono l'arma commissionata nel passato, il Pugnale del Leone, ma il pagamento dell'arma prevede che il sovrano scelto tra i ragazzi venuti dalla Terra dovr\u00e0 sposare la figlia del fabbro, come pattuito. Si scopre che l'Alto Re \u00e8 Eliot, grazie all'uso di un coltello magico in grado di riconoscere il sangue reale. Quentin e Julia sono alla ricerca di Ember, il solo che pu\u00f2 fornire loro abbastanza potere per utilizzare il pugnale. Ember sblocca i ricordi di Julia, rivelando che lei e i suoi amici in realt\u00e0 hanno evocato un dio truffatore chiamato Reynard la Volpe, che ha violentato Julia e ucciso i suoi amici. In seguito, ha chiesto a Marina di cancellarle la memoria e di alterare i ricordi al riguardo. Penny, Alice, Eliot e Margo salvano i prigionieri della Bestia, Victoria e Christopher Plover: essi rivelano che la Bestia \u00e8 Martin Chatwin. Josh e Victoria lasciano il gruppo per tornare sulla Terra, mentre il resto va alla ricerca della Sorgente magica di Fillory, per sconfiggere la Bestia, ma quest'ultima li supera. Julia prende il pugnale da Alice e lo tiene alla gola della Bestia. Julia fa un patto con la Bestia per uccidere Reynard, e se ne vanno, con Quentin l'unico illeso."}
{"id": "5837015", "revid": "827882", "url": "https://it.wikipedia.org/wiki?curid=5837015", "title": "Heatwave", "text": ""}
{"id": "5837018", "revid": "767487", "url": "https://it.wikipedia.org/wiki?curid=5837018", "title": "Home Run (singolo)", "text": "Home Run \u00e8 un brano musicale della cantante e rapper inglese Misha B, uscito il 13 luglio 2012 come primo ed unico singolo estratto dal suo primo album in studio, \"Why Hello World\", che ha raggiunto le classifiche inglesi alla undicesima posizione ed il 15 giugno \u00e8 stato beneficiato di un video ufficiale. Si tratta quindi del singolo di debutto della cantante."}
{"id": "5837031", "revid": "2210384", "url": "https://it.wikipedia.org/wiki?curid=5837031", "title": "Castanhal Esporte Clube", "text": "Il Castanhal Esporte Clube, noto anche semplicemente come Castanhal, \u00e8 una societ\u00e0 calcistica brasiliana con sede nella citt\u00e0 di Castanhal, nello stato del Par\u00e1.\nStoria.\nIl club \u00e8 stato fondato il 7 settembre 1924. Il Castanhal ha partecipato alla Coppa del Brasile nel 2001, dove \u00e8 stato eliminato al primo turno dal Ponte Preta. Ha vinto il Campeonato Paraense Segunda Divis\u00e3o nel 2003."}
{"id": "5837032", "revid": "214753", "url": "https://it.wikipedia.org/wiki?curid=5837032", "title": "Kaillie Simundson", "text": ""}
{"id": "5837033", "revid": "767487", "url": "https://it.wikipedia.org/wiki?curid=5837033", "title": "Do You Think of Me", "text": "Do You Think of Me \u00e8 un singolo della cantante e rapper inglese Misha B pubblicato il 4 novembre 2012 e promozionato, prima della sua uscita, da un video ufficiale ed un lyric video caricato sul suo canale Vevo. Ha raggiunto la nona posizione nelle classifiche inglesi."}
{"id": "5837036", "revid": "78963089", "url": "https://it.wikipedia.org/wiki?curid=5837036", "title": "Rabassini", "text": ""}
{"id": "5837039", "revid": "767487", "url": "https://it.wikipedia.org/wiki?curid=5837039", "title": "Here's to Everything (Ooh La La)", "text": "Here's to Everything (Ooh La La) \u00e8 un brano musicale della cantante e rapper inglese Misha B, estratto il 28 aprile 2013 come primo ed unico singolo del secondo album in studio \"Knock Knock\" e beneficiato il 20 marzo dello stesso anno di un video ufficiale caricato sul suo canale Vevo. Ha raggiunto la trentacinquesima posizione nelle classifiche inglesi."}
{"id": "5837043", "revid": "344503", "url": "https://it.wikipedia.org/wiki?curid=5837043", "title": "Lesli Margherita", "text": "Ha recitato a Londra nei Camilla ebola musical \"Zorro\", per cui ha vinto il Laurence Olivier Award alla miglior performance in un ruolo non protagonista in un musical, e \"Matilda\", un musical che ha interpretato anche a New York."}
{"id": "5837052", "revid": "287204", "url": "https://it.wikipedia.org/wiki?curid=5837052", "title": "Dundalk Football Club 2015", "text": "Questa voce raccoglie le informazioni riguardanti il Dundalk Football Club nelle competizioni ufficiali della stagione 2015.\nStagione.\nIl Dundalk ha iniziato la stagione vincendo la Supercoppa d'Irlanda, vincendo per 2-1 sul St Patrick's, segnando entrambe le reti in tre minuti e ribaltando l'iniziale vantaggio del St Patrick's.\nL'avventura in Champions League si \u00e8 conclusa al secondo turno contro i bielorussi del BATE Borisov. Dopo aver perso la gara di andata a Barysa\u016d per 2-1, il Dundalk non \u00e8 andato oltre lo 0-0 casalingo, sancendo l'eliminazione dalla competizione.\nIl Dundalk ha vinto la Premier Division 2015 (Irlanda) con undici punti di vantaggio sul Cork City, bissando il successo dell'edizione 2014. Richard Towell, centrocampista del Dundalk, ha vinto la classifica dei marcatori con 25 reti realizzate in campionato.\nL'8 novembre 2015 il Dundalk ha chiuso la stagione realizzando un \"double\", il primo dal 1988, con la vittoria della FAI Cup per 1-0 dopo i tempi supplementari sul Cork City.\nOrganigramma societario.\nArea tecnica:\nArea sanitaria:"}
{"id": "5837058", "revid": "1573940", "url": "https://it.wikipedia.org/wiki?curid=5837058", "title": "Chiesa di Sant'Agostino (Napoleon)", "text": "La chiesa di Sant'Agostino di Ippona o chiesa di Sant'Agostino \u00e8 un luogo di culto cattolico di Napoleon inaugurato nel 1881. Situata ai margini del centro della citt\u00e0, a due isolati dal tribunale della Contea di Henry, essa \u00e8 un punto di riferimento molto importante per la citt\u00e0, e fa parte del National Register of Historic Places.\nStoria.\nLa prima parrocchia di Sant'Agostino \u00e8 stata fondata tra il 1856 e il 1858, ed il suo primo parroco \u00e8 stato il monsignore Michael Pietz. La parrocchia \u00e8 stata dedicata a Sant'Agostino in onore di Agostino Pilliod, che ha supervisionato la costruzione del primitivo edificio cultuale. Questa struttura \u00e8 stata poi sostituita con l'attuale chiesa, che \u00e8 stata costruita avendo a disposizione un budget di 21893 dollari. Malgrado la costruzione sia stata in gran parte completata nel 1881, gli altari non sono stati eretti fino al 1888.\nNel 1982 la chiesa fu aggiunta al National Register of Historic Places. La parrocchia, facente parte della Diocesi di Toledo, rientra nel vicariato di Nostra Signora Regina della Pace.\nDescrizione.\nLa chiesa di Sant'Agostino \u00e8 un raffinato esempio di architettura neogotica: sia all'esterno che all'interno mostra, infatti, caratteristiche tipiche di questo stile. Il soffitto, molto alto, \u00e8 sostenuto da numerosi costoloni. L'altare maggiore \u00e8 ligneo, e le panche in rovere. Le vetrate delle finestre sulla parte anteriore, posteriore e laterale della chiesa hanno il compito di illuminare l'interno. L'esterno dell'edificio, sormontato da un campanile alto 61 metri dal suolo, \u00e8 costruito con mattoni, dove sono state sagomate modanature tipiche dell'architettura neoclassica. L'intera struttura poggia su di una fondazione in pietra; al momento della costruzione, erano presenti piccole finestre nel piano interrato, ma queste furono in seguito chiuse con blocchi di cemento. Altre piccole modifiche sono state apportate alla costruzione nel corso degli anni, compresa la sostituzione delle porte anteriori originali e dei gradini in legno, e la rimozione delle croci agli angoli dell'edificio.\nAlla parrocchia sono associati tre edifici: la canonica, fatta in mattoni, acquistata dalla parrocchia nel 1925, situata dietro la chiesa; una scuola cattolica esattamente accanto, ed un convento delle suore scolastiche di Nostra Signora, costruito nel 1862.\nIl complesso gotico in mattoni della chiesa di Sant'Agostino pone la sua architettura in netto contrasto con un'altra chiesa storica del centro di Napoleon, la First Presbyterian Church, costruita con arenaria di vari colori."}
{"id": "5837061", "revid": "1342115", "url": "https://it.wikipedia.org/wiki?curid=5837061", "title": "David Haig", "text": "Biografia.\nHa partecipato a film drammatici, serio-comici e commedici e interpretando personaggi di varie classi sociali. \u00c8 apparso in produzioni teatrali nel West End e ha interpretato numerosi ruoli televisivi e cinematografici.\nHa scritto il dramma My Boy Jack, che \u00e8 stato premiato al Hampstead Theatre il 13 ottobre 1997. Nel Giorno della Memoria 2007, l'ITV ha trasmesso un dramma televisivo basato sui primi due atti di esso, in cui Haig ha interpretato Rudyard Kipling e Daniel Radcliffe ha interpretato il figlio di Kipling, John. \nHaig ha continuato ad essere l'attore principale in \"Rosencrantz e Guildenstern sono morti\" accanto a Radcliffe nel 2017. Il secondo dramma di Haig \"The Good Samaritan\" \u00e8 stato anche prima girato all'Hampstead Theatre, inaugurato il 6 luglio 2000.\nRiconoscimenti.\nNel 2005 ha vinto il Laurence Olivier Award alla miglior performance in un ruolo non protagonista in un musical."}
{"id": "5837063", "revid": "76963", "url": "https://it.wikipedia.org/wiki?curid=5837063", "title": "Miles Western", "text": "Nel 2001 ha vinto il Laurence Olivier Award alla miglior performance in un ruolo non protagonista in un musical per la sua performance in \"Pageant\" al Vaudeville Theatre di Londra."}
{"id": "5837068", "revid": "1573940", "url": "https://it.wikipedia.org/wiki?curid=5837068", "title": "Cydia nigricana", "text": "La tortrice dei piselli (Cydia nigricana ()) \u00e8 un lepidottero appartenente alla famiglia Tortricidae, diffuso in Eurasia e introdotto in Nordamerica.\nEtimologia.\nL'epiteto specifico deriva dall'aggettivo latino \"n\u012dgra\" (nera, scura) e da \"c\u0101na\" (bianca, argentea).\nDescrizione.\nAdulto.\nL'ala anteriore, che mostra un colore di fondo brunastro oppure tendente all'olivaceo, presenta una forma allungata, con un rapporto tra lunghezza e larghezza pari a circa 2:1. Il margine costale rivela una serie di striature gialline trasversali che iniziano dal terzo centrale e proseguono fin quasi all'apice, con lunghezza via via crescente; nel margine costale sono appena visibili anche lievissime iridescenze plumbee. L'ocello \u00e8 di regola poco evidente e spesso costituito da tre-cinque brevi striature nere.\nL'ala posteriore ha una colorazione affine a quella dell'anteriore, ma con una tonalit\u00e0 via via pi\u00f9 chiara nella regione basale. \u00c8 presente una frangia color crema per tutta la lunghezza del margine esterno, in netto risalto rispetto alla colorazione del resto dell'ala. Nel maschio si osserva una tasca dorsale lungo il margine interno, fin quasi al \"tornus\". \u00c8 pure presente una linea scura nella zona basale.\nLe antenne sono filiformi, nerastre e lunghe circa la met\u00e0 del margine costale. Presentano sei tipi differenti di sensilli, con differenti strutture e funzioni, distribuiti in maniera differente nei due sessi. I palpi labiali sono bianco-grigiastri.\nIl torace ha una colorazione bruno-nerastra, particolarmente scura nella zona delle \"tegulae\".\nL'addome \u00e8 lievemente pi\u00f9 chiaro rispetto al torace, soprattutto lungo i fianchi.\nNell'apparato genitale maschile, il \"tegumen\" \u00e8 alquanto smussato apicalmente. Il margine ventrale della \"valva\" mostra una leggera scanalatura e un piccolo rilievo glabro a monte del \"cucullus\"; quest'ultimo appare ampio e dotato di setole sulla superficie ventrale.\nNel genitale femminile, il settimo sternite presenta scanalature pi\u00f9 o meno parallele. Il \"ductus bursae\" rivela un breve tratto sclerificato. Lo sterigma appare alquanto stretto e allungato, con un processo a sezione triangolare sito posteriormente.\nL'apertura alare \u00e8 compresa tra 12 e 16\u00a0mm.\nUovo.\nLe uova sono semitrasparenti all'atto della deposizione, per poi diventare subito bianco-giallastre. Hanno forma lenticolare, con dimensioni 0,7\u00a0x\u00a00,5\u00a0mm. Dopo uno o due giorni diventano pi\u00f9 scure e si nota la presenza di due bande vitelline di colore rosso o rosato, che scompaiono poco prima della schiusa, verso il sesto giorno, quando il profilo della larva \u00e8 osservabile in trasparenza attraverso il \"corion\".\nLarva.\nA completa maturazione la larva raggiunge i 13\u201315\u00a0mm. La colorazione \u00e8 bianco-giallastra, con capo marroncino; le mandibole e gli ocelli sono nerastri; il protorace ed i tergiti anali grigio-nerastri e irregolarmente pigmentati; l'addome appare bianco-giallastro, talvolta con riflessi verdognoli. Le zampe sono biancastre.\nPupa.\nLa crisalide \u00e8 brunastra e lunga circa 8\u00a0mm; mostra una doppia fila di spine sulla superficie dorsale di ogni urite, tranne sugli ultimi tre, in cui le spine sono singole.\nBiologia.\nCiclo vitale.\nLe uova sono deposte singolarmente o a gruppi di due o tre, di regola sulla pagina inferiore delle foglie, sulle stipole oppure sui sepali o ancora sul baccello in formazione.\nDopo la schiusa, i piccoli bruchi iniziano ad attaccare immediatamente i baccelli in formazione, per un periodo che giunge fino a poco pi\u00f9 di tre settimane dalla fioritura. Nelle fasi iniziali, queste larve assumono un comportamento molto aggressivo, sfruttando l'una i passaggi scavati dall'altra, ed aggredendosi a vicenda; Tuttavia, una volta penetrate, ciascuna tollera le altre. A seguito di questo comportamento, di regola \u00e8 possibile osservare solo una larva per ogni baccello, che provoca il danneggiamento di due o tre semi. A maturazione completa, dopo 20-30 giorni, la larva di quinta et\u00e0, che rappresenta la fase svernante, riemerge dal baccello e si sposta sul terreno, ritirandosi poi in uno spesso bozzolo di 1\u00a0cm, costituito da fibre sericee e detrito (\"hibernaculum\"), posizionato a 1\u20138\u00a0cm di profondit\u00e0; all'interno di questa struttura ha inizio la diapausa. Si \u00e8 osservato che prima di procedere all'impupamento, il bruco esce dal proprio riparo e riemerge in superficie. Solo pochissime larve possono invece affrontare una diapausa pi\u00f9 prolungata, di due anni, che viene definita superpausa. Nel caso in cui la pianta nutrice appartenga al genere \"Lens\" (lenticchia), il bozzolo pu\u00f2 essere formato all'interno del baccello.\nGli adulti sono fortemente attratti dalla fioritura dei piselli, anche da oltre 2\u00a0km di distanza. Una temperatura di 17-18\u00a0\u00b0C pu\u00f2 essere considerata il limite termico per l'accoppiamento\nPeriodo di volo.\nLa specie \u00e8 univoltina. Nella parte pi\u00f9 meridionale dell'areale, gli adulti sfarfallano tra maggio e giugno, mentre a latitudini pi\u00f9 elevate si possono osservare tra giugno e agosto, o comunque in concomitanza con la fioritura delle piante di pisello.\nAlimentazione.\nI bruchi si accrescono su un ristretto numero di piante ospiti appartenenti essenzialmente alla famiglia Fabaceae, con la sola eccezione di \"Pinus strobiformis\":\nParassitoidismo.\nTra gli Hymenoptera sono stati segnalati i seguenti parassitoidi, appartenenti a due superfamiglie:\nIncidenza.\nLe larve danneggiano di preferenza il pisello, ma provocano anche ingenti danni alla lenticchia, nella misura di 4-5 quintali per ettaro. Si \u00e8 osservato che le pi\u00f9 colpite sono le cultivar tardive, rispetto a quelle precoci, poich\u00e9, soprattutto alle latitudini pi\u00f9 settentrionali, vi \u00e8 una sovrapposizione tra il picco nel periodo di volo e la fioritura.\nLotta.\nLa lotta si esegue con metodi di lotta integrata e guidata. Il monitoraggio del numero di adulti viene effettuato per mezzo di trappole che utilizzano il feromone sessuale (E, E-8, 10-dodecenilacetato), e qualora si raggiunga la soglia di intervento, \u00e8 possibile effettuare trattamenti chimici direttamente sulle uova, ad esempio tramite dimetoato. Discreti risultati si ottengono anche con la distruzione dei residui di coltivazione.\nDistribuzione e habitat.\nInizialmente diffusa in Eurasia, questa specie \u00e8 in seguito giunta anche in America Settentrionale, tanto che la sua distribuzione si pu\u00f2 definire di tipo olartico.\nIl suo areale comprende:\nTassonomia.\nSinonimi.\nSono stati riportati i seguenti sinonimi:\nSottospecie.\nNon sono state individuate sottospecie.\nConservazione.\nLo stato di conservazione della specie non \u00e8 stato ancora valutato dalla Lista rossa IUCN."}
{"id": "5837070", "revid": "606039", "url": "https://it.wikipedia.org/wiki?curid=5837070", "title": "Tortrice dei piselli", "text": ""}
{"id": "5837072", "revid": "76963", "url": "https://it.wikipedia.org/wiki?curid=5837072", "title": "Paul Baker", "text": "Nel 2003 ha vinto il Laurence Olivier Award alla miglior performance in un ruolo non protagonista in un musical per \"Taboo\"."}
{"id": "5837083", "revid": "174925", "url": "https://it.wikipedia.org/wiki?curid=5837083", "title": "K\u0101yastha", "text": "Il sostantivo maschile sanscrito k\u0101yastha (devan\u0101gar\u012b: \u0915\u093e\u092f\u0938\u094d\u0925; sostantivo femminile \"k\u0101yasth\u0101\"; lett. \"casta dei k\u0101yath\", \"casta degli scribi\") indica in quella lingua i componenti di una particolare sotto casta (\"upaj\u0101ti\" o anche \"j\u0101ti\") degli hind\u016b, i cui genitori sono uniti per mezzo di un matrimonio considerato \"anuloma\" (lett. \"a pelo\"), ovvero appartengono a differenti caste dove il padre \u00e8 di casta (\"var\u1e47a\") \"k\u1e63atriya\" mentre la madre \u00e8 di casta \"\u015b\u016bdra\". \nI \"k\u0101yastha\", presenti soprattutto nelle regioni del Bengala meridionale, hanno svolto per lungo tempo l'attivit\u00e0 di \"scrivani\", di \"esattori\", di \"funzionari amministrativi\", presso le corti; oggi svolgono per lo pi\u00f9 l'attivit\u00e0 di mercanti."}
{"id": "5837085", "revid": "606039", "url": "https://it.wikipedia.org/wiki?curid=5837085", "title": "Cydia rusticella", "text": ""}
{"id": "5837086", "revid": "606039", "url": "https://it.wikipedia.org/wiki?curid=5837086", "title": "Enarmonia dandana", "text": ""}
{"id": "5837087", "revid": "606039", "url": "https://it.wikipedia.org/wiki?curid=5837087", "title": "Enarmonia ratifera", "text": ""}
{"id": "5837088", "revid": "606039", "url": "https://it.wikipedia.org/wiki?curid=5837088", "title": "Endopisa pisana", "text": ""}
{"id": "5837089", "revid": "606039", "url": "https://it.wikipedia.org/wiki?curid=5837089", "title": "Endopisa tenebriosana", "text": ""}
{"id": "5837090", "revid": "606039", "url": "https://it.wikipedia.org/wiki?curid=5837090", "title": "Endopisa viciana", "text": ""}
{"id": "5837091", "revid": "606039", "url": "https://it.wikipedia.org/wiki?curid=5837091", "title": "Grapholita nigricana", "text": ""}
{"id": "5837092", "revid": "606039", "url": "https://it.wikipedia.org/wiki?curid=5837092", "title": "Laspeyresia dandana", "text": ""}
{"id": "5837094", "revid": "606039", "url": "https://it.wikipedia.org/wiki?curid=5837094", "title": "Laspeyresia nigricana", "text": ""}
{"id": "5837095", "revid": "606039", "url": "https://it.wikipedia.org/wiki?curid=5837095", "title": "Laspeyresia novimundi", "text": ""}
{"id": "5837096", "revid": "606039", "url": "https://it.wikipedia.org/wiki?curid=5837096", "title": "Phalaena rusticella", "text": ""}
{"id": "5837098", "revid": "1123217", "url": "https://it.wikipedia.org/wiki?curid=5837098", "title": "Chao Meng-Fu", "text": ""}
{"id": "5837099", "revid": "606039", "url": "https://it.wikipedia.org/wiki?curid=5837099", "title": "Pseudotomia nigricana", "text": ""}
{"id": "5837100", "revid": "606039", "url": "https://it.wikipedia.org/wiki?curid=5837100", "title": "Pyralis nigricana", "text": ""}
{"id": "5837101", "revid": "606039", "url": "https://it.wikipedia.org/wiki?curid=5837101", "title": "Semasia nigricana", "text": ""}
{"id": "5837102", "revid": "606039", "url": "https://it.wikipedia.org/wiki?curid=5837102", "title": "Tortrix nigricana", "text": ""}
{"id": "5837103", "revid": "606039", "url": "https://it.wikipedia.org/wiki?curid=5837103", "title": "Tortrix proximana", "text": ""}
{"id": "5837105", "revid": "78963994", "url": "https://it.wikipedia.org/wiki?curid=5837105", "title": "Luigi De Crescenzo", "text": ""}
{"id": "5837107", "revid": "110157", "url": "https://it.wikipedia.org/wiki?curid=5837107", "title": "Recover, Vol. 1", "text": "Recover, Vol. 1 \u00e8 il primo EP di una serie della cantante statunitense Amy Lee. L'EP, pubblicato il 19 febbraio 2016, contiene quattro cover di canzoni che hanno ispirato artisticamente la cantante e caratterizzato il suo periodo di formazione e il suo modo di comporre.\nConcepimento e registrazioni.\nIl progetto ebbe inizio il 27 ottobre 2015, quando Amy Lee pubblic\u00f2, nel suo nuovo canale di youtube creato ad hoc per l'occasione, il primo video di quella che sarebbe stata una serie di cover. Questo era il videoclip di \"It's a Fire\" dei Portishead.\nSeguirono altre tre cover correlate ad altrettanti video musicali. Queste furono rispettivamente \"With or Without You\" (10 novembre 2015), \"Going to California\" (1\u00ba dicembre 2015) e \"Baby Did a Bad Bad Thing\" (15 dicembre 2015). Inizialmente non era stata annunciata alcuna messa in vendita di tali tracce, ma in seguito venne annunciato dalla stessa cantate che queste cover sarebbero state pubblicate in download digitale all'interno di un EP chiamato \"Recover, Vol. 1\", lasciando quindi presagire l'uscita di altri EP contenenti cover in futuro:\nLa scelta delle canzoni venne guidata dal forte impatto che queste hanno avuto negli anni formativi della cantante, nei suoi momenti di vista quotidiana e, come ispirazione, nel suo modo di scrivere, comporre e suonare. Alcune di queste cover rimangono molto fedeli alle originali, altre sono state considerevolmente cambiate. La nuova versione di \"With or Without You\" ha avuto origine da un sogno fatto dalla cantante: \u00ab Qualche volta sogno in musica. Questa versione cupa dell'immortale canzone degli U2 stava risuonando nella mia mente quando mi sono risvegliata una mattina. [...] Quando ho incominciato a riacquistare coscienza, ho semplicemente continuato a pensare \"non lascialo andare, non dimenticare!\", e sono andata dritta al piano di sopra e ho buttato gi\u00f9 il synth e la base vocale \u00bb. Le cover sono state tutte concepite e registrate nel 2015, tranne \"Baby Did a Bad Bad Thing\", il cui percorso travagliato trova origine nel 2009. Infatti, questa fu inizialmente registrata per la colonna sonora del film \"Quella casa nel bosco\", ma fu in seguito scartata. Nonostante ne venne poi programmata la pubblicazione all'interno del terzo album degli Evanescence, la casa discografica obblig\u00f2 la band ad abbandonare la strada sperimentare per intraprendere un percorso pi\u00f9 canonico. Non nascondendo un certo disappunto per la disavventura con quello che lei chiama \"disco rotto\" (che la cantante \u00e8 comunque intenzionata a pubblicare in futuro), Amy dichiar\u00f2: \u00ab Dato che questa \u00e8 una cover, ho deciso di mixarla nel modo che ho voluto e di pubblicarla insieme alle altre cover che ho realizzato recentemente. \u00c8 una cos\u00ec bella sensazione poterla finalmente condividere! CHE DOLCE LIBERAZIONE! \u00bb.\nPubblicazione e promozione.\nL'album venne pubblicato il 19 febbraio 2016 sotto differenti case discografiche indipendenti, esclusivamente in formato digitale. Per via della sua distribuzione indipendente, la promozione dell'album si \u00e8 mossa prevalentemente sul web, basandosi sull'utilizzo dei social network, ma anche dei pi\u00f9 famosi magazine/blog di musica online del settore.\nAnticipato da un progetto promozionale, l'EP non fu reso noto fino alla data della sua effettiva di pubblicazione. Questo progetto prevedeva la pubblicazione regolare dei videoclip delle cover, che di volta in volta venivano svelate al pubblico. Tali video, diretti dal regista Eric Anderson, vennero girati in bianco e nero su di una stessa linea concettuale e visiva, alternando scene di \"live session\" ad altre di recitazione. Il primo ad essere pubblicato fu il video di \"It's a Fire\", il 27 ottobre 2015. Seguirono quindi, a distanza di una quindicina di giorni l'uno dall'altro, i video di \"With or Without You\", \"Going to California\" e \"Baby Did a Bad Bad Thing\" (pubblicati rispettivamente il 10 novembre, il 1\u00b0 e il 15 dicembre). Diversi giorni dopo la pubblicazione di ogni videoclip, di queste cover veniva puntualmente reso disponibile l'ascolto su Spotify sotto forma di \"Singolo\", con tanto di copertina. Durante quel periodo non venne reso disponibile alcun download o alcuna dichiarazione che facesse intendere se e come queste tracce sarebbero state commercializzate. Sar\u00e0 solo l'anno successivo, 19 febbraio 2016, che queste tracce verranno finalmente pubblicate sotto forma di download all'interno di un EP intitolato \"Recover, Vol. 1\", a seguito di un inaspettato annuncio da parte della cantante.\nLa promozione non ha visto un particolare utilizzo di esibizioni dal vivo. A fare eccezione sono state le poche esibizioni, completamente acustiche, di \"Going to California\". Eseguite tra 13 e il 17 novembre 2015, durante il tour invernale del 2015 degli Evanescence. Queste esibizioni anticiparono la pubblicazione del video della cover in questione (avvenuta il primo dicembre)."}
{"id": "5837108", "revid": "110157", "url": "https://it.wikipedia.org/wiki?curid=5837108", "title": "Chiesa di San Patrizio (Toledo)", "text": "La chiesa di San Patrizio \u00e8 un luogo di culto cattolico di Toledo inaugurato nel 1901, situato al 130 di Avondale Avenue. Fa parte, dal 1972, del National Register of Historic Places.\nStoria.\nLa struttura attuale \u00e8 la seconda chiesa dedicata a San Patrizio. La prima chiesa fu costruita nel 1862. Fu consacrata il 17 Maggio 1863, e cost\u00f2 complessivamente $ 27.000. Tuttavia, nel 1891, l'edificio fu ritenuto pericoloso e demolito. Le panche e altri arredi interni, furono rimossi ed impiegati nella costruzione in un nuovo edificio.\nPadre Edward Hannin, parroco di San Patrizio, decise di creare \"la pi\u00f9 bella chiesa in questa parte del paese\" per la sua comunit\u00e0, e cominci\u00f2 a raccogliere fondi per la costruzione. Quando fu completata, la chiesa di San Patrizio \u00e8 stata considerata come uno dei migliori esempi di architettura neogotica negli Stati Uniti. La chiesa fu consacrata il 13 aprile 1901.\nDescrizione.\nL'esterno \u00e8 realizzato in arenaria blu Amherst, e all'interno vi sono dieci colonne di granito rosso. All'interno vi sono pavimenti marmorei, numerose opere d'arte (statue di santi e della Madonna, e diversi dipinti ed affreschi), e pregiati lampadari: tutti questi elementi furono aggiunto nel 1920, quando iniziarono i lavori di ristrutturazione voluti dal parroco Francis Keyes. Il campanile \u00e8 alto 73 metri e nel 1937 fu aggiunta una nuova croce sulla sua guglia. Esso \u00e8 stato ricostruito quando, il 9 settembre 1980, fu distrutto dalle fiamme causate da un fulmine. I detriti del campanile danneggiarono anche il tetto ed altre parti della struttura. Dopo la sua morte avvenuta il 25 Febbraio 2006, la parrocchiana Margaret Tank lasci\u00f2 in eredit\u00e0 fondi per oltre sei milioni di dollari per la ricostruzione del campanile e per altri progetti nella chiesa. La donazione ha permesso anche la riparazione dell'organo della chiesa, che fu danneggiato nel 1980 da un incendio. Il campanile e gli altri progetti sono stati completati il 28 agosto 2007."}
{"id": "5837119", "revid": "1543377", "url": "https://it.wikipedia.org/wiki?curid=5837119", "title": "Google Authenticator", "text": "Google Authenticator \u00e8 un servizio di generazione token realizzato da Google e distribuito come applicazione mobile per Android, iOS e BlackBerry OS. Implementa gli algoritmi HOTP e TOTP descritti rispettivamente da RFC 4226 e RFC 6238.\nOriginariamente sviluppato come software libero e distribuito con Licenza Apache, dalla versione 2.21 \u00e8 stato trasformato in software proprietario. Del progetto esistono diversi fork tra cui OTP Authenticator, basato sull'ultima versione open source, e FreeOTP, pubblicato da Red Hat."}
{"id": "5837122", "revid": "123644941", "url": "https://it.wikipedia.org/wiki?curid=5837122", "title": "Frank Dux", "text": "Ha fondato la sua scuola di Ninjutsu nel 1975, chiamandola \"Dux Ryu Ninjutsu\". Un articolo sulle sue presunte imprese, che \u00e8 apparso in \"Black Belt Magazine\" nel 1980, fu l'ispirazione per il film del 1988 \"Senza esclusione di colpi\" con Jean-Claude Van Damme.\nCarriera nelle arti marziali.\nDux afferma di essere stato iniziato e addestrato al Koga Yamabushi Ninjitsu da Senzo Tanaka. Lo stile marziale di Dux, Ryu Ninjutsu, non \u00e8 una Koryu (modulo feudale XV secolo di Ninjutsu), ma egli stesso afferm\u00f2 di averlo costruito \"sulla base dei suoi principi radice Koga Ninja di adattabilit\u00e0 e di cambiamento costante\". Frank Dux ha formulato la tecnologia proprietaria di aumento che chiama DUX FASST (Attenzione-azione-abilit\u00e0-strategia-tattiche).\nLa veridicit\u00e0 di molte delle affermazioni personali di Dux sono stati contestate, tra cui il suo background di arti marziali, combattimenti nel \"Kumite\" e il servizio militare. Secondo il \"Los Angeles Times\", l'organizzazione che avrebbe organizzato il Kumite ha avuto lo stesso indirizzo di casa di Dux, e il trofeo che afferma di aver vinto \u00e8 stato acquistato da lui in un negozio trofei locale. Questo \u00e8 stato contestato da Dux, che ha sostenuto che la ricevuta comprovante la frode \u00e8 stata appositamente fabbricata per screditarlo. Egli sostiene inoltre che coloro che lo hanno criticato fanno parte di una cospirazione per screditarlo, guidata dal maestro ninjutsu Stephen K. Hayes, che secondo Dux lo vede come una minaccia.\nNel 2012 Sheldon Lettich, co-sceneggiatore del film \"Senza esclusione di colpi\" (\"Bloodsport\") sulle vicende riferite al \"Kumite\", cio\u00e8 ai combattimenti marziali descritti nel film, ha dichiarato che erano inventati, pura fantasia, e che le dichiarazioni di Dux erano assolutamente false.\nPubblicazioni.\nDux ha scritto un'autobiografia 1996 dal titolo \"The Secret Man: Story Uncensored di An American Warrior\". La storia di Dux \u00e8 stata fonte di ispirazione per il film \"Senza esclusione di colpi\" del 1988, che ha coreografato. Jean-Claude Van Damme ha recitato in questo film. Dux \u00e8 anche accreditato come co-autore storia per il film \"La prova\" (\"The Quest\")."}
{"id": "5837127", "revid": "363629", "url": "https://it.wikipedia.org/wiki?curid=5837127", "title": "World Federation of Scientists", "text": "La World Federation of Scientists (WFS; in italiano: Federazione mondiale degli scienziati) \u00e8 una libera associazione di scienziati appartenenti alle pi\u00f9 svariate discipline, creata per affrontare le emergenze planetarie attraverso la collaborazione internazionale in campo scientifico.\nStoria.\nFondata nel 1973 a Erice, in Sicilia, da un gruppo di eminenti scienziati guidati da Isidor Isaac Rabi e Antonino Zichichi, comprende pi\u00f9 di 10.000 scienziati - appartenenti a 110 paesi - tra i quali Tsung-Dao Lee, Eugene Wigner, Paul Dirac e Piotr Kapitza.\nLa federazione, di cui \u00e8 attualmente presidente Antonino Zichichi, \"\"promuove la collaborazione internazionale in campo scientifico e tecnologico tra scienziati e ricercatori provenienti da tutte le parti del mondo...i quali mirano a un ideale di libero scambio delle informazioni e delle scoperte scientifiche...in modo che tutti possano sperimentare i benefici del progresso della scienza\".\nPrecursore della WFS \u00e8 stato il Centro di Cultura Scientifica Ettore Majorana, denominato \"Universit\u00e0 del terzo millennio\"\", che ha attirato a Erice oltre 75.000 scienziati dalla sua fondazione nel 1963. Nel 1986 un gruppo di scienziati, provenienti in gran parte dalla WFS, ha fondato a Ginevra l'\"International Centre for Scientific Culture-ICSC-World Laboratory\", non solo per affrontare le emergenze planetarie, ma anche per sostenere la partecipazione delle \u00e9lite scientifiche dei paesi in via di sviluppo a progetti finalizzati alla soluzione dei problemi particolari dei loro paesi.\nAltre iniziative sono state l'istituzione del \"Premio Erice\" e del \"Gian Carlo Wick Prize\", inoltre l'\"Erice Statement\", la \"Dichiarazione della Farnesina\" e la \"Dichiarazione di Losanna\" sul doping nello sport."}
{"id": "5837131", "revid": "599013", "url": "https://it.wikipedia.org/wiki?curid=5837131", "title": "Juan Mu\u00f1oz (calciatore)", "text": "Caratteristiche tecniche.\nGioca come punta centrale \u00e8 dotato di buona velocit\u00e0.\nCarriera.\nClub.\nSiviglia poi prestiti al Real Saragozza e Levante.\nIl 1\u00ba luglio 2013, approda al Siviglia B, per poi passare in prima squadra al Siviglia, dove tuttavia debutta ufficialmente il 3 dicembre 2014, in Coppa del Re, entrando al posto di Kevin Gameiro al 75\u00ba nella larga vittoria 5-1 in casa contro il CE Sabadell. L'8 febbraio 2015 debutta nella Liga entrando al minuto 56 al posto di Iago Aspas, nella sconfitta 2-1 contro il Getafe. Il 30 settembre seguente debutta in Champions League, al 79\u00ba subentrando a Jos\u00e9 Antonio Reyes nella partita persa contro la (2-0). Il 4 gennaio 2016 rinnova fino al giugno 2019, con il club andaluso, venendo definitivamente promosso in prima squadra. Il 28 gennaio seguente segna il suo primo goal in Coppa del Re contro il Mirand\u00e9sm contribuendo inoltre alla vittoria finale. \nIl 14 maggio segna la sua prima rete in maglia andalusa in Liga, nell'ultima giornata di campionato, nella sconfitta 3-1 contro l'Athletic Bilbao. Il 31 agosto 2016 si trasferisce in prestito annuale al Real Saragozza. Il 24 gennaio 2017 cambia nuovamente squadra chiudendo la stagione in prestito al .\nLeganes.\nDopo le esperienze con l' e l', nel giugno 2019 si trasferisce al per 1 milione di euro, firmando un contratto annuale..\nIl 27 marzo 2021 nella partita Almeria-Leganes di Liga 2 segna un gol su calcio di rigore al decimo minuto di recupero del secondo tempo, portando l'incontro sull'1-1, che sar\u00e0 il risultato finale.\nNazionale.\nIl 15 aprile 2014, debutta con la , in un'amichevole vinta per 4-0 contro la , nel quale realizza una doppietta.\nStatistiche.\nPresenze e reti nei club.\n\"Statistiche aggiornate al 14 maggio 2016.\""}
{"id": "5837133", "revid": "547034", "url": "https://it.wikipedia.org/wiki?curid=5837133", "title": "Stephens Passage", "text": " \nLo Stephens Passage \u00e8 un braccio di mare del Pacifico nord-orientale. Fa parte dell'Inside Passage, un insieme di fiordi, canali e insenature che separano fra loro e con la terraferma le isole dell'Arcipelago Alexander, nell'Alaska sud-orientale.\nStephens Passage deve il suo nome all'esploratore britannico George Vancouver che lo nomin\u00f2 cos\u00ec nel 1794 per ricordare il baronetto Sir Philip Stephens.\nGeografia.\nLo Stephens Passage \u00e8 lungo circa 170\u00a0km e va dal Favorite Channel a nord, fino al Frederick Sound a sud, separando l'isola Admiralty ad ovest dalla terraferma e isola Douglas ad est.\nSullo Stephens Passage si affacciano diversi corsi d'acqua minori.&lt;br&gt;\nNella zona nord: \nNella zona centrale:\nNella zona sud:"}
{"id": "5837146", "revid": "287204", "url": "https://it.wikipedia.org/wiki?curid=5837146", "title": "Jagannatha", "text": ""}
{"id": "5837147", "revid": "6923", "url": "https://it.wikipedia.org/wiki?curid=5837147", "title": "Leggio elettronico", "text": "Per leggio elettronico si intende un software che serve ai musicisti prima e durante le performance per gestire le pagine del proprio repertorio musicale.\nIn altre parole, un leggio elettronico serve per organizzare gli spartiti e i testi delle canzoni che costituiscono il repertorio di un musicista, in modo da renderli facili da ritrovare e visualizzare durante le performance musicali.\nQuesto tipo di software \u00e8 diffuso sotto forma di App per i dispositivi mobile e di webApp funzionanti offline.\nSono esempi di leggio elettronico i programmi:\nDa non confondere con i programmi notazionali, che servono invece a \"scrivere\" la musica."}
{"id": "5837149", "revid": "547034", "url": "https://it.wikipedia.org/wiki?curid=5837149", "title": "Politica delle F\u00e6r \u00d8er", "text": "La politica delle Isole F\u00e6r \u00d8er si svolge in un contesto di democrazia rappresentativa parlamentare sotto dipendenza danese, dove il Primo ministro \u00e8 il capo del governo in un sistema a pi\u00f9 partiti. Le Isole F\u00e6r \u00d8er sono politicamente associate al Regno di Danimarca anche se nel 1948 venne introdotta la cosiddetta Hjemmestyre (o, in feringio, \"Heimast\u00fdrisl\u00f3gin\"), che garantiva un alto grado di autonomia locale. Il potere esecutivo viene esercitato dal governo, mentre il potere legislativo \u00e8 svolto sia dal governo che dal L\u00f8gting, il parlamento faroese. Il potere giudiziario \u00e8 indipendente sia dal governo che dal parlamento ed \u00e8 sotto la diretta giurisdizione della Danimarca. Dal 25 ottobre 2007 le Isole F\u00e6r \u00d8er costituiscono un unico distretto elettorale.\nLe F\u00e6r \u00d8er scelsero di non unirsi alla Danimarca al momento del suo ingresso nella Comunit\u00e0 europea, ora Unione europea, nel 1973."}
{"id": "5837151", "revid": "287204", "url": "https://it.wikipedia.org/wiki?curid=5837151", "title": "Episodi di Crossing Lines (seconda stagione)", "text": "La seconda stagione della serie televisiva Crossing Lines, composta da dodici episodi, \u00e8 stata distribuita per la prima volta online attraverso il servizio di video on demand Amazon Instant Video, nel Regno Unito, il 15 agosto 2014, e in Italia dal 22 ottobre 2015 su Netflix.\nIl salvataggio.\nTrama.\nContro la terribile perdita di Anne Marie la squadra ha solo 24 ore per trovare e salvare Louis e Rebecca. Nel frattempo, Dorn gioca una partita pericolosa con Dimitrov.\nIl ritorno.\nTrama.\nL'ex collega di Hickman a New York, Amanda Andrews, \u00e8 nel mezzo di un pericoloso salvataggio di giovani donne rapite. Ma \u00e8 una trappola di Genovese.\nIl cecchino.\nTrama.\nUn cecchino molto abile uccide le persone indiscriminatamente per attirare l'attenzione sul suo rancore politico. Sul fronte interno, Rebecca accetta di tornare ancora una volta all'ICC e Arabela, il nuovo membro del team, inizia a lavorare.\nTutti lo sapranno.\nTrama.\n\"Tutti sapranno\" - un messaggio di testo minaccioso inviato ripetutamente a determinati adolescenti insieme a video incriminanti. L'obiettivo: indurre i destinatari a suicidarsi. Finora, tre sono morti. All'ICC, Dorn mette Sebastian sotto inchiesta interna quando scopre che la sua abitudine di gioco d'azzardo \u00e8 stata fatta trapelare alla stampa.\nViolazione di domicilio.\nTrama.\nUna serie di violente invasioni domestiche in Belgio e Germania si sono intensificate. In Belgio, un'intera famiglia \u00e8 stata brutalmente assassinata. Andando per la prima volta in incognito, Sebastian si unir\u00e0 a una banda di motociclisti nel loro prossimo lavoro.\nLibert\u00e0.\nTrama.\nAmanda porta Genovese all'Aja per essere processato ma sembra compiaciuto, come se sapesse qualcosa che non sanno. Dice di avere informazioni inestimabili su un grande giocatore nel traffico di esseri umani - per il quale vuole contrattare per una liberazione anticipata dal carcere. Mentre Eve va in incognito per cercare di ottenere informazioni sulla banda della tratta di esseri umani, Hickman e Amanda fanno pressione su Genovese.\nLa digitale.\nTrama.\nMiles Lennon contatta Dorn e il team per chiedere aiuto in un'indagine su una potenziale rete di vedove nere che organizzano incontri e incidenti per ottenere il controllo sui loro anziani mariti.\nLegami famigliari.\nTrama.\nLennon chiama il team per chiedere aiuto su una nuova serie di droghe contaminate rilasciate a Londra, ma l'indagine \u00e8 complicata a causa della certezza di Lennon che la famiglia di Tommy sia coinvolta nella distribuzione delle droghe.\nLa verit\u00e0 e le sue conseguenze.\nTrama.\nUn tentativo di rapimento di un'amica stella del cinema di Dorn's espone una complessa connessione con uno strano culto e un incidente stradale di due anni fa.\nLa lunga strada verso casa.\nTrama.\nQuando Eva scopre un cadavere bagnato sulla riva, durante una visita in Italia, un giornalista rivela di aver scoperto le prove di un serial killer che annega le sue vittime e lascia una strana conchiglia in gola.\nLa squadra (1\u00aa parte).\nTrama.\nEva pensava di aver visto suo padre, che a lungo credeva fosse morto, in Spagna. Il resto della squadra indaga su due fughe da diversi carceri progettate in modo elaborato\nLa squadra (2\u00aa parte).\nTrama.\nLa squadra, inizialmente sconcertata dalle tattiche della banda, inizia a mettere insieme i pezzi. Hickman avverte la squadra rendendosi conto che la psichiatra del carcere \u00e8 in fuga. Mentre il mistero si svolge, segue anche una tragedia per la squadra (che la distrugger\u00e0)."}
{"id": "5837152", "revid": "767487", "url": "https://it.wikipedia.org/wiki?curid=5837152", "title": "Michael Stephenson", "text": "Carriera.\n\u00c8 conosciuto per aver preso parte al film \"Troll 2\", interpretando il ruolo di Joshua Waits. Nel 2009 ha anche prodotto e diretto il documentario di maggior successo \"Best Worst Movie\", basato sul film \"Troll 2\", e nel 2012 dirige il suo secondo documentario dal titolo \"The American Scream\".\nVita privata.\nStephenson vive attualmente a Los Angeles con sua moglie e le sue due figlie."}
{"id": "5837165", "revid": "1214201", "url": "https://it.wikipedia.org/wiki?curid=5837165", "title": "Osman Sow", "text": "Caratteristiche tecniche.\nCentravanti, pu\u00f2 giocare anche come seconda punta o come esterno d'attacco sinistro."}
{"id": "5837171", "revid": "287204", "url": "https://it.wikipedia.org/wiki?curid=5837171", "title": "Unione Sportiva Salernitana 1944", "text": "Questa voce raccoglie le informazioni riguardanti la Salernitana nelle competizioni ufficiali della stagione 1944.\nStagione.\nPiazzamento.\nCoppa della Liberazione: 1\u00b0\nOrganigramma societario.\nArea direttiva\nArea tecnica"}
{"id": "5837172", "revid": "287204", "url": "https://it.wikipedia.org/wiki?curid=5837172", "title": "Unione Sportiva Salernitana 1945", "text": "Questa voce raccoglie le informazioni riguardanti la Salernitana nelle competizioni ufficiali della stagione 1945.\nStagione.\nPiazzamento.\nCampionato Campano 1945: 2\u00b0\nOrganigramma societario.\nArea direttiva\nArea tecnica"}
{"id": "5837173", "revid": "599013", "url": "https://it.wikipedia.org/wiki?curid=5837173", "title": "Sam Nicholson", "text": "Caratteristiche tecniche.\nEsterno sinistro, pu\u00f2 giocare come ala sinistra o in alternativa come esterno sulla fascia destra."}
{"id": "5837175", "revid": "1335845", "url": "https://it.wikipedia.org/wiki?curid=5837175", "title": "Maria Cristina Fioretti", "text": "Biografia.\nSi forma artisticamente frequentando le scuole \"Alessandro Fersen\" e \"La Scaletta\"; successivamente si perfeziona con Ivana Chubbuck, Lena Lessing, Dominique De Fazio.\nDebutta al \"Festival di Teatro Fondi La Pastora\" in una regia di Renato Giordano che le vale la prima positiva recensione sulla rivista \"Sipario\". La prima tourn\u00e9e importante la vede impegnata nel cast di \"Medea\" diretta da Giancarlo Sepe con Mariangela Melato. A New York, assieme a Renato Campese e Gennaro Cannavacciuolo, recita nello spettacolo \"Ti dar\u00f2 quel fior!\". \u00c8 accanto a Luca Zingaretti in \"Lettura per Sant'Anna di Stazzema\", per commemorare le vittime della strage nazifascista.\nFonda poi il gruppo comico \"Le Sbandate\", con cui lavora per circa dieci anni in teatro per approdare a \"Fantastico pi\u00f9\", programma pomeridiano con Milly Carlucci su Rai 1.\nUna delle sue migliori interpretazioni \u00e8 quella di Anna Magnani al Teatro Sala Umberto di Roma nello spettacolo \"Io, Tot\u00f2 e la Magnani\" di Antonello Avallone. Sempre a teatro \u00e8 protagonista di \"Puggili\", che viene riproposto per 10 anni a Roma, Milano e in tourn\u00e9e. Nella versione teatrale di \"Nell'anno del Signore\" di Luigi Magni, con Sergio Fiorentini e Antonello Avallone, \u00e8 l'unica protagonista femminile. Co-protagonista in due commedie scritte e dirette da Roberto D'Alessandro, \"Bamboccioni\" e \"Una casa di pazzi\".\nDal 2011 porta in scena \"In nome della madre\", dal libro di Erri De Luca, per la regia di Filippo d\u2019Alessio e le musiche di Eugenio Tassitano. Nell'agosto 2015, insieme ad Angiola Baggi, porta in scena il testo \"Clausure\" di Marina Pizzi al Festival di Todi, per la regia di Francesca Satta Flores.\nIn televisione, per la Rai, legge con Luca Zingaretti \"16 ottobre 1943\" di Giacomo Debenedetti. Interpreta Linda nella fiction Rai \"Fidati di me\" con Virna Lisi per la regia di Gianni Lepre. \u00c8 ancora una volta Anna Magnani nella fiction Rai \"Volare - La grande storia di Domenico Modugno\" con Beppe Fiorello per la regia di Riccardo Milani.\nAl cinema \u00e8 protagonista del film \"Touchia\" di Rachid Benhadj, che ottiene una menzione speciale al Festival di Venezia.\nCome autrice ha vinto il premio \"Parole per comunicare\" con il racconto \"Pudigajaca \u2013 Una storia d'amore\" che ha inserito nello spettacolo da lei scritto e interpretato \"Ho gridato che ti amo\", con la collaborazione musicale di Eugenio Tassitano."}
{"id": "5837178", "revid": "287204", "url": "https://it.wikipedia.org/wiki?curid=5837178", "title": "David Bowie (disambigua)", "text": ""}
{"id": "5837183", "revid": "1586642", "url": "https://it.wikipedia.org/wiki?curid=5837183", "title": "Mercedes F1 W07 Hybrid", "text": "La Mercedes F1 W07 Hybrid \u00e8 una monoposto di Formula 1 realizzata dalla Mercedes, per gareggiare nel campionato mondiale di Formula 1 2016. \u00c8 stata l'assoluta dominatrice della stagione 2016, con 19 vittorie, 33 podi, 20 pole position (tutti e tre record in una stagione), 8 doppiette e 9 giri veloci in 21 gare, consacrando di fatto la W07 Hybrid come una delle monoposto pi\u00f9 vincenti di questa disciplina sportiva.\nLivrea.\nLa colorazione rimane la classica delle monoposto Mercedes precedenti. Il colore predominante \u00e8 il grigio con le fiancate di un azzurro pi\u00f9 evidente per risaltare lo sponsor Petronas che ora appare anche ai lati dell'abitacolo, in conseguenza dell'abbandono dello sponsor BlackBerry. Rispetto alla Mercedes F1 W06 \u00e8 messa in risalto maggiormente la presenza del colore nero.\nCaratteristiche.\nLa monoposto \u00e8 sostanzialmente simile a quella dello scorso anno. La parte anteriore ricalca quella della precedente monoposto. Nella prima parte del mondiale il muso viene modificato due volte (viene appuntito e con i sostegni ravvicinati) per ospitare meglio l\"'S-Duct\". I deviatori sono cambiati per indirizzare meglio i flussi aria sotto la monoposto nella zona centrale dove si trova lo scalino di legno. Inoltre per migliorare l\u2019andamento del flusso aria sotto la vettura ci sono anche nuovi deflettori laterali. La presa d'aria situata sopra la testa il pilota \u00e8 stata maggiorata e presenta un aspetto ovoidale ed \u00e8 stato suddiviso in pi\u00f9 zone. Modificato anche il sostegno tra \"cockpit\" e \"airscope\" ora curvo e non rettilineo come nel 2015. Per quanto riguarda gli i deviatori di flusso a lato e al di sopra delle pance, Mercedes ha inserito ora un ponte anche nella parte centrale e interna di tali componenti aerodinamici. Tutto ci\u00f2 per migliorare la qualit\u00e0 del flusso in arrivo dapprima sulle pance, e poi nella parte posteriore della vettura.\nLa Mercedes ha lavorato molto anche sulla disposizione dei radiatori all\u2019interno delle pance e del cofano motore; si pu\u00f2 infatti notare come anche Mercedes ora si chiuda prima verso l\u2019interno nella parte bassa per cercare di liberare gran parte della zona centrale del fondo al di sotto del cambio. Tutto ci\u00f2 viene fatto per massimizzare la portata di aria nella parte centrale del diffusore, parte fondamentale per la corretta generazione di carico aerodinamico al posteriore. \nLe modifiche pi\u00f9 evidenti si notano nella parte posteriore. Le fiancate presentano un diverso disegno e durante la stagione adottano una soluzione svasata; inoltre il posteriore \u00e8 stato snellito e presenta dimensioni minori per ottimizzare i flussi aerodinamici.\nAl cofano motore sono state apportate modifiche nella parte della pinna, componente utile a stabilizzare il flusso diretto verso l\u2019ala posteriore che ora risulta essere meno accentuata e anche alla fine dove sono state modificate leggermente le feritoie di sfogo dell\u2019aria calda. I tubi di scarico sono tre, due dei quali dedicati all\u2019espulsione dei gas di scarico proveniente dalla valvola \"wastegate\".\nSviluppi stagionali.\nIl team ha continuato a migliorare la F1 W07 Hybrid nel corso della stagione. L\"'S-duct\" rimane sviluppato da Mercedes per migliorare l'efficienza del flusso d'aria dalla parte anteriore della vettura al retro del telaio senza grosse interruzioni. Per il Gran Premio del Canada sono stati apportati numerosi miglioramenti tra cui dei nuovi \"turning vanes\" sotto il telaio e delle modifiche all'ala anteriore per migliorare il flusso d'aria all'esterno delle ruote della vettura. \u00c8 stata introdotta in occasione del la gara canadese anche una nuova ala posteriore per consentire velocit\u00e0 massime superiori ai 350 chilometri orari riducendo la resistenza, producendo un carico aerodinamico maggiore.\nMercedes ha provato un design innovativo durante il Gran Premio di Singapore con il terzo elemento di sospensione idraulico alloggiato trasversalmente nella paratia del telaio superiore. I dischi dei freni rivisti con superficie concava sono stati sviluppati durante la stagione, dissipando il calore in modo efficiente e mantenendo costanti le temperature dei pneumatici. \nCarriera agonistica.\nTest.\nLa Mercedes F1 W07 Hybrid \u00e8 stata svelata per la prima volta il 19 febbraio 2016; in quest'occasione Rosberg e Hamilton hanno completato uno shakedown inaugurale durante un evento promozionale sul circuito di Silverstone. L'auto \u00e8 stata guidata per un totale di 98,2 km. La F1 W07 Hybrid \u00e8 stata lanciata ufficialmente online il 21 febbraio 2016, il giorno prima dell'inizio dei test inaugurali pre-stagionali del 2016. La F1 W07 Hybrid ha preso parte ai test pre-stagionali sul Circuit de Barcelona-Catalunya tra il 22 e il 25 febbraio e tra l'1 e il 4 marzo. Durante gli otto giorni di prova, l'auto ha completato 1294 giri e un totale di 6.024 km (3.743,1 mi), equivalenti a oltre 19 distanze di gara. L'auto \u00e8 stata anche guidata dal campione della Serie GP3 2015 Esteban Ocon e dal pilota della Manor Pascal Wehrlein nelle prove durante la stagione.\nStagione.\nIn Australia la pole position \u00e8 conquistata da Hamilton, seguito da Rosberg. In gara, dopo una grande battaglia con le Ferrari, a spuntarla \u00e8 Rosberg, che precede Hamilton e Vettel, mentre Raikkonen si ritira. Le W07 Hybrid approfittano di una strategia che le fa fermare una volta in meno delle rosse che le avevano scavalcate alla partenza. Nelle gare successive la Mercedes continua a dominare, con tre vittorie di Rosberg in Bahrain, Cina e Russia e 2 podi di Hamilton. Dopo l'autoeliminazione dei due alfieri argento in Spagna.\nHamilton vince a Monaco sfruttando una grande strategia, Rosberg arriva solo settimo. Hamilton vince anche due settimane dopo in Canada, precedendo il ferrarista Sebastian Vettel (che ha sopravanzato grazie a una strategia pi\u00f9 conservativa) e Valtteri Bottas, mentre Rosberg \u00e8 quinto. Dopo la vittoria di Rosberg in Azerbaigian, Hamilton vince in Austria e Gran Bretagna, riducendo a solo 1 punto il distacco da Rosberg in campionato. Dopo la pausa estiva Rosberg infila una tripletta (Belgio, Italia s Singapore) e in Malesia arriva terzo, dove invece Hamilton si ritira per problemi alla PU. In Giappone Rosberg vince ancora con Lewis 3\u00b0 (partito dalla pole) ed \u00e8 a +33 sul compagno di squadra e diretto inseguitore in classifica.\nGare europee.\nAl nuovo Gran Premio d'Europa, Rosberg ottiene il suo secondo \"Grand Slam\" (pole, giro veloce, vittoria, primo per tutta la durata del GP), mentre Hamilton si qualifica decimo a causa di un errore alla \"chicane\" del castello che provoca la rottura della sua sospensione anteriore destra; in gara il pilota britannico arriva quinto anche a causa di una perdita di potenza.\nDurante il Gran Premio d'Austria, dopo una doppietta in qualifica con pole di Hamilton, i due piloti della Mercedes collidono al settantesimo giro: negli ultimi giri Hamilton si avvicina a Rosberg, attaccandolo proprio nell'ultima tornata: i due collidono alla \"Remus\", con la vettura di Rosberg danneggiata all'alettone anteriore. Le due vetture si ritrovano vicine alla curva \"Schlossgold\", con Hamilton che passa Rosberg, dopo un nuovo contatto fra le due monoposto. Rosberg \u00e8 passato, nelle ultime curve, anche da Verstappen e R\u00e4ikk\u00f6nen e chiude cos\u00ec quarto. Il pilota britannico conquista la sua quarantaseiesima vittoria, e il suo decimo \"Hat Trick\", ovvero vittoria, \"pole\" e giro veloce. Dopo tale episodio il team Mercedes introduce un nuovo regolamento per gestire i due piloti per evitare il ripetersi di incidenti. Hamilton conquista il Gran Premio di Gran Bretagna per la terza volta consecutiva (un record) partendo dalla \"pole\", mentre il pilota tedesco della Stella a tre punte durante la gara ha un problema al cambio; gli ingegneri della Mercedes intervengono per radio suggerendo a Rosberg di resettare il cambio ed evitare di inserire la settima marcia. Questo aiuto coster\u00e0 a Rosberg una penalit\u00e0 di dieci secondi che lo far\u00e0 retrocedere in terza posizione alle spalle di Max Verstappen. In Ungheria Hamilton ottiene la sua quinta vittoria all'Hungaroring, superando cos\u00ec Rosberg (arrivato secondo) nella Classifica Piloti. A Hockenheim Hamilton ottiene la sua quarta vittoria consecutiva, mentre Rosberg a causa di una brutta partenza, nonostante la partenza dal primo posto, conclude al quarto posto. Con questo risultato, alla vigilia della pausa estiva, il pilota britannico precede il compagno di squadra di 19 punti.\nIn Belgio Hamilton parte in fondo alla griglia a causa della sostituzione di componenti del suo motore, mentre Rosberg conquista la \"pole position\". Il pilota tedesco conquista anche la vittoria, la ventesima in carriera, rimanendo in testa dall'inizio alla fine della gara. Hamilton dopo una bella rimonta arriva sul gradino pi\u00f9 basso del podio. A Monza Hamilton ottiene la \"pole\" ma in gara ha una brutta partenza e viene sopravanzato da diverse vetture, consentendo a Rosberg di ottenere la settima vittoria stagionale e la prima in carriera al Gran Premio d'Italia. Il pilota tedesco \u00e8 distante da Hamilton nella Classifica Piloti di soli 2 punti. Con due terzi dei Gran Premi completati, la Mercedes ha un vantaggio di 208 punti sulla seconda, la Red Bull Racing nella Classifica Costruttori.\nGare extra-europee.\nRosberg conquista il Gran Premio di Singapore sopravanzando Hamilton nella Classifica Piloti e tornando leader del Mondiale. \u00c8 anche la terza vittoria consecutiva del pilota tedesco, che riesce a vincere cos\u00ec l'ottava gara della stagione, nonostante la minaccia di Daniel Ricciardo negli ultimi giri. Hamilton invece ha problemi ai freni per tutta la gara ma nonostante questo riesce a salire sul gradino pi\u00f9 basso del podio.\nIn Malesia Hamilton mentre \u00e8 in testa al Gran Premio ha una rottura al motore che lo costringe al ritiro. Rosberg finisce al diciassettesimo posto in partenza dopo un incidente con Sebastian Vettel, ma riesce a rimontare e a concludere la gara al terzo posto portando a 23 punti il vantaggio su Hamilton in campionato a cinque gare dal termine. A Suzuka Hamilton, che parte secondo ha una brutta partenza e si ritrova in ottava posizione; riesce a rimontare e a concludere al terzo posto, mentre Rosberg, partendo dalla prima piazza, dopo una buona partenza conquista la sua nona vittoria stagionale. Con questo risultato la Mercedes si assicura il terzo titolo Costruttori consecutivo.\nIl pilota britannico della Mercedes conquista invece il successivo Gran Premio ad Austin partendo dalla pole. \u00c8 la prima vittoria di Hamilton dopo la pausa estiva; inoltre con questo risultato Hamilton \u00e8 il terzo pilota a centrare l'impresa della cinquantesima vittoria nel mondiale, dopo Alain Prost (51) e Michael Schumacher (91). Rosberg inizialmente perde la posizione venendo sopravanzato da Daniel Ricciardo; successivamente grazie ad una \"Virtual Safety Car\" riesce a riprendersi il secondo posto. \u00c8 la quinta doppietta per il team Mercedes. In Messico Hamilton conquista la \"pole position\" con Rosberg che completa la prima fila della Mercedes nell'ultimo giro della qualifica superando Max Verstappen e Daniel Ricciardo: \u00e8 la dodicesima prima fila Mercedes della stagione. Al via Hamilton tiene il comando della gara, ma va lungo alla prima staccata, conservando cos\u00ec il primato. Nico Rosberg resiste all'assalto di Max Verstappen con le due vetture che arrivano a contatto, ma possono proseguire non essendoci ingenti danni. Hamilton vince la sua ottava gara stagionale, mentre Rosberg che riesce a resistere agli attacchi di Max Verstappen conclude secondo completando cos\u00ec l'uno-due Mercedes. Con questa vittoria Hamilton eguaglia Alain Prost per Gran Premi conquistati. La Mercedes ottiene il nuovo record di vittorie, in una stessa stagione, per un costruttore: 17. La Mercedes F1 W07 diventa cos\u00ec la monoposto pi\u00f9 vincente nella storia del mondiale di F1.\nRecord in Formula 1.\nLa Mercedes F1 W07 Hybrid detiene i seguenti record:"}
{"id": "5837198", "revid": "111433", "url": "https://it.wikipedia.org/wiki?curid=5837198", "title": "Yvonne Brill", "text": "Laureatesi in matematica e chimica in quanto, causa il suo genere, gli fu preclusa la possibilit\u00e0 di studiare ingegneria, fu assunta dalla Douglas Aircraft nel 1945 per lo studio di un sistema satellitare americano.\nNel 1967, mentre lavorava per conto della Radio Corporation of America, brevett\u00f2 un nuovo tipo di propulsione basato sulla idrazina (\"Resistojet\").\nContribu\u00ec anche per la messa a punto del sistema di propulsione dei TIROS, i primi satelliti meteorologici commerciali.\nHa lavorato per la NASA dal 1981 al 1983. Nel 2011 \u00e8 stata insignita della National Medal of Technology and Innovation dal presidente degli Stati Uniti d'America Barack Obama.\nNel 2013 l'American Institute of Aeronautics and Astronautics le ha dedicato il \"Yvonne C. Brill Lectureship in Aerospace Engineering\"."}
{"id": "5837202", "revid": "729019", "url": "https://it.wikipedia.org/wiki?curid=5837202", "title": "Castello di Corniglio", "text": "Il castello di Corniglio \u00e8 una struttura difensiva medioevale ubicata a Corniglio in provincia di Parma; la sua funzione era il controllo dell'accesso all'Alta Val Parma e alla Val Bratica.\nStoria.\nLa prima menzione ufficiale del castello risale al 6 febbraio 1240, quando Guglielmo de Egidiis sentenzi\u00f2 contro il vescovo di Parma Martino in una causa con i Platoni di Val Taro.\nPosto su di uno sperone roccioso che si incunea fra la Val Parma e la Val Bratica, il castello di Corniglio affonda le sue origini nel XIII secolo, nel 1240 si ha infatti notizia di una struttura difensiva dotata di un fossato.\nManiero appartenente dalla chiesa di Parma, fu utilizzato dal vescovo di Parma Ugolino de' Rossi come rifugio quando Ludovico il Bavaro entr\u00f2 in Parma nel 1329. Nel 1355 lo stesso Ugolino cedette al nipote Giacomo il feudo come compensazione per una causa che Giacomo e il nipote Bertrando avevano intentato al Capitolo della Cattedrale di Parma per via di un prestito non onorato.\nRespinto con successo un assalto di Iacopo Terzi nel 1408 e di Obietto Fieschi nel 1482, nel 1483 i Rossi persero il castello al pari di tutti i loro possedimenti dopo la definitiva sconfitta di Guido nella guerra dei Rossi, ad opera delle truppe ducali di Ludovico il Moro.\nIl feudo venne quindi ceduto dal Moro a Pietro Francesco Visconti di Saliceto. Dopo un tentativo di Troilo I de' Rossi, marchese di San Secondo, di entrare in possesso del castello appartenuto al nonno Pier Maria II (1499), il castello pass\u00f2 di mano sino ad essere assegnato a Galeazzo Pallavicino, al quale nel 1521 Filippo Maria de' Rossi, figlio di Guido, sottrasse definitivamente la rocca riuscendo a restaurare il potere dei Rossi sul feudo di Corniglio.\nAlla morte di Filippo, avvenuta nel 1529, il feudo pass\u00f2 ai figli Camillo e Marsilio; tuttavia, nel 1560 un'esplosione della polveriera causata da un fulmine provoc\u00f2 il crollo della torre in cui dormiva Marsilio, che mor\u00ec nell'incidente.\nNel 1568 il vescovo di Parma Alessandro Sforza di Santa Fiora riusc\u00ec a recuperare alla diocesi il feudo di Corniglio; il duca di Parma Ottavio Farnese conferm\u00f2 l'investitura, ma stabil\u00ec che le terre fossero restituite ai Rossi nel momento in cui lo Sforza avesse terminato il suo mandato, come avvenne cinque anni dopo.\nAlla morte di Camillo, Corniglio pass\u00f2 al figlio Filippo Maria il giovane, che nel 1593 fu imprigionato al carcere della Rocchetta di Parma; i suoi beni furono confiscati nel 1594 dal duca Ranuccio I Farnese e divennero possedimento della Camera ducale.\nNel 1820 la duchessa Maria Luigia don\u00f2 il maniero al comune di Corniglio, che lo adib\u00ec dapprima a sede della podesteria, delle prigioni e degli uffici amministrativi e, a partire dal 1860, a sede municipale.\nArchitettura.\nPur conservandosi in ottimo stato, sede degli uffici comunali di Corniglio e di altre attivit\u00e0, il castello conserva ben poco della struttura originaria. Sono sicuramente risalenti al periodo rossiano sia l'ala ovest del maniero, gli imponenti speroni delle mura perimetrali della fortezza e due bastioni angolari. Al centro dello spiazzo un'edicola in stile neoclassico dedicata ai Santi Lucio e Almanzio sorge dove vi era un oratorio dei monaci benedettini, la torretta con l'orologio \u00e8 invece da attribuirsi ai rifacimenti di epoca successiva"}
{"id": "5837204", "revid": "124123", "url": "https://it.wikipedia.org/wiki?curid=5837204", "title": "Giuseppe Callegarini", "text": "Medaglia d'oro al valor militare alla memoria.\nBiografia.\nDopo essersi laureato in lettere e filosofia all'Universit\u00e0 di Padova, Callegarini aveva frequentato a Spoleto la Scuola allievi ufficiali. Al momento dell'armistizio si trovava in licenza a Pola e decise subito di schierarsi contro i tedeschi. Tra i primi organizzatori della Resistenza nella Venezia Giulia, fu tra i pi\u00f9 audaci animatori della lotta contro i nazifascisti nella regione."}
{"id": "5837207", "revid": "1305772", "url": "https://it.wikipedia.org/wiki?curid=5837207", "title": "Lode Runner's Rescue", "text": "Lode Runner's Rescue \u00e8 un videogioco pubblicato nel 1985 per Atari 8-bit e Commodore 64 da Synapse Software, che era stata recentemente acquisita da Br\u00f8derbund. \u00c8 il primo seguito di \"Lode Runner\" ad avere differenze significative nella meccanica di gioco. Si tratta in effetti di un gioco molto diverso da \"Lode Runner\" e pi\u00f9 somigliante all'arcade \"Crystal Castles\".\nModalit\u00e0 di gioco.\nIl giocatore controlla Alexandra, figlia del protagonista di \"Lode Runner\", che per salvare il padre dai Bungeling deve attraversare 46 livelli tridimensionali a schermata fissa e visuale isometrica diagonale.\nOgni livello contiene un insieme sempre pi\u00f9 intricato di piccoli blocchi a diverse altezze e Alexandra pu\u00f2 camminarci sopra nelle quattro direzioni e compiere brevi salti. I dislivelli piccoli, di un gradino in salita o due in discesa, si superano camminando. Non si pu\u00f2 cadere da altezze pi\u00f9 elevate camminando, ma \u00e8 possibile precipitare e perdere una vita se si salta. \nPer completare un livello bisogna raccogliere tutte le chiavi sparse per l'area e infine raggiungere la casella di uscita, prima che scada il tempo.\nLe guardie Bungeling pattugliano i livelli, a volte inseguendo Alexandra e a volte su percorsi predefiniti, e devono essere evitate.\nRiuscire a prendere un gatto concede una vita extra e mangiare i funghi ingigantisce temporaneamente Alexandra, fornendole velocit\u00e0 e salti potenziati.\nIn alcuni livelli sono presenti zone con acqua in movimento, dove le guardie non possono andare; Alexandra pu\u00f2 attraversarle a nuoto, ma \u00e8 anche trascinata dalla corrente.\nEsistono inoltre ascensori e botole.\nUn'ulteriore difficolt\u00e0 pu\u00f2 essere data dalle zone in cui Alexandra non \u00e8 visibile, perch\u00e9 nascosta dallo scenario tridimensionale, e bisogna affidarsi ai suoni.\nIl gioco include un editor di livelli avanzato, che permette anche di stabilire il comportamento delle guardie su ogni casella."}
{"id": "5837210", "revid": "697352", "url": "https://it.wikipedia.org/wiki?curid=5837210", "title": "Custode della Camera Omega", "text": ""}
{"id": "5837225", "revid": "922800", "url": "https://it.wikipedia.org/wiki?curid=5837225", "title": "Club vincitori delle competizioni confederali e interconfederali di calcio", "text": ""}
{"id": "5837227", "revid": "599013", "url": "https://it.wikipedia.org/wiki?curid=5837227", "title": "C\u00f3rdoba", "text": ""}
{"id": "5837229", "revid": "124123", "url": "https://it.wikipedia.org/wiki?curid=5837229", "title": "Eka Kurniawan", "text": " Ha studiato filosofia presso l'Universit\u00e0 di Gadjah Mada a Yogyakarta. Scrive romanzi, racconti e sceneggiature per film. Le sue opere sono tradotte in pi\u00f9 di 22 lingue. Il suo romanzo, \"Cantik Itu Luka\", \u00e8 stato incluso nella lista dei 100 libri notabili da \"The New York Times\"."}
{"id": "5837231", "revid": "599013", "url": "https://it.wikipedia.org/wiki?curid=5837231", "title": "Alfredo Calzolari", "text": "Medaglia d'oro al valor militare alla memoria.\nBiografia.\nAttivo nell'organizzazione socialista clandestina del suo paese, nel marzo del 1941 fu arrestato e mandato al confino.Calzolari fu rilasciato dopo cinque mesi riprendendo clandestinamente la sua attivit\u00e0 di antifascista e, non a caso, quando arriv\u00f2 l'armistizio, fu tra i primi organizzatori della Resistenza armata a Molinella, distinguendosi per coraggio e per acume politico. Nei giorni che precedettero la Liberazione, la \"Brigata Matteotti Pianura\", diretta da \"Falco\" \u2212 questo il suo nome di battaglia \u2212 si distinse in numerosi combattimenti, infliggendo gravi perdite alle truppe tedesche in ritirata ed operando per impedire la distruzione di bacini idrovori che gli occupanti avevano minato. Durante l'ennesimo scontro, Alfredo Calzolari rimase mortalmente ferito, ma fino all'ultimo istante esort\u00f2 i suoi compagni a proseguire nell'azione intrapresa."}
{"id": "5837233", "revid": "922800", "url": "https://it.wikipedia.org/wiki?curid=5837233", "title": "Club calcistici pi\u00f9 ricchi del mondo secondo Forbes", "text": ""}
{"id": "5837243", "revid": "287204", "url": "https://it.wikipedia.org/wiki?curid=5837243", "title": "Pischelsdorf", "text": ""}
{"id": "5837249", "revid": "76963", "url": "https://it.wikipedia.org/wiki?curid=5837249", "title": "Jill Halfpenny", "text": "Nel 2011 ha vinto il Laurence Olivier Award alla miglior performance in un ruolo non protagonista in un musical per la sua performance nel musical \"Legally Blonde\" a Londra."}
{"id": "5837255", "revid": "104458", "url": "https://it.wikipedia.org/wiki?curid=5837255", "title": "Dipartimento dell'Ari\u00e8ge", "text": ""}
{"id": "5837256", "revid": "104458", "url": "https://it.wikipedia.org/wiki?curid=5837256", "title": "Dipartimento del Lot e Garonna", "text": ""}
{"id": "5837257", "revid": "76963", "url": "https://it.wikipedia.org/wiki?curid=5837257", "title": "Nigel Harman", "text": "Nel 2012 ha vinto il Laurence Olivier Award alla miglior performance in un ruolo non protagonista in un musical per la sua interpretazione in \"Shrek The Musical\"."}
{"id": "5837262", "revid": "37401", "url": "https://it.wikipedia.org/wiki?curid=5837262", "title": "David Bowie (album 1969)", "text": ""}
{"id": "5837265", "revid": "287204", "url": "https://it.wikipedia.org/wiki?curid=5837265", "title": "Wynne", "text": ""}
{"id": "5837267", "revid": "111871325", "url": "https://it.wikipedia.org/wiki?curid=5837267", "title": "Cantugno", "text": "Cantugno \u00e8 una frazione del comune di Pavia posta a nord del centro abitato, verso San Genesio ed Uniti.\nStoria.\nCantugno, noto fin dal XII secolo, faceva parte del Parco Vecchio. Nel XVIII secolo gli furono uniti alcuni piccoli comuni del Parco Vecchio: Torre del Gallo, Cornaiano, Restellone e Due Porte. Nel 1841 il comune fu soppresso e aggregato a Mirabello.\nNel 1939 tuttavia il governo fascista, spartendo il comune di Mirabello fra Pavia e San Genesio, stacc\u00f2 anche Cantugno, che and\u00f2 nel capoluogo, da alcune sue vecchie cascine a nord, come \"Due Porte\", che finirono nell'altro comune."}
{"id": "5837275", "revid": "1833487", "url": "https://it.wikipedia.org/wiki?curid=5837275", "title": "Mirabello (Pavia)", "text": "Mirabello \u00e8 una frazione del comune di Pavia posta a nord del centro abitato, verso San Genesio ed Uniti.\nStoria.\nIntorno al 1180, dove ora sorge Mirabello, fu fondato il monastero cistercense del Ges\u00f9, con il passare degli anni, presso il monastero sorse un piccolo insediamento, detto nel XIII secolo \"Miscla\", ricco di mulini e difeso, almeno dal 1297, da un torre. Successivamente la localit\u00e0 fu chiamata Torre della Mischia, e, a partire dal 1325, la famiglia pavese di Fiamberti cominci\u00f2 ad acquistare vasti beni nella zona, tanto che, tra il 1325 ed il 1341, i Fiamberti realizzarono anche un castello. Negli anni \u201960 del Trecento, Galeazzo II visconti acquist\u00f2 dai Fiamberti la met\u00e0 del castello, mentre l\u2019altro lato del castello fu espropriato dal Visconti. In questo periodo, con la creazione del Parco Visconteo, anche il nome del luogo cambi\u00f2 da Torre della Mischia a Mirabello. \nMirabello (CC F237) era il principale centro del \"Parco Vecchio\" e sede del Capitano del Parco. Il Parco Vecchio era la parte pi\u00f9 antica del vastissimo parco dei Visconti, che congiungeva il Castello di Pavia alla Certosa; anche dopo la caduta degli Sforza e la rovina del Parco, esso sopravvisse come entit\u00e0 amministrativa autonoma. Nel XVIII secolo a Mirabello \u00e8 unito il comune di Torre Pescarina, e nel 1841 il comune di Cantugno. \nNel 1863 prende il nome di \"Mirabello ed Uniti di Pavia\". Nel 1883 alcune frazioni (Scala, Torretta, ecc.) vengono unite a Pavia. Nel 1939 il comune viene soppresso e unito a Pavia e in parte a San Genesio ed Uniti."}
{"id": "5837281", "revid": "1143927", "url": "https://it.wikipedia.org/wiki?curid=5837281", "title": "Parco Vecchio Pavese", "text": ""}
{"id": "5837282", "revid": "1143927", "url": "https://it.wikipedia.org/wiki?curid=5837282", "title": "Parco Novo Pavese", "text": ""}
{"id": "5837283", "revid": "1143927", "url": "https://it.wikipedia.org/wiki?curid=5837283", "title": "Parco Pavese", "text": "Il Parco Vecchio e il Parco Nuovo furono due speciali ripartizioni del Principato di Pavia, a settentrione del capoluogo.\nStoria.\nLa zona a nord di Pavia fu recintata dai duchi di Milano nel tardo medioevo. Un ampliamento fu operato durante la dominazione spagnola.\nIl territorio era sottomesso direttamente al capoluogo provinciale."}
{"id": "5837284", "revid": "767487", "url": "https://it.wikipedia.org/wiki?curid=5837284", "title": "Viability study", "text": "La Viability study (Studio della possibilit\u00e0 di sopravvivenza) \u00e8 un'analisi della redditivit\u00e0 associata ad una business idea, al fine di trasformarla in attivit\u00e0 economica.Lo studio \u00e8 composto da tre descrizioni/report:\nFeasibility report (Report di fattibilit\u00e0).\nStudia il piano atto a risolvere una situazione, come un problema od un'opportunit\u00e0, cos\u00ec determina se il piano \u00e8 \"adatto al ruolo\".Questo processo include il determinare se il piano \u00e8 tecnologicamente realizzabile e se \u00e8 in linea con lo scenario politico, sociale, economico e tecnologico (vedi analisi PEST)Lo studio di fattibilit\u00e0 non fornisce un risultato semplice del tipo \"Si\" o \"No\", ma \u00e8 usato per valutare una decisione.\u00a0Non \u00e8 solo uno strumento per fornire consigli, ma \u00e8 utile per raccogliere dati ed evidenziare le motivazioni che hanno guidato al consiglio stesso, quest'ultimi saranno poi input per il report di stima.&lt;br&gt;\nReport di valutazione.\nQuesto tipo di report serve ad esaminare sia una necessit\u00e0 riscontrata che un elenco di scelte, o in certi casi entrambe.Contiene una collezione di analisi e stime in merito alla necessit\u00e0 / scelte in oggetto e ne esamina le forze, debolezze, opportunit\u00e0 e minacce (vedi analisi SWOT);\u00a0&lt;br&gt;\nCombinare questi dati e quelli ottenuti dallo studio di fattibilit\u00e0 per ponderare una valutazione.Quando tutte le opzioni attuali presentano un impatto negativo, la valutazione pu\u00f2 consistere nel non agire.Il report di valutazione risponde alle domande \"Quale opzione dovremmo scegliere?\" (o \"Quali sono le opzioni migliori?\") permettendo cos\u00ec di presentare una valutazione attuale completa.\nReport di stima.\nSulla base dei due report descritti in precedenza e con l'aggiunta di eventuali ed ulteriori dati disponibili, questo report fornisce un'opinione o un giudizio sul valore o sull'affidabilit\u00e0 di qualcosa.Si compara un insieme di requisiti \"di categoria\" (criteri) con i requisiti presenti nell'oggetto dell'analisi per determinarne l'adattamento.Il report di stima si conclude con una descrizione generale in merito alle scelte da prendere in corso d'opera.&lt;br&gt;"}
{"id": "5837288", "revid": "256896", "url": "https://it.wikipedia.org/wiki?curid=5837288", "title": "Federazione industria musicale italiana", "text": ""}
{"id": "5837295", "revid": "48344", "url": "https://it.wikipedia.org/wiki?curid=5837295", "title": "Scudo (difesa)", "text": ""}
{"id": "5837299", "revid": "729019", "url": "https://it.wikipedia.org/wiki?curid=5837299", "title": "Rete tranviaria di Gala\u021bi", "text": "La rete tranviaria di Gala\u021bi \u00e8 la rete tranviaria che serve la citt\u00e0 rumena di Gala\u021bi."}
{"id": "5837300", "revid": "599013", "url": "https://it.wikipedia.org/wiki?curid=5837300", "title": "Rete tranviaria di Gala\u0163i", "text": ""}
{"id": "5837301", "revid": "78967199", "url": "https://it.wikipedia.org/wiki?curid=5837301", "title": "Transurb Gala\u021bi", "text": ""}
{"id": "5837336", "revid": "78968570", "url": "https://it.wikipedia.org/wiki?curid=5837336", "title": "Rathaus Pankow", "text": ""}
{"id": "5837344", "revid": "78968815", "url": "https://it.wikipedia.org/wiki?curid=5837344", "title": "Grascia", "text": ""}
{"id": "5837345", "revid": "247222", "url": "https://it.wikipedia.org/wiki?curid=5837345", "title": "E la luna buss\u00f2", "text": ""}
{"id": "5837355", "revid": "643662", "url": "https://it.wikipedia.org/wiki?curid=5837355", "title": "Supercoppa d'Ucraina", "text": ""}
{"id": "5837374", "revid": "78969545", "url": "https://it.wikipedia.org/wiki?curid=5837374", "title": "\u00c9cole Nationale des Ponts et Chauss\u00e9es", "text": ""}
{"id": "5837375", "revid": "767487", "url": "https://it.wikipedia.org/wiki?curid=5837375", "title": "Oum Hadjer", "text": "Oum Hadjer \u00e8 una citt\u00e0 del Ciad e capitale del dipartimento di Batha Orientale. Oum Hadjer \u00e8 anche il nome della sotto-prefettura in cui si trova."}
{"id": "5837379", "revid": "78969650", "url": "https://it.wikipedia.org/wiki?curid=5837379", "title": "\u00c9cole centrale du Panth\u00e9on", "text": ""}
{"id": "5837382", "revid": "287204", "url": "https://it.wikipedia.org/wiki?curid=5837382", "title": "Salvinia adnata", "text": "L'erba pesce gigante (Salvinia adnata ) \u00e8 una felce acquatica della famiglia Salviniaceae originaria del Brasile, che cresce sulla superficie di acque dolci stagnanti o lentamente fluenti.\nDescrizione.\n\u00c8 una felce acquatica perenne con fronde la cui grandezza dipende dallo spazio in cui si trova e dal suo nutrimento; le fronde possono essere larghe da circa 15\u00a0mm fino a superare i 60\u00a0mm. Alcune fronde galleggiano sulla superficie acquatica assumendo le sembianze di foglie, di colore prima verde e poi marrone; altre sono situate sotto la superficie acquatica assumendo le sembianze di radici e agendo come stabilizzatori. Il fusto \u00e8 dotato di peli, poco ramificato, orizzontale\nBiologia.\n\u00c8 un ibrido pentaploide (numero cromosomico 2n=45) non in grado di produrre spore fertili. Si riproduce pertanto esclusivamente per via vegetativa, attraverso la dispersione di frammenti di fusto con gemme. La principale causa di dispersione accidentale \u00e8 imputabile all'azione umana.\nDistribuzione e habitat.\n\"Salvinia adnata\" \u00e8 originaria del Brasile sudorientale, ma \u00e8 divenuta famosa per la sua invasivit\u00e0 dopo essere stata trovata in altri paesi tropicali come l'Asia, l'Africa e l'Australia. \nIn Europa la sua popolazione \u00e8 pi\u00f9 contenuta probabilmente per motivi climatici, \u00e8 stata ritrovata solamente in Francia, Italia e Spagna, anche se le segnalazioni per quest'ultima non sono confermate.In Italia la prima segnalazione \u00e8 stata effettuata nel Fosso di San Giuliano Terme, in Toscana. Successivamente la specie \u00e8 stata segnalata anche nel Lazio, nel Pozzo del Merro, una dolina carsica situata nei Monti Cornicolani; in questo sito la \"Salvinia adnata\" si \u00e8 completamente sostituita all'originaria lenticchia d'acqua. La sua presenza in quel pozzo \u00e8 stata probabilmente dovuta all'abbandono di una tartaruga palustre americana insieme a tutto il contenuto del suo acquario, che probabilmente conteneva i semi della pianta. Nel 2009 \u00e8 stata condotta la bonifica del sito con la completa eradicazione della specie. Un'ulteriore segnalazione si \u00e8 avuta pi\u00f9 recentemente in Sardegna, presso la localit\u00e0 Poggio dei Pini nel comune di Capoterra (CA).\nPredilige le acque stagnanti e in condizioni favorevoli \u00e8 in grado di coprire quasi completamente la superficie dell'acqua."}
{"id": "5837398", "revid": "767487", "url": "https://it.wikipedia.org/wiki?curid=5837398", "title": "Bio (album)", "text": "Bio \u00e8 un album in studio del cantautore statunitense Chuck Berry, pubblicato nel 1973 dalla Chess Records."}
{"id": "5837400", "revid": "729019", "url": "https://it.wikipedia.org/wiki?curid=5837400", "title": "Highland Clearances", "text": "Le Highland Clearances (in italiano: \"liberazione delle Highland\", in gaelico scozzese: \"Fuadach nan G\u00e0idheal\", che significa \"l'espulsione dei Gael\") fu un trasferimento forzato di un numero significativo di persone avvenuto durante il XVIII e XIX secolo per espellerle dai terreni agricoli tradizionali posseduti dai lord nelle Highlands scozzesi, dove la popolazione praticava agricoltura su piccola scala. Le espulsioni furono causate dalle enclosures delle terre comuni e dal passaggio dall'agricoltura all'allevamento di ovini, una rivoluzione agricola portata avanti dai proprietari terrieri ereditari e aristocratici. Le Clearances furono costituite da una complessa serie di eventi avvenuta su un periodo di oltre cento anni. Le Highland Clearances sono state definite come \"uno sfratto forzoso simultaneo di tutte le famiglie che vivevano in una data area come un intero glen\".\nLe Clearances sono particolarmente note per via della brutalit\u00e0 di molti sfratti a breve termine (anno dopo anno, gli inquilini non avevano quasi pi\u00f9 protezione secondo il diritto di Scozia) e per via dell'abbandono precipitoso del tradizionale sistema dei clan, in cui le obbligazioni reciproche tra la popolazione e i loro capi erano ben riconosciute. Gli effetti cumulativi delle migrazioni, e delle emigrazioni \"volontarie\" su larga scala nello stesso periodo, devastarono il paesaggio culturale della Scozia in una maniera totalmente diversa da tutte le altre aree della Gran Bretagna; gli effetti delle Clearances avrebbero distrutto gran parte della cultura gaelica.\nLe Clearances causarono una significativa emigrazione degli abitanti delle Highlands verso la costa, verso le Lowlands scozzesi, e pi\u00f9 lontano verso il Nord America e l'Australasia. All'inizio del XXI secolo, si trovavano pi\u00f9 discendenti degli abitanti delle Highlands in queste destinazioni della diaspora che nella Scozia stessa.\nPanorama sociale ed economico.\nLe enclosures dell'Inghilterra rurale nell'ambito della rivoluzione agricola britannica ebbero inizio molto prima, durante il periodo Tudor. Gli sviluppi simili che ebbero luogo in Scozia vennero chiamati Lowlands Clearances, ma nelle Highlands l'impatto di una cultura semi-feudale di lingua goidelica, che comprendeva obbligazioni di un capo verso il proprio clan, port\u00f2 a azioni popolari contro le Clearances. Vi fu sempre una persistente amarezza tra i discendenti di coloro che furono obbligati a migrare o a rimanere in tenute signorili di aree molto limitate e terreni non fertili.\nCambiamenti nella leadership dei clan.\nDalla fine del XVI secolo, le leggi richiesero ai capi dei clan di recarsi regolarmente ad Edimburgo per stendere accordi per la gestione di ogni persona nel loro territorio; questo fatto port\u00f2 alla tendenza tra i capi dei clan ad identificarsi come proprietari terrieri, piuttosto che come guida dei loro uomini. La piccola nobilt\u00e0 dei clan inizi\u00f2 a dedicarsi al pascolo, portando il bestiame nelle Lowlands per venderlo. Ci\u00f2 port\u00f2 ricchezza e propriet\u00e0 terriere all'interno dei clan, anche se le Highlands continuarono ad essere sovrappopolate e povere. I proprietari terrieri consideravano gli agricoltori come forza lavoro virtualmente gratuita, e li obbligavano a lavorare per molte ore per attivit\u00e0 come il raccolto e la lavorazione delle alghe, un'attivit\u00e0 che raggiunse il picco nelle Highlands occidentali tra il 1750 e il 1815.\nRepressione del giacobismo.\nL'insurrezione giacobita (1648-1746) caus\u00f2 molti sforzi del governo per frenare i clan che sostenevano Giacomo VII di Scozia e II d'Inghilterra e Giacomo Francesco Edoardo Stuart. Il governo dell'epoca rispose con la repressione dopo la battaglia di Culloden del 1746, che fu l'ultimo tentativo significativo degli Stuart di ri-impossessarsi del trono.\nLa legge sulla proscrizione del 1746 stabil\u00ec che tutte le spade fossero consegnate al governo e proib\u00ec l'abbigliamento tradizionale dei clan fatto di tartan e kilt. Un'altra legge del 1746 rimosse il potere virtualmente sovrano che i capi-clan detenevano sul proprio clan; l'applicazione delle proibizioni da parte del governo fu varia, e spesso legata al grado di sostegno dei clan all'interno della ribellione. Nel complesso, tuttavia, queste azioni portarono alla distruzione del tradizionale sistema dei clan e della struttura sociale che ne stava alla base, fatta di piccole comunit\u00e0 agricole.\nDal 1725, subito dopo la prima rivolta giacobita, gli abitanti delle Highlands avevano iniziato ad emigrare verso le Americhe in numeri sempre maggiori. Con la legge sul disarmo del 1746 e la legge sui clan del 1715,\nla Corona tent\u00f2 azioni non efficaci per sottomettere le Highlands scozzesi, e infine invi\u00f2 le truppe. Guarnigioni governative furono stanziate a Great Glen presso Fort William, a Kiliwhimin (poi denominato Fort Augustus) e Fort George presso Inverness, come anche a Ruthven, Bernera e Inversnaid, collegate al sud tramite le \"strade di Wade\" (costruite dal Maggiore-Generale George Wade). Le truppe ebbero l'effetto di limitare i viaggi per l'organizzazione, di sopprimere la diffusione di notizie e isolare ulteriormente i clan. Le condizioni sociali rimasero tuttavia non risolte per tutto il decennio.\n\"Miglioramenti\" economici.\nCi\u00f2 che divenne noto col nome di \"Clearances\" fu considerato dai proprietari terrieri come una miglioria necessaria per rendere l'agricoltura gestibile. Si pensa che le migrazioni forzate siano state iniziate dall'ammiraglio John Ross del Castello di Balnagowan nel 1762. MacLeod del clan Macleod inizi\u00f2 a sperimentare su Skye nel 1732; i capi ingaggiavano fattori delle Lowlands, o talvolta inglesi, con conoscenze in tecniche pi\u00f9 proficue di pascolo. Essi \"incoraggiavano\", talvolta forzosamente, la popolazione a trasferirsi al di fuori delle terre guidicate adatte per il pascolo degli ovini.\nPer i proprietari, \"miglioramento\" e \"liberazione delle terre\" non significavano necessariamente depopolare. Almeno fino agli anni '20 del XIX secolo, dove vi erano forti crolli del prezzo delle alghe, i proprietari intendevano creare forza lavoro virtualmente gratuita o a bassissimo costo, fornita dalle famiglie che vivevano nelle piccole comunit\u00e0 contadine. Dato che i raccolti e i profitti venivano ceduti ai lord, questi ultimi cercarono con successo di far approvare leggi che fermassero l'emigrazione, portando ad una legge specifica del 1803. La situazione cambi\u00f2 per\u00f2 dopo gli anni '20 e, per molti proprietari, la carestia delle patate iniziata nel 1846 divenne un'altra ragione per incoraggiare o forzare l'emigrazione e il decremento della popolazione.\nPrima dell'inizio delle Clearances, vi furono esempi di capi-clan che risposero a questi problemi al nascere anche prima della battaglia di Culloden.\nLe terre dei clan erano divenute propriet\u00e0 privata dei proprietari terrieri; ciononostante, molti di questi dovettero anche lottare contro le pesanti condizioni economiche. \"Gran parte del dramma e della tragedia delle Highland \u00e8 citata nei negoziati tra i proprietari terrieri tormentati finanziariamente ed i loro creditori, agenti e fiduciari... Le migliori intenzioni non furono mai sufficienti nelle Highland di mezzo secolo, sempre pi\u00f9 popolose e in cerca di miglioramento.\"\nLynch suggerisce che vi sia stata anche una \"espulsione dei proprietari delle Highland all'inizio del XIX secolo\", cio\u00e8 quei signori che non si erano adattati al mutamento del periodo e alle circostanze. Di conseguenza, il controllo delle terre pass\u00f2 ad estranei.\nIl governo forn\u00ec aiuti finanziari per strade e ponti per sostenere la nuova agricoltura e commercio basati sugli ovini.\nL'anno della pecora.\nUn'altra grande emigrazione di massa avvenne nel 1792, conosciuto dagli abitanti delle Highlands di lingua gaelica come \"Bliadhna nan Caorach\" (\"Anno della Pecora\"). I proprietari terrieri stavano liberando i poderi per utilizzarli come pascoli; nel 1792 i fattori di Strathrusdale protestarono guidando pi\u00f9 di 6.000 pecore fuori dalle terre che circondavano Ardross. Questa azione, comunemente definita come \"Disordini delle pecore del Ross-shire\", fu gestita dai pi\u00f9 alti gradi del governo: il Segretario per gli interni Henry Dundas, I visconte Melville, fu coinvolto nella vicenda e fece mobilitare il battaglione del Black Watch. Egli ferm\u00f2 i disordini e port\u00f2 i rivoltosi a processo, condannandoli; essi riuscirono poi a scappare dalla prigionia e scomparvero.\nLe persone furono trasferite su terreni pi\u00f9 poveri, mentre altri vennero inviati in piccole fattorie sulle aree costiere, dove l'agricoltura non riusciva a sostentare la popolazione; si pensava che si sarebbero dati alla pesca come nuovo commercio. Nel villaggio di Badbea a Caithness le condizioni erano talmente aspre che, quando le donne lavoravano, dovevano legare i bambini e le galline alle rocce o ad assi per evitare che fossero portati via fin sugli scogli. Altri contadini furono trasportati direttamente alle navi per l'emigrazione, dirette verso il Nord America o l'Australia.\nReligione.\nIl Parlamento della Riforma scozzese del 1560 rese la pratica del cattolicesimo romano illegale, come anche la detenzione di qualsiasi propriet\u00e0 da parte di un cattolico romano. Il cattolicesimo fu in seguito identificato con il giacobitismo, pertanto ritenuto inaccettabile nell'alta societ\u00e0. Il numero di aderenti al cattolicesimo \u00e8 difficile da stimare ma rappresent\u00f2 una definita minoranza all'interno della popolazione scozzese, ma la maggioranza nelle Highlands occidentali. Nel 1755 fu stimato che vi erano 16.500 comunicanti, principalmente situati nel nord e nell'ovest. Nel 1764, \"la popolazione cattolica totale in Scozia sarebbe stata di circa 33.000 persone, il 2,6% del totale. Di questi, 23.000 si trovavano nelle Highlands\". Un'altra stima del 1764 calcola 13.166 cattolici nelle Highlands, circa un quarto di quanti erano emigrati nel 1790.\nDawson e Farber affermano che \"nonostante i proprietari terrieri non discriminassero le persone sulla base di ragioni etniche o religiose, l'effetto delle Clearances distrusse gran parte della cultura gaelica, che si disperse insieme alle persone che scapparono\" e i protestanti rappresentavano la maggioranza sia della popolazione delle Highlands sia di coloro che fuggivano. Ciononostante, il sentimento anti-cattolico (insieme alle carestie, povert\u00e0 e affitti in crescita) fu un fattore scatenante in alcune Clearances.\nSeconda fase delle Clearances.\nFu solo all'inizio del XIX secolo che la seconda fase delle Clearances, la pi\u00f9 brutale, ebbe inizio. Ci\u00f2 avvenne molto prima della visita di Giorgio IV del Regno Unito nel 1822, quando gli abitanti delle Lowlands misero da parte il proprio odio e scontento verso gli abitanti delle Highlands e si identificarono insieme a loro come simboli nazionali.\nI pi\u00f9 noti sono gli esempi di proprietari terrieri che cercavano di sfruttare il cambiamento della situazione economica a loro vantaggio, espellendo inquilini poco redditizi dalle loro terre per far spazio a utilizzi pi\u00f9 profittevoli, come pascoli, foreste o turismo. Due delle clearances meglio documentate sono quelle delle terre della Duchessa di Sutherland, gestite dal suo fattore Patrick Sellar, e le clearances di Glencalvie, che furono osservate e documentate da un giornalista del \"London Times\".\nNel 1807 Elizabeth Sutherland, XIX contessa di Sutherland, visitando le propriet\u00e0 di famiglia insieme al marito Lord Stafford, scrisse che \"lui fu colpito quanto me dal tenore delle migliorie, e dedicammo tutta la nostra attenzione alle rape\". Oltre ad utilizzare le terre per i pascoli, Stafford progett\u00f2 di investire nel carbone, nel sale, nella lavorazione dei mattoni e delle piastrelle, e nella pesca delle aringhe. In quell'anno i suoi agenti diedero inizio agli sfratti, e 90 famiglie furono obbligate a lasciare i propri raccolti a terra e spostare il proprio bestiame e i propri attrezzi, e gli fu offerto di andare a vivere a 30 km dalla costa, stando all'aperto finch\u00e9 non fossero riusciti a costruirsi nuove case. Questo piano \u00e8 stato descritto come \"un tipico esempio... di ingegneria sociale che non incontr\u00f2 n\u00e9 le speranze dei fautori, n\u00e9 i bisogni di coloro che li subirono, ma produsse invece un disastro sociale.\"\nIl primo commissario dei Sutherland, William Young, arriv\u00f2 nel 1809 e ingaggi\u00f2 subito Patrick Sellar come suo fattore; egli procedette con l'acquisizione di nuovi pascoli. I Sutherland furono responsabili delle brutali espulsioni tra il 1811 ed il 1820. Sellar supervision\u00f2 personalmente lo sfratto di tutte le persone riluttanti ad andarsene, a cui furono bruciate le case abbandonate (specialmente i tetti in legno) per impedirne una futura ri-occupazione. In questo periodo erano comuni sfratti anche di 2.000 famiglie al giorno, e molti morirono di fame o di freddo vicino alle loro ex case. La duchessa di Sutherland, vedendo gli ex inquilini morire di fame sui terreni del marito, scrisse in una lettera ad un amico in Inghilterra: \"Gli scozzesi sono di temperamento felice, e non ingrassano come altre specie di animali\".\nGli sfratti venivano effettuati secondo la legge, con gli avvisi di sfratto che venivano consegnati tipicamente tre mesi prima. Tuttavia, molti erano riluttanti ad andarsene e non obbedivano alle ingiunzioni, pertanto venivano scacciati con la forza. I metodi erano talvolta aspri e brutali, anche per gli standard dell'inizio del XIX secolo. Donald McLeod, uno scalpellino del Sutherland, scrisse sugli eventi di cui fu testimone oculare\nLa costernazione e la confusione erano estreme. Alle persone non era dato alcun preavviso, oppure preavviso minimo, per lo sfratto loro e delle loro propriet\u00e0; le persone lottavano per spostare i malati e gli infermi prima che il fuoco li raggiungesse, e in seguito lottavano per salvare i loro effetti personali di maggior valore. I pianti di donne e bambini, i lamenti del bestiame terrorizzato, braccato dai cani latranti dei pastori in mezzo a fumo e fuoco, dipingevano una scena che rende impossibile la descrizione: bisognava averlo visto per crederlo.\nUna densa nuvola di fumo avvilupp\u00f2 l'intera nazione in un giorno, e si estese fino al mare. La notte si present\u00f2 una scena grandiosa e terrificante - tutte le case avvolte dalle fiamme. Io salii su una collina alle undici della sera, e contai duecentocinquanta case in fiamme, molti dei cui proprietari conoscevo di persona, ma le cui condizioni del momento - in fiamme o non in fiamme - non potevo giudicare. La conflagrazione dur\u00f2 sei giorni, finch\u00e9 tutte le dimore furono ridotte in cenere o in rovine fumanti. Durante uno di questi giorni una barca si smarr\u00ec in mezzo al fumo denso mentre si avvicinava alla costa, ma la notte fu in grado di raggiungere un porto nella livida luce delle fiamme.\nRacconti come quelli di McLeod e David Steward di Garth causarono la condanna generale nell'opinione pubblica. Due vecchi sfollati per ordine di Sellar erano troppo ammalati per andarsene; egli li lasci\u00f2 esposti alla gelida aria del nord e morirono. Egli fu assolto dall'accusa di omicidio colposo, ma la duchessa scrisse: \"Pi\u00f9 sento e vedo Sellar, pi\u00f9 sono convinta che non dobbiamo pi\u00f9 dargli fiducia come facciamo ora. \u00c8 talmente avido e prepotente con le persone, arrivano proteste pesantissime contro di lui fin da Strathnaver.\" In seguito a ci\u00f2, Sellar fu licenziato.\nAltrove, Alexander Ranaldson MacDonell di Glengarry si fece ritrarre come l'ultimo esempio genuino di vero capo delle Highland, mentre i suoi fittavoli (quasi tutti cattolici) erano soggetti a un processo di sfratto senza fine. Egli abbandon\u00f2 il suo reggimento ormai sbandato; il suo cappellano (poi vescovo) Alexander Macdonell condusse gli uomini e le loro famiglie a stabilirsi nella contea di Glengarry, nell'Ontario orientale, in Canada. Questa area costitu\u00ec una delle destinazioni preferite dagli emigranti delle Highlands nel XVIII secolo e fino all'inizio del XIX secolo, e il dialetto gaelico canadese fu la lingua natia dell'insediamento. Per rispetto alla cultura scozzese dei loro antenati, la contea ospita gli Highland Games di Glengarry, che si tengono una volta l'anno e sono uno dei maggiori Highland Games di questo tipo al di fuori della Scozia.\nLa carestia delle patate.\nCome nella grande carestia irlandese, il raccolto delle patate sub\u00ec pesanti perdite alla met\u00e0 del XIX secolo, e la diffusione del colera indebol\u00ec ulteriormente la popolazione delle Highland. Le politiche delle clearances causarono fame, morti e una ondata secondaria di emigrazione, quando le famiglie migrarono volontariamente o furono sfrattate con la forza. Moltissime erano le morti tra i bambini e gli anziani; non essendovi alternative, le persone migravano, si arruolavano nell'esercito oppure si trasferivano nei centri urbani in crescita, come Glasgow, Edimburgo e Dundee nelle Lowlands scozzesi, e a Newcastle upon Tyne e Liverpool nel nord dell'Inghilterra. In alcuni luoghi le persone ricevettero incentivi economici per trasferirsi, ma in molti casi i proprietari terrieri utilizzarono metodi violenti.\nNel 1851, a seguito del suo viaggio nelle Highlands occidentali e nelle isole, John McNeill scrisse:\nGli abitanti di questi distretti non hanno n\u00e9 capitali sufficienti per coltivare tutte le terre necessarie per mantenersi, se queste potessero essere da loro coltivate, n\u00e9 hanno terre a sufficienza dove possiedono il capitale.\nRichards considera questa osservazione come \"il dilemma centrale nell'economia agricola\". A seguito della carestia delle patate, vi erano pi\u00f9 persone di quanto le terre potessero sostentare.\nLa carestia delle patate diede impulso alla \"Highland and Island Emigration Society\", che aiut\u00f2 circa 5.000 emigranti ad arrivare in Australia dalle aree colpite in Scozia."}
{"id": "5837407", "revid": "371529", "url": "https://it.wikipedia.org/wiki?curid=5837407", "title": "Chuck Berry Live in Concert", "text": "Chuck Berry Live in Concert \u00e8 un album dal vivo del cantautore statunitense Chuck Berry, pubblicato nel 1978.\nTracce.\nSide A\nSide B\nSide C\nSide D"}
{"id": "5837410", "revid": "773636", "url": "https://it.wikipedia.org/wiki?curid=5837410", "title": "Tour de Filipinas", "text": "Il Tour de Filipinas (it. \"Giro delle Filippine\") \u00e8 una corsa a tappe maschile di ciclismo su strada che si svolge ogni anno nelle Filippine. Creata nel 1955 come gara dilettantistica, ha assunto denominazione e formato attuale nel 2010. Proprio dal 2010 \u00e8 inserita nel calendario del circuito continentale UCI Asia Tour come gara di classe 2.2.\nStoria.\nCreato nel 1955 come una corsa di 4 tappe da Manila a Vigan, l'anno successivo ha assunto il nome di Tour of Luzon, che ha conservato fino al 1976. Dal 1979, per motivi di sponsorizzazione, \u00e8 stato denominato Marlboro Tour; il ritiro dello sponsor dopo l'edizione 1998 ha provocato la cancellazione della corsa, che \u00e8 tornata in calendario nel 2002 prima come FedEx Express Tour (2002-2004), e poi come Tour de Oro (2005) e Padyak Pinoy (2006-2009).\nA partire dal 2010, con il nome di Tour de Filipinas, \u00e8 aperta anche ai professionisti e fa parte del calendario dell'UCI Asia Tour come gara di classe 2.2, svolgendosi in febbraio. L'edizione 2018 \u00e8 stata spostata da febbraio a maggio per le eruzioni del Monte Mayon.\nAlbo d'oro recente.\n\"Aggiornato all'edizione 2019.\""}
{"id": "5837413", "revid": "1573940", "url": "https://it.wikipedia.org/wiki?curid=5837413", "title": "Ai no Album 8", "text": "Ai no Album 8 () \u00e8 l'ottavo album in studio del gruppo idol femminile giapponese Berryz Kobo, pubblicato nel 2012."}
{"id": "5837416", "revid": "1573940", "url": "https://it.wikipedia.org/wiki?curid=5837416", "title": "7 Berryz Times", "text": " \u00e8 il settimo album in studio del gruppo idol femminile giapponese Berryz Kobo, pubblicato nel 2011."}
{"id": "5837418", "revid": "1573940", "url": "https://it.wikipedia.org/wiki?curid=5837418", "title": "6th Otakebi Album", "text": "6th Otakebi Album () \u00e8 il sesto album in studio del gruppo idol femminile giapponese Berryz Kobo, pubblicato nel 2010."}
{"id": "5837420", "revid": "1573940", "url": "https://it.wikipedia.org/wiki?curid=5837420", "title": "Berryz Kobo Special Best Vol. 1", "text": "Berryz Kobo Special Best Vol. 1 () \u00e8 un album di raccolta del gruppo idol femminile giapponese Berryz Kobo, pubblicato nel 2009."}
{"id": "5837421", "revid": "461603", "url": "https://it.wikipedia.org/wiki?curid=5837421", "title": "Shenzhen Football Club", "text": ""}
{"id": "5837422", "revid": "262457", "url": "https://it.wikipedia.org/wiki?curid=5837422", "title": "N\u012bm", "text": ""}
{"id": "5837423", "revid": "1573940", "url": "https://it.wikipedia.org/wiki?curid=5837423", "title": "5 (Five)", "text": "5 (Five) () \u00e8 il quinto album in studio del gruppo idol femminile giapponese Berryz Kobo, pubblicato nel 2008."}
{"id": "5837432", "revid": "92723", "url": "https://it.wikipedia.org/wiki?curid=5837432", "title": "Reinhild Hoffmann", "text": "Inizi.\nDa bambina, Reinhild Hoffmann si trasferisce con la famiglia nel sud della Germania e frequenta una scuola di balletto a Karlsruhe. Dal 1965 al 1970 studia Danza contemporanea alla Folkwang Universit\u00e4t di Essen, dove prende il diploma di insegnante di danza. In seguito lavora come danzatrice con Kurt Jooss e Johann Kresnik.\nDal 1975 al 1977 dirige il Folkwang-Tanzstudio insieme a Susanne Linke. Qui produce la sua prima coreografia, \"Trio\", che vale alla scuola una borsa di studio di due anni. A questo periodo risalgono \"Duett\", \"Solo\", \"Fin al punto\" e \"Rouge et noir\".\nNel 1977 crea la nota coreografia \"Solo mit Sofa\", in cui lo strascico sovradimensionato dell'abito intrappola la danzatrice presso il divano. La musica \u00e8 di John Cage. Due anni dopo crea \"Steine\", \"Bretter\" e \"Auch\", che unisce a \"Solo mit Sofa\" in un'esibizione solistica che verr\u00e0 eseguita da lei stessa fino al 1984. Nel 1978, grazie a una borsa di studio del Land Nordrhein-Westfalen, si reca per sei mesi a New York.\nTeatrodanza a Brema.\nNell'autunno del 1978 viene ingaggiata insieme a Gerhard Bohner come co-direttrice del Teatrodanza di Brema. \u00c8 qui che si manifestano appieno tutte le sue capacit\u00e0 creative. La sua prima coreografia si intitola \"F\u00fcnf Tage, f\u00fcnf N\u00e4chte\" e viene rappresentata in una sala relativamente stretta e piccola, l'ex cinema Concordia. Durante gli anni del Teatrodanza di Brema, Hoffmann continuer\u00e0 a cimentarsi con questo tipo di spazialit\u00e0.\nLa coreografia successiva si intitola \"Hochzeit\" e tratta dell'intreccio di temi riguardanti corteggiamento, matrimonio, notte di nozze, vita matrimoniale, gravidanza, in tutte le sfumature dall'umorismo alla pi\u00f9 profonda gravit\u00e0. Nel 1980 seguono \"Unkrautgarten\", incentrato sulle nevrosi familiari, \"Erwartung\", \"Pierrot Lunaire\" su musica di Arnold Sch\u00f6nberg, e \"K\u00f6nige und K\u00f6niginnen\" che ottiene una convocazione al Berliner Theatertreffen. Nel 1981 il contratto di Gerhard Bohners a Brema non viene rinnovato, e Reinhild Hoffmann rimane unica responsabile della sezione danza.\nNel 1983 crea la coreografia di \"Callas\", che si confronta con il mondo illusorio del teatro, a cui segue nel 1984 \"Dido und \u00c4neas\". Queste opere vengono considerate fra le sue meglio riuscite. Nel 1985 porta sul palcoscenico \"F\u00f6hn \"e nel 1986 \"Verreist\", con cui si accomiata, insieme al suo ensemble, dalla scena di Brema.\nSchauspielhaus Bochum.\nDopo Brema, Reinhild Hoffmann viene ingaggiata dallo Schauspielhaus di Bochum, cosa che costituisce una novit\u00e0 per una compagnia di danza. A Bochum la sua prima creazione \u00e8 \"Machandl\", un esperimento riguardante la narrazione di fiabe, lavoro pi\u00f9 legato al teatro che non al Teatrodanza. Altre coreografie create per la scena di Bochum sono \"Von einem, der auszog ...\", \"Horatier nach Heiner M\u00fcller\", \"Ich schenk mein Herz\" e la pruduzione collettiva \"Hof\". Hoffmann sente il proprio lavoro allo Schauspielhaus come un tentativo di avvicinare arte drammatica e danza.\nLibera professione.\nDal 1995 la compagnia di Hoffmann a Bochum non riceve pi\u00f9 finanziamenti pubblici e si scioglie. Da quel momento l'artista, trasferitasi a Berlino, lavora come libera coreografa e regista operistica. Nel 2003 mette in scena \"Ariadne auf Naxos\" di Richard Strauss, e nel 2005 Das M\u00e4dchen aus der Fremde al\" \"Nationaltheater di Mannheim insieme a Isabel Mundry. Nell'ottobre 2008 mette in scena \"Salome\" di Richard Strauss ad Aquisgrana, sotto la direzione musicale di Marcus R. Bosch.\nRiconoscimenti.\nNel 1982 Reinhild Hoffmann ottiene il Premio tedesco della critica e nel 1992 l'Ordine al merito di Germania di prima classe. Nel 1997 viene designata membro della Akademie der K\u00fcnste Berlin. Nel 2007 \u00e8 vicepresidente della sezione Arti dello Spettacolo della stessa Accademia."}
{"id": "5837434", "revid": "15756", "url": "https://it.wikipedia.org/wiki?curid=5837434", "title": "Master of the Queen's Music", "text": "Master of the Queen's Music (o Master of the King's Music, o in passato Master of the King's Musick) \u00e8 una carica nella Famiglia reale britannica del Sovrano del Regno Unito. Il titolare della carica in origine era al servizio del Monarca d'Inghilterra, dirigendo l'orchestra di corte e componendo o commissionando musica quando richiesto.\nL'incarico \u00e8 ampiamente paragonabile a quello di Poeta Laureato. \u00c8 stato assegnato a persone illustri nel campo della musica classica; sono quasi sempre stati compositori. Le funzioni non sono chiaramente indicate, anche se \u00e8 generalmente previsto che il titolare dell'incarico scriver\u00e0 musica per commemorare importanti eventi reali, come incoronazioni, compleanni, anniversari, matrimoni e funerali, e per accompagnare altre occasioni cerimoniali; pu\u00f2 anche agire come consigliere del sovrano in materia musicale. Dal 2004 la carica \u00e8 stata assegnata per un periodo fisso di dieci anni, anzich\u00e9 per tutta la vita, com'era in precedenza.\nMaster of the King's Music.\nNel XIV secolo i musicisti professionisti in Inghilterra erano teoricamente regolamentati dalla Corona. Musicisti conosciuti come il \"I Menestrelli del Re\" o \"I Musicisti del Re\" indossavano la livrea reale ed esercitavano un certo controllo sugli altri musicisti, anche se il musicologo Leonard Duck descrive quel controllo solo come \"nominale\". Enrico VI nomin\u00f2 una Commissione Reale per regolare i menestrelli senza licenza e nel 1469 Edoardo IV concesse ai menestrelli reali una Carta Corporativa (Guild Charter). Secondo la Carta, \u00abnessun Menestrello del nostro regno \u2026 dovr\u00e0 d'ora in poi in qualsiasi modo praticare o pubblicamente esercitare l'arte o la professione nel suddetto nostro Regno, a meno che non appartenga alla suddetta Confraternita o Corporazione\". Ci\u00f2 port\u00f2 a difficolt\u00e0 di ordine giuridico tra i menestrelli reali e la Compagnia cittadina sotto il patronato della Citt\u00e0 di Londra, istituita da Giacomo I nel 1604 per eseguire musica in citt\u00e0 e tre miglia al di fuori di essa. I Menestrelli del Re richiesero e ricevettero una Carta da Carlo I nel 1635 per \"avere il rilevamento, il controllo, la correzione ed il comando di tutti i musicisti, anche singolarmente all'interno del Regno d'Inghilterra\".\nPrimi Master of the King's Music.\nIl primo Master of the King's Musick nominato fu l'unico a tentare seriamente di mettere in regola tutti i musicisti del regno come una corporazione. Questi fu Nicholas Lanier, nominato da Carlo I nel 1626 come Master of the King's Musick (l'ortografia fu cambiata in \"Music\" nel XX secolo, durante il mandato di Sir Edward Elgar). A quel tempo il titolare dell'incarico si fece carico della banda privata del monarca, una responsabilit\u00e0 che continu\u00f2 fino a quando il gruppo fu sciolto nel 1901 da Edoardo VII.\nL'incarico di Master decadde durante il periodo del governo militare a seguito della Guerra civile inglese, ma alla restaurazione della monarchia nel 1600 Lanier torn\u00f2 dall'esilio per far rivivere la carica. Dopo la morte di Lanier nel 1666, Carlo II d'Inghilterra nomin\u00f2 per il posto un violinista francese, Louis Grabu. Grabu si preoccup\u00f2 principalmente di organizzare la musica per la corte, e la corporazione dei musicisti di Westminster and\u00f2 sempre pi\u00f9 declinando fino scomparire dopo il 1697. N\u00e9 Grabu n\u00e9 il suo successore Nicholas Staggins, che serv\u00ec dal 1674 al 1700, erano compositori di talento; si rivolgevano a compositori affermati come Henry Purcell per la fornitura di musica per le occasioni importanti.\nXVIII secolo.\nA Staggins succedette John Eccles, nominato da Guglielmo III nel giugno 1700. Eccles fu il Master con pi\u00f9 longevit\u00e0 di servizio, avendo ricoperto la carica per 35 anni; \u00e8 anche l'unico ad aver servito quattro monarchi (Guglielmo III, Anna, Giorgio I e Giorgio II). Era gi\u00e0 un compositore noto prima della sua nomina, descritto sul Dizionario di Grove di Musica e Musicisti come \"senza dubbio il pi\u00f9 grande dei compositori della Restaurazione del teatro\", dopo Purcell. Nonostante queste qualit\u00e1 continu\u00f2 la pratica seguita dai suoi predecessori di commissionare lavori ad altri compositori, tra cui Handel, che forn\u00ed l'Ode per il compleanno della regina Anna (1713). Duck commenta che la grandezza di Handel come compositore \"evidentemente non lo qualificava come un candidato adatto per l'onore del Master of the King's Music, i re di Hannover chiaramente andavano sul sicuro, scegliendo musicisti di ineccepibile naturale educazione\".\nDopo la morte di Eccles nel 1735 il suo ruolo fu ricoperto da Maurice Greene, che aveva gi\u00e0 ricoperto le cariche di organista della Cattedrale di San Paolo nonch\u00e9 organista e compositore della Cappella Reale. Ricopr\u00ec la carica per vent'anni, ma la sua salute non fu mai robusta, e spesso invitava il suo ex allievo William Boyce per comporre odi per le nascite e l'Anno Nuovo, scritte dal Poeta Laureato in onore del re. Dopo la morte di Greene nel dicembre 1755, Boyce gli succedette come Master of the King's Musick, e pi\u00f9 tardi nella nomina per la Cappella Reale. \u00c8 stato probabilmente in quest'ultima abilit\u00e0, piuttosto che nella precedente che Boyce forn\u00ec quello che Grove chiama \"un imponente e profondamente sentito inno orchestrale\" per il funerale di Giorgio II in data 11 novembre 1760, \"una splendido adattamento di \"The King shall rejoice\"\" per il matrimonio di Giorgio III e della principessa Carlotta l'8 settembre 1761, e otto inni per l'incoronazione del re, pi\u00f9 tardi nello stesso mese.\nBoyce mor\u00ec nel 1779, e gli succedette come Master un altro ex pupillo di Greene, John Stanley, che ricopr\u00ec l'incarico fino alla morte nel 1786. Egli compose quindici odi per nascita e per Capodanno, ma nessuna di essa \u00e8 arrivata fino a noi. L'ultimo Master nominato nel XVIII secolo fu William Parsons. Egli fu visto dai suoi contemporanei come uomo affabile ma limitato come musicista, sebbene la sua musica di corte non possa essere valutata, essendo andata perduta per la maggior parte. Si pensa che sia stato l'unico musicista professionista ad essere stato nominato cavaliere in Gran Britannia, sebbene sia stato detto che la sua reputazione era dovuta pi\u00f9 alla \"quantit\u00e0 dei suoi meriti che ai meriti dei suoi spartiti\".\nXIX secolo.\nParsons ricopr\u00ec la carica di Master fino al 1817, quando fu sostituito da William Shield, pi\u00f9 conosciuto come compositore di teatro: compose o arrangi\u00f2 musiche per almeno trentasei opere e sette pantomime e balletti. Il mandato di Shield \u00e8 rimarchevole per aver abbandonato la tradizionale fornitura di odi di corte. Per consuetudine, il poeta laureato della giornata scriveva le parole per le odi, un compito che l'allora titolare, Robert Southey, trovava congeniale. Dopo la morte di Giorgio III nel 1820 furono sospese le odi. La carica di Master of King's Musick continu\u00f2 perch\u00e9 Giorgio IV mantenne la piccola orchestra tradizionale, che il successore di Shield, Christian Kramer, dirigeva. Questa rimase la funzione principale del Master durante i mandati di Franz Cramer (Master 1834-1848), George Frederick Anderson (Master 1848-1870), e Sir William Cusins (Master 1870-1893). L'ultimo di questi produsse alcune opere per le occasioni reali, tra cui una cantata giubilare, \"Grant the Queen a Long Life\" (1887).\nL'ultimo Master nominato nel XIX secolo fu Sir Walter Parratt, organista della Cappella di San Giorgio, Windsor. Il suo mandato \u00e8 durato trentun anni dal 1893, sotto i regni di tre monarchi: regina Vittoria, Edoardo VII e Giorgio V. Nella visione di Duck, il ruolo di Parratt \u00e8 principalmente quello di consulente musicale della Corona. Tra le sue azioni in tal veste ci fu quella di invitare Elgar ad adattare alcuni versi di A.C. Benson come Coronation Ode per Edoardo VII nel 1901 e scrivere un inno per l'anniversario della morte della regina Vittoria nel 1909. Le composizioni ufficiali di Parratt includono un contributo ad una raccolta di cantate corali di vari compositori in onore della regina Vittoria e un Confortare per l'incoronazione di Edoardo VII.\nXX secolo.\nDopo la morte di Parratt nel 1924, ci fu un movimento di opinione che affermava che la posizione di Master era un anacronismo, sia per dirigere una banda reale che per comporre regolarmente odi reali. Elgar, che era ben considerato dalla famiglia reale, fece pressioni per mantenere il suo posto. Secondo il musicologo Nicholas Kenyon, fece anche \"pressioni senza vergogna\" per la sua candidatura per questo. Erano stati suggeriti altri nomi, tra cui quello di Ralph Vaughan Williams, ma Giorgio V ed i suoi consiglieri ritennero che \"se l'incarico deve essere assegnato al musicista pi\u00f9 eccelso sarebbe difficilmente possibile andare oltre Elgar. L'assegnazione ad Elgar fu annunciata nel maggio 1924; \"The Times\" comment\u00f2: \"\u00e8 del tutto giusto che nelle mutate condizioni dell'incarico egli dovrebbe essere nominato Master of the King's Music e Poeta Laureato del popolo britannico.\" Ad Elgar non fu richiesto di scrivere qualsivoglia tipo di musica ufficiale nella sua nuova mansione, ma nel 1931 dedic\u00f2 la sua Nursery Suite alla Duchessa di York e le sue due figlie. Ha usato la sua influenza come Master per rintracciare gli strumenti originali per la band di Edoardo VII, per mantenere la libreria musicale reale ben ordinata e per garantire riconoscimenti ad altri musicisti, tra cui un Cavalierato per Granville Bantock e la Companion of Honour per Delius. Come assistente musicale del re ha dato consigli su argomenti quali la fondazione di una Societ\u00e0 Nazionale d'Opera, la versione corretta dell'Inno nazionale da trasmettere alla BBC e tutti gli eventi musicali in cui i membri della famiglia reale dovevano essere presente.\nElgar mor\u00ec nel 1934. Gli successe Sir Walford Davies, organista della Cappella di San Giorgio, Windsor, che si diceva fosse stato in corsa per il posto nel 1924. In una retrospettiva del 1966 sui vari Masters, Charles Cudworth scrisse che Davies era \"un bravo musicista, un buon compositore, ed \u00e8 stato anche meglio conosciuto come uno dei primi grandi personaggi radiofonici di tutto il mondo, tanto l'incarico era popolare.\" Quando Davies mor\u00ec nel 1941, Sir Arnold Bax lo ha sostituito, fra la sorpresa di molti del mondo musicale. Con la sua forte vicinanza all'Irlanda repubblicana e nessun risultato apprezzabile scrivendo musica occasionalmente sembrava una scelta improbabile.\nBax mor\u00ed nel 1953; molti si aspettavano che il suo successore fosse Sir William Walton, ma ad assumersi quest'ultimo incarico fu Sir Arthur Bliss. Sul \"Times\", il critico Frank Howes ha commentato: \"I doveri di un Master of Music della regina sono ci\u00f2 che egli decide di fare di essi, ma includono la composizione di musica cerimoniale e occasionale\". Bliss, che componeva rapidamente e con facilit\u00e0, fu in grado di svolgere i suoi incarichi come Maestro, dalla fornitura di musica come richiesto per le occasioni ufficiali, fino alla nascita di un figlio alla regina, il funerale di Winston Churchill e l'investitura del principe di Galles.\nQuando Bliss mor\u00ec nel 1975, Walton e altri fecero pressioni per la nomina di Malcolm Arnold. Ci fu una certa sorpresa che il successore di Bliss sia stato il compositore australiano Malcolm Williamson. Walton ha attribuito la nomina alla necessit\u00e0 di \"cementare le crepe del Commonwealth\". Williamson ha ricoperto la carica dal 1975 fino alla sua morte nel 2003, componendo opere che includono \"Lament in Memory of Lord Mountbatten of Burma\" (1980), \"Ode for Queen Elizabeth\" (1980) e \"Songs for a Royal Baby\" (1985).\nXXI secolo.\nSir Peter Maxwell Davies fu nominato Master nel 2004 in successione a Williamson. Per la prima volta l'incarico fu assegnato per un tempo determinato di dieci anni, invece che per tutta la vita, con l'obiettivo di rendere il posto pi\u00f9 attraente per i compositori. Le opere di Maxwell Davies come Master include un canto di Natale per la regina che fu registrato alla Cappella reale e un lavoro per accompagnare una poesia del Poeta laureato, Andrew Motion, in occasione dell'ottantesimo compleanno della regina nel 2006. Egli ebbe un ruolo chiave nella creazione della Queen's Medal for Music.\nDopo la fine del mandato di Maxwell Davies, fu nominata Judith Weir nel 2014, per una durata di dieci anni. Riportando l'incarico, Il Guardian ha scritto che piuttosto che scrivere pezzi per le occasioni reali, \"la Weir si sarebbe concentrata nell'aiutare e parlare per i suoi colleghi compositori, stimolando la funzione che la musica contemporanea deve svolgere nella societ\u00e0, e intraprendendo un'esplorazione a livello nazionale sullo stato dell'educazione musicale, al fine di creare pezzi che saranno utili per scolari e musicisti dilettanti.\""}
{"id": "5837435", "revid": "1573940", "url": "https://it.wikipedia.org/wiki?curid=5837435", "title": "4th Ai no Nanchara Shis\u016b", "text": "4th Ai no Nanchara Shis\u016b () \u00e8 il quarto album in studio del gruppo idol femminile giapponese Berryz Kobo, pubblicato nel 2007."}
{"id": "5837437", "revid": "33689", "url": "https://it.wikipedia.org/wiki?curid=5837437", "title": "Gisulfo di Spoleto", "text": "Nel 758, Desiderio, dopo aver spodestato con una rivolta il duca Alboino, prese il controllo del Ducato di Spoleto fino ad aprile dell'anno successivo, quando nomin\u00f2 Gisulfo a governare il ducato in suo nome. Gisulfo regn\u00f2 fino al 761 o 763, quando mor\u00ec o fu deposto. \u00c8 stato sostituito tra settembre 762 e marzo 763 da Teodicio, un altro seguace di Desiderio."}
{"id": "5837445", "revid": "1543377", "url": "https://it.wikipedia.org/wiki?curid=5837445", "title": "Special! Best Mini ~2.5 Maime no Kare~", "text": "Special! Best Mini ~2.5 Maime no Kare~ () \u00e8 un EP del gruppo idol femminile giapponese Berryz Kobo, pubblicato nel 2005."}
{"id": "5837448", "revid": "1573940", "url": "https://it.wikipedia.org/wiki?curid=5837448", "title": "Zelotes jocquei", "text": "Zelotes jocquei \u00e8 un ragno appartenente alla famiglia Gnaphosidae.\nEtimologia.\nIl nome della specie \u00e8 in onore dell'aracnologo belga Rudy Jocqu\u00e9, specialista del ragni dell'Africa centrale e della biodiversit\u00e0 aracnologica.\nCaratteristiche.\nQuesta specie appartiene al \"jocquei group\", le cui peculiarit\u00e0 sono: i maschi hanno l'embolus di lunghezza media e la cui base \u00e8 appena accennata. La piastra dell'epigino femminile \u00e8 arrotondata ai margini laterali e posteriori. I condotti mediani dell'epigino hanno i bulbi rigonfi anteriormente e spostati dorsalmente.\nL'olotipo femminile rinvenuto ha lunghezza totale \u00e8 di 8,75mm; la lunghezza del cefalotorace \u00e8 di 3,33mm; e la larghezza \u00e8 di 2,50mm.\nDistribuzione.\nLa specie \u00e8 stata reperita nel Kenya occidentale: l'olotipo femminile \u00e8 stato rinvenuto nei pressi della cittadina di Kitale, appartenente alla provincia della Rift Valley.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5837450", "revid": "1573940", "url": "https://it.wikipedia.org/wiki?curid=5837450", "title": "3 Natsu Natsu Mini Berryz", "text": "3 Natsu Natsu Mini Berryz () \u00e8 un EP del gruppo femminile giapponese Berryz Kobo, pubblicato nel 2006."}
{"id": "5837452", "revid": "458786", "url": "https://it.wikipedia.org/wiki?curid=5837452", "title": "Vtoraja Gruppa A 1969", "text": "L'edizione 1969 della Vtoraja Gruppa A fu la 30\u00aa della seconda serie del Campionato sovietico di calcio, l'ultima con questa denominazione; vide la vittoria finale dello Spartak Ord\u017eonikidze.\nStagione.\nNovit\u00e0.\nIl campionato fu esteso da 82 squadre ad 87 squadre. Dalla Pervaja Gruppa A 1968 era stata retrocessa la Dinamo Kirovobad, che sostitu\u00ec la neo promossa Uralma\u0161 vincitrice della Vtoraja Gruppa A 1968; erano state inoltre retrocesse in Klass B 1969 Spartak Gomel, Avangard \u017d\u00ebltye Vody, SKCF Sebastopoli e Dnepr Kremen\u010duk, mentre Zvezda Rjazan' e SKA Novosibirsk non si iscrissero; pertanto furono promosse o ripescate undici squadre provenienti dalla Klass B 1968.\nFormula.\nFu l'ultimo campionato con questo nome e l'ultimo diviso in pi\u00f9 gironi: in vista della riorganizzazione del campionato col nome di Vtoraja Gruppa A l'anno seguente fu identificata la terza serie, mentre la Klass B divenne la quarta serie. Pertanto quasi tutte le squadre partecipanti rimasero in Vtoraja Gruppa A, scendendo di fatto di categoria.\nLe ottantasette squadre furono divise in quattro gironi, ognuno con composizioni e regole differenti; in tutti e quattro i gironi, compresi quelli finali, il sistema prevedeva due punti per la vittoria, uno per il pareggio e zero per la sconfitta e erano previste gare di andata e ritorno:\nNella seconda fase le prime classificate dei quattro gironi disputavano un girone promozione con gare di sola andata tutte disputate a Sinferopoli, per un totale tre incontri per squadra; il sistema prevedeva due punti per la vittoria, uno per il pareggio e zero per la sconfitta. Veniva promossa in Vys\u0161aja Gruppa A 1970 la vincitrice del girone promozione.\nPer l'ammissione alla neonata Pervaja Gruppa A 1970, nuovo nome della seconda serie, si tenne conto dei risultati e della provenienza geografica; in particolare erano ammessi:\nPrima fase.\nGruppo 2.\nZona 1.\nVerdetti.\n\u00a0\u00a0\u00a0\u00a0\u00a0 Ammessa al Girone per i posti 1-12.\n\u00a0\u00a0\u00a0\u00a0\u00a0 Ammessa al Girone per i posti 13-24.\nZona 2.\nVerdetti.\n\u00a0\u00a0\u00a0\u00a0\u00a0 Ammessa al Girone per i posti 1-12.\n\u00a0\u00a0\u00a0\u00a0\u00a0 Ammessa al Girone per i posti 13-24."}
{"id": "5837454", "revid": "1226", "url": "https://it.wikipedia.org/wiki?curid=5837454", "title": "La vispa Teresa (Trilussa)", "text": "La vispa Teresa, scritta nel 1917 da Trilussa, \u00e8 l'ideale continuazione dell'omonima poesia di Luigi Sailer, della cui protagonista prende, appunto, il titolo.\nTesto.\nSe questa \u00e8 la storia,\nche sanno a memoria\ni bimbi di un anno,\npochissimi sanno\nche cosa le avvenne\nquand'era ventenne!\nUn giorno di festa,\nla vispa Teresa\nuscendo di Chiesa\nsi alzava la vesta\nper farsi vedere\nle calze chiffonne,\nch\u00e9 a tutte le donne\nfa tanto piacere.\nArmando il pittore,\nvedendola bella,\nle chiese il favore\ndi far da modella.\nTeresa arross\u00ec\nma disse di s\u00ec.\n\u201cVerrete?\u201d \u201cVerr\u00f2:\nma badi per\u00f2...!\u201d\n\u201cParola d'onore!\u201d\nrispose il pittore.\nIl giorno seguente,\nArmando, l'artista,\nstringendo furente\nla nuova conquista,\ngridava a distesa:\n\u201cT'ho presa, T'ho presa!\u201d\nA lui supplicando\nTeresa grid\u00f2\n\u201cSu, su, mi fa male\nla spina dorsale,\nmi lasci ch\u00e9 anch'io\nson figlia di Dio...\"\n\u201cSe ha qualche programma\nne parli a la mamma...\u201d\nA tale minaccia\nArmando trem\u00f2,\ndischiuse le braccia...\nma quella rest\u00f2.\nPerduto l'onore,\nsfumata la stima,\nla vispa Teresa\npi\u00f9 vispa di prima,\nper niente pentita,\nper niente confusa,\ncap\u00ec che l'amore\nnon \u00e8 che una scusa.\nPer circa tre lustri\nfu cara a parecchi:\nfra giovani e vecchi,\nfra oscuri ed illustri,\nla vispa Teresa\nfu presa e ripresa.\nContenta e giuliva\nsoffriva e s'offriva.\n(La donna che s'offre\nse apostrofa l'esse\nha tutto interesse\ndi dire che soffre).\nMa giunta ai cinquanta,\ncon l'anima affranta,\ncol viso un po' tinto,\ncol resto un po' finto\nper torsi d'impaccio\ndai prossimi acciacchi,\napriva uno spaccio\ndi sale e tabacchi.\nUn giorno un cliente,\nchiedendo un toscano\nle porse la mano,\ncos\u00ec... casualmente:\nTeresa la prese,\nla strinse e gli chiese:\n\u201cMi vuole sposare?\nFarebbe un affare!\u201d\nMa lui, di rimando,\nrispose: \u201cNo, No!...\nVivendo fumando\nche male ti fo?\u201d\nConfusa e pentita\nTeresa arross\u00ec,\ndischiuse le dita\ne quello fugg\u00ec.\nEd ora Teresa,\npentita davvero,\nnon ha che un pensiero:\nd'andarsene in Chiesa.\nCon l'anima stracca\nsi siede e stabacca,\noffrendo al Signore\ngli avanzi di un cuore\nche batte la fiacca.\nMa spesso fissando\ncon l'occhio smarrito\nla polvere gialla\nche resta sul dito,\nle sembra il detrito\ndi quella farfalla\nche un giorno ghermiva\nstringendola viva.\nCos\u00ec, come allora,\nTeresa risente\nla voce innocente\nche prega ed implora:\n\u201cDeh! Lasciami! Anch'io\nson figlia di Dio!\u201d\n\u201cFu proprio un bel caso!\n- sospira Teresa,\nfiutando la presa\nche sale nel naso -\nSe qui non son lesta\nmi scappa anche questa!\u201d\nE fiuta e rifiuta,\ntossisce e sternuta:\nil naso \u00e8 una tromba\nche squilla e rimbomba\ne pare che l'eco\nsi butti allo spreco...\nFra un fiotto e un rimpianto,\ntra un soffio e un \"ecc\u00ec\"!\nla vispa Teresa...\nlasciamola l\u00ec!"}
{"id": "5837455", "revid": "1573940", "url": "https://it.wikipedia.org/wiki?curid=5837455", "title": "Dai 2 Seich\u014dki", "text": "Dai 2 Seich\u014dki () \u00e8 il secondo album in studio del gruppo femminile giapponese Berryz Kobo, pubblicato nel 2005."}
{"id": "5837456", "revid": "1788047", "url": "https://it.wikipedia.org/wiki?curid=5837456", "title": "Portsoy", "text": "Portsoy (in gaelico scozzese: \"Port Saoidh\") \u00e8 un villaggio di pescatori della costa nord-orientale della Scozia, facente parte dell'area amministrativa del Aberdeenshire e che si affaccia sul Moray Firth (mare del Nord). Anticamente un \"burgh\", conta una popolazione di circa 1.700-1.800 abitanti.\nGeografia fisica.\nCollocazione.\nPortsoy si trova nell'estremit\u00e0 nord-occidentale dell'Aberdeenshire, al confine con l'area amministrativa del Moray, a circa met\u00e0 strada tra Cullen (Moray) e Banff (rispettivamente ad est della prima e ad ovest della seconda).\nSociet\u00e0.\nEvoluzione demografica.\nAl censimento del 2011, Portsoy contava una popolazione pari a 1.752 abitanti.\nLa localit\u00e0 ha conosciuto un lieve incremento demografico rispetto al 2001, quando contava 1.734 abitanti, ma un decremento demografico rispetto al 1991, quando il villaggio contava 1.822 abitanti.\nStoria.\nNel XIV secolo, nelle alture intorno al villaggio fu costruito un castello dai signori di Boyne, il Boyne Castle, in seguito rimpiazzato da un palazzo nel 1570.\nNel 1550, con un documento firmato dalla regina di Scozia Maria, a Portsoy fu riconosciuto lo status di burgh.\nNel 1692, il porto originario, considerato uno dei pi\u00f9 sicuri del nord-est, fu rimpiazzato da un nuovo porto in pietra per volere di Sir Patrick Ogilvie.\nNel corso del XIX secolo, Portsoy si svilupp\u00f2 come porto per la pesca dell'aringa.\nNel 1825, fu costruito il nuovo porto, che doveva rispondere alla crescente domanda di traffico commerciale attorno alla localit\u00e0.\nNel 1828 (1839), il porto venne letteralmente spazzato via dal mare in tempesta e fu ricostruito nel 1884.\nEconomia.\nLa pesca, un tempo tra le principali risorse economiche di Portsoy, conobbe un declino nel corso del XX secolo.\nOra le attivit\u00e0 commerciali di Portsoy sono molto varie: tra queste, vi \u00e8 l'importazione di carbone.\nMonumenti e luoghi d'interesse.\nPrincipale attrattiva di Portsoy \u00e8 l'antico porto, su cui si affacciano edifici in pietra risalenti al XVII e XVIII secolo.\nAltri progetti.\n "}
{"id": "5837459", "revid": "599013", "url": "https://it.wikipedia.org/wiki?curid=5837459", "title": "Don Saleski", "text": "Carriera.\nSaleski inizi\u00f2 a giocare nella lega giovanile del Saskatchewan vestendo per tre stagioni la maglia dei Regina Pats. Nel 1969 era stato selezionato al sesto giro dai Philadelphia Flyers in occasione dell'NHL Amateur Draft. Nella stagione successiva rimase bloccato a causa della mononucleosi perdendo quasi tutto l'anno.\nFu per questo motivo che il suo esordio nel mondo dei professionisti giunse solo nella stagione 1970-71 nella American Hockey League con il farm team dei Flyers, i Quebec Aces, mentre un anno pi\u00f9 tardi rest\u00f2 sempre in AHL ma con i Richmond Robins. Nella primavera del 1972 Saleski fece il proprio esordio in National Hockey League giocando una partita contro i Detroit Red Wings. Dall'anno successivo divenne un titolare e presto si guadagn\u00f2 il soprannome di \"Big Bird\" data la capigliatura simile all'omonimo personaggio di Sesame Street.\nDi ruolo attaccante Saleski si specializz\u00f2 con successo nella fase difensiva del penalty-killing, mentre soprattutto nei primi anni si rendeva spesso protagonista di risse e duri contrasti nei confronti degli avversari, in linea con la fama acquisita dai Flyers di giocatori fisici e scorretti. Con la maglia dei Flyers Saleski vinse due Stanley Cup consecutive nel 1974 e nel 1975.\nRimase a Philadelphia fino al marzo del 1979, quando venne ceduto ai Colorado Rockies. Tuttavia a Denver fin da subito non si trov\u00f2 d'accordo con il nuovo allenatore della squadra Don Cherry e dopo una sola stagione completa nel 1980 Saleski decise di ritirarsi dall'attivit\u00e0 agonistica."}
{"id": "5837460", "revid": "1573940", "url": "https://it.wikipedia.org/wiki?curid=5837460", "title": "1st Ch\u014d Berryz", "text": "1st Ch\u014d Berryz () \u00e8 il primo album in studio del gruppo femminile giapponese Berryz Kobo, pubblicato nel 2004."}
{"id": "5837461", "revid": "767487", "url": "https://it.wikipedia.org/wiki?curid=5837461", "title": "Tour de Filipinas 2016", "text": "Le Tour de Filipinas 2016, cinquantacinquesima edizione della corsa, valido come prova dell'UCI Asia Tour 2016 categoria 2.2, si \u00e8 svolto in quattro tappe, dal 18 al 21 febbraio 2016, su un percorso di complessivi 693\u00a0km con partenza da Antipolo, e arrivo a Legazpi City, nelle Filippine. La corsa \u00e8 stata vinta dal kazako Oleg Zemljakov, con il tempo di 17h36'23\" e la media di 39,36\u00a0km/h.\nDettagli delle tappe.\n1\u00aa tappa.\nTappa annullata per mancanza di sicurezza. La corsa \u00e8 stata fermata al chilometro 100 e la tappa \u00e8 stata neutralizzata."}
{"id": "5837463", "revid": "339392", "url": "https://it.wikipedia.org/wiki?curid=5837463", "title": "Igor Zelensky", "text": ""}
{"id": "5837466", "revid": "76963", "url": "https://it.wikipedia.org/wiki?curid=5837466", "title": "Chinami Tokunaga", "text": "Carriera.\nLa sua carriera comincia nel 2002 quando passa le audizioni per entrare nell'Hello! Project Kids, un gruppo musicale di adolescenti formato dalla Hello! Project.\nNel 2004 \u00e8 entrata a far parte del gruppo Berryz Kobo, di cui tuttora fa parte.\n\u00c8 stata anche membro delle ZYX, mentre dal 2012 fa parte delle DIY, altro gruppo dell'Hello! Project."}
{"id": "5837480", "revid": "76963", "url": "https://it.wikipedia.org/wiki?curid=5837480", "title": "Maasa Sud\u014d", "text": "Carriera.\nLa sua carriera comincia nel 2002 quando passa le audizioni per entrare nell'Hello! Project Kids, un gruppo musicale di adolescenti formato dalla Hello! Project.\nNel 2004 \u00e8 entrata a far parte del gruppo Berryz Kobo, di cui tuttora fa parte.\nDal 2003 al 2015 \u00e8 stata anche membro delle ZYX."}
{"id": "5837482", "revid": "76963", "url": "https://it.wikipedia.org/wiki?curid=5837482", "title": "Yurina Kumai", "text": "Carriera.\nLa sua carriera comincia nel 2002 quando passa le audizioni per entrare nell'Hello! Project Kids, un gruppo musicale di adolescenti formato dalla Hello! Project.\nNel 2004 al 2015 \u00e8 stata una delle componenti del gruppo Berryz Kobo.\nNel periodo 2009-2010 ha fatto parte del gruppo Guardians 4."}
{"id": "5837484", "revid": "838137", "url": "https://it.wikipedia.org/wiki?curid=5837484", "title": "Zhang Shuo (calciatore)", "text": ""}
{"id": "5837494", "revid": "686936", "url": "https://it.wikipedia.org/wiki?curid=5837494", "title": "Draft NFL 2016", "text": "Il Draft NFL 2016 \u00e8 stata l'81\u00aa edizione delle selezioni dei migliori giocatori provenienti dal college da parte delle franchigie della National Football League (NFL). Come nel 2015, il draft ha avuto luogo all'Auditorium Theatre di Chicago, Illinois. Il 15 aprile 2015, il commissioner Roger Goodell annunci\u00f2 che l'evento sarebbe iniziato gioved\u00ec 28 aprile e si sarebbe concluso sabato 30 aprile. I Tennessee Titans, classificatisi peggior squadra nella stagione NFL , hanno ottenuto la prima scelta assoluta, cedendola poi ai Los Angeles Rams.\nScelte.\nAi New England Patriots \u00e8 stata revocata la scelta del primo giro del Draft 2016 a seguito della scandalo noto come Deflategate."}
{"id": "5837504", "revid": "1345932", "url": "https://it.wikipedia.org/wiki?curid=5837504", "title": "Y punto", "text": "Y punto \u00e8 il primo album in studio del gruppo rock argentino Bersuit Vergarabat, pubblicato nel 1992."}
{"id": "5837506", "revid": "110157", "url": "https://it.wikipedia.org/wiki?curid=5837506", "title": "Asquerosa alegr\u00eda", "text": "Asquerosa alegr\u00eda \u00e8 il secondo album in studio del gruppo rock argentino Bersuit Vergarabat, pubblicato nel 1993."}
{"id": "5837508", "revid": "100806817", "url": "https://it.wikipedia.org/wiki?curid=5837508", "title": "Don Leopardo", "text": "Don Leopardo \u00e8 il terzo album in studio del gruppo rock argentino Bersuit Vergarabat, pubblicato nel 1996."}
{"id": "5837509", "revid": "22356", "url": "https://it.wikipedia.org/wiki?curid=5837509", "title": "Pseudocyonopsis", "text": "Pseudocyonopsis (lett. \"Falsa faccia di cane\") era un mammifero carnivoro vissuto in Europa tra la fine dell'Eocene e l'inizio dell'Oligocene (tra 33,9 e 28,4 milioni di anni fa).\nSi tratta di uno dei pi\u00f9 antichi rappresentanti della sottofamiglia Amphicyoninae: la specie \"P. ambiguus\" risale al primo Oligocene ed \u00e8 stata ritrovata nel bacino di Quercy in Francia assieme a resti fossili di \"Cynodictis\", \"Brachycyon\", \"Pseudamphicyon lupinus\" e \"Sarcocyon ferox\". \nTra le rocce fosforite del sito francese sono emersi anche carnivori nimravidi come i generi \"Eofelis\" e \"Quercylurus\".\nOligocenica \u00e8 anche la specie \"P. antiquus\" rinvenuta invece a Detan, localit\u00e0 della Repubblica Ceca.\n\"Pseudocyonopsis ambiguus\" \u00e8 stato descritto sulla base di una mascella e due mandibole ritrovate dal paleontologo Filhoi nel 1876. I primi tre premolari sono allungati mentre il quarto \u00e8 pi\u00f9 alto. Il dente carnassiale superiore \u00e8 stretto, di forma allungata con un tallone interno piccolo e una lunga lama nella trigonide (l'estremit\u00e0 tagliente).\nIn base invece all'unica sua mandibola ritrovata, si sono calcolate per \"Pseudocyonopsis quercensis\" le dimensioni approssimative di un lupo. Rispetto alla specie \"P. ambiguus\", presenta una dentatura con caratteri pi\u00f9 primitivi che evocano il \"Cynodictis\": i premolari posteriori sono pi\u00f9 alti con un trigonide pi\u00f9 snello e un talonide (la parte che frantuma) pi\u00f9 breve; il secondo molare \u00e8 pi\u00f9 breve rispetto al primo, quest'ultimo \u00e8 pi\u00f9 stretto e le sue cuspidi sono meno massicce."}
{"id": "5837510", "revid": "1873126", "url": "https://it.wikipedia.org/wiki?curid=5837510", "title": "Turismo in Tunisia", "text": "Il turismo in Tunisia comprende attrazioni che vanno dalla sua citt\u00e0 cosmopolita nonch\u00e9 capitale Tunisi alle antiche rovine di Cartagine, i tradizionali quartieri musulmano ed ebraico di Jerba, ed infine localit\u00e0 costiere al di fuori di Monastir. Secondo il \"New York Times\", la Tunisia \u00e8 \"nota per le sue spiagge dorate, il tempo soleggiato e i lussi a prezzi accessibili\".\nStoria.\nSecondo il giornalista Garrett Nagle, autore del libro \"Advanced Geography\" l'industria turistica tunisina trae benefici \"dalla sua posizione mediterranea e dalla sua tradizione vacanziera in pacchetti low cost con partenze da tutta l'Europa occidentale\". Lo sviluppo del turismo risale agli anni '60 del XX secolo, grazie agli sforzi congiunti di governo e gruppi privati; nel 1962, il turismo, con 52.000 entrate e 4.000 posti letto, ha avuto un fatturato di due milioni di dollari ed \u00e8 diventato la principale fonte di valuta estera nel paese. Tuttavia, non \u00e8 generalmente meta di turisti americani, che non si fidano pi\u00f9 molto delle destinazioni del Medio Oriente dal momento in cui si son verificati gli attentati dell'11 settembre 2001.\nFino a poco tempo fa l'attrazione principale della Tunisia era costituita dalla sua costa nord-est, tutt'attorno intorno a Tunisi; tuttavia, il 7\u00ba piano di sviluppo nazionale datato 1989 ha creato diverse nuove aree turistiche, tra cui il villaggio di Port El-Kantaoui. Il settore del turismo rappresenta oggi il 6,5% del Prodotto interno lordo (PIL) della Tunisia ed offre 340.000 posti di lavoro, di cui 85.000 sono posti di lavoro diretti, coprendo l'11.5% della popolazione attiva, con una quota elevata di lavoro stagionale. Francia, Germania, Italia e Regno Unito sono i quattro mercati turistici tradizionali del paese, anche se la Tunisia ha perso circa 500.000 turisti provenienti dalla Germania dopo l'11 settembre. Dal 2003-2004 ha riguadagnato porzioni di turisti, e nel 2007 ha visto gli arrivi in aumento del 3% circa rispetto a quelli dell'anno precedente.\nIl turismo in Tunisia ha subito duri colpi dopo l'attentato al museo nazionale del Bardo e l'attentato di Susa del 2015.\nAttrazioni.\nResorts.\nQuesto settore \u00e8 popolare principalmente sulla costa orientale, per un totale di oltre il 95% dei posti letto disponibili. Di seguito \u00e8 riportato un elenco dei pi\u00f9 grandi resort e la percentuale di notti sul totale:\nNuovi sviluppi.\nNegli ultimi anni, l'ecoturismo, il turismo termale e quello medico stanno emergendo nella scena turistica della Tunisia e sono in una fase di crescita molto veloce. Secondo l'ex ministro del Turismo Ahmed Smaou, \"Il turismo medico ha un grande futuro davanti a noi\".\nStatistica.\nNel 2000 ci sono stati 197.400 posti letto disponibili presso hotel con circa 95.977 camere ed un tasso di occupazione al 56%. 5.057.193 viaggiatori sono giunti in Tunisia quell'anno per passare qualche giorno di vacanza. Nello stesso anno, le spese turistiche erano quasi di 1,5 miliardi di dollari. Secondo il \"US Department of State stime\" del 2002, il costo medio giornaliero per soggiornare a Tunisi o Cartagine \u00e8 stato di 146 dollari, rispetto ai 114 delle altre zone della Tunisia.\nUn gran numero di turisti proviene dall'Europa orientale, e le nazionalit\u00e0 dei principali paesi turistici \u00e8 mostrato qui: libici (1.472.411 visitatori), francesi (1.234.735), algerini (945.324), tedeschi (547.403), italiani (464.323) e britannici (350.693); vi sono stati inoltre 1.251.251 turisti nazionali che soggiornano in tutto il paese per un numero complessivo di 2,75 milioni di pernottamenti nel 2006."}
{"id": "5837511", "revid": "2153076", "url": "https://it.wikipedia.org/wiki?curid=5837511", "title": "Hijos del culo", "text": "Hijos del culo \u00e8 il quinto album in studio del gruppo rock argentino Bersuit Vergarabat, pubblicato nel 2000."}
{"id": "5837513", "revid": "110157", "url": "https://it.wikipedia.org/wiki?curid=5837513", "title": "Provincia di Hela", "text": "La provincia di Hela \u00e8 una provincia della Papua Nuova Guinea appartenente alla Regione di Momase. \u00c8 stata costituita nel maggio 2012 scorporando i distretti di Komo-Magarima Koroba-Lake Kopiago e Tari dalla Provincia degli Altopiani del Sud.\nSuddivisione amministrativa.\nLa provincia \u00e8 suddivisa in distretti, che a loro volta sono suddivisi in aree di governo locale (\"Local Level Government Areas\")."}
{"id": "5837514", "revid": "110157", "url": "https://it.wikipedia.org/wiki?curid=5837514", "title": "La argentinidad al palo", "text": "La argentinidad al palo \u00e8 il settimo album in studio del gruppo rock argentino Bersuit Vergarabat, pubblicato nel 2004."}
{"id": "5837515", "revid": "124123", "url": "https://it.wikipedia.org/wiki?curid=5837515", "title": "Darian Stewart", "text": "Carriera professionistica.\nSt. Louis Rams.\nDopo non essere stato scelto nel Draft NFL 2010, Stewart firm\u00f2 coi St. Louis Rams. Vi gioc\u00f2 per quattro stagioni, la seconda delle quali stabilmente come titolare, nella quale ebbe un primato in carriera di 84 tackle.\nBaltimore Ravens.\nIl 21 marzo 2014, Stewart firm\u00f2 un contratto di un anno con i Baltimore Ravens.\nIl gennaio 2015, Stewart intercett\u00f2 un passaggio di Ben Roethlisberger nel quarto periodo del primo turno di playoff nella vittoria dei Ravens per 30-17. In precedenza, in quella partita, Stewart aveva salvato un probabile touchdown spingendo il ricevitore degli Steelers Antonio Brown fuori dal perimetro di gioco prima che potesse completare la ricezione.\nDenver Broncos.\nStewart firm\u00f2 un contratto biennale con i Denver Broncos il 13 gennaio 2015. Nel debutto con la nuova maglia intercett\u00f2 un passaggio che avrebbe potuto essere il touchdown della vittoria della sua ex squadra, i Ravens. Il giocatore contribu\u00ec a fare terminare i Broncos con la miglior difesa della lega e un record di 12-4 con 63 tackle, un fumble forzato, due recuperati, un intercetto e dieci passaggi deviati. Nella finale di conference intercett\u00f2 un passaggio di Tom Brady nella vittoria per 20-18 che port\u00f2 Denver al Super Bowl 50, dove part\u00ec come titolare nella vittoria sui Carolina Panthers 24-10. Stewart nella finalissima forz\u00f2 un fumble.\nNel 2016, Stewart fu convocato per il suo primo Pro Bowl al posto dell'infortunato Eric Berry.\nTampa Bay Buccaneers.\nNel 2019 Stewart firm\u00f2 con i Tampa Bay Buccaneers."}
{"id": "5837517", "revid": "1573940", "url": "https://it.wikipedia.org/wiki?curid=5837517", "title": "Zelotes katombora", "text": "Zelotes katombora \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal luogo di rinvenimento degli esemplari: le cascate di Katombora, nello Zimbabwe.\nCaratteristiche.\nQuesta specie non \u00e8 stata attribuita a nessun gruppo: si distingue dalle altre per l'estensione dell'uncino posto all'estremit\u00e0 prossimale dell'embolus, che \u00e8 piuttosto lungo e, distalmente, attraversa la sua stessa base; peculiarit\u00e0 che finora non sono state riscontrate altrove.\nL'olotipo maschile rinvenuto ha lunghezza totale \u00e8 di 7,92mm; la lunghezza del cefalotorace \u00e8 di 3,58mm; e la larghezza \u00e8 di 2,50mm.\nDistribuzione.\nLa specie \u00e8 stata reperita nello Zimbabwe occidentale: l'olotipo maschile \u00e8 stato rinvenuto nelle cascate di Katombora, al confine con lo Zambia, appartenenti alla provincia del Matabeleland Settentrionale.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5837518", "revid": "2153076", "url": "https://it.wikipedia.org/wiki?curid=5837518", "title": "Testosterona", "text": "Testosterona \u00e8 l'ottavo album in studio del gruppo rock argentino Bersuit Vergarabat, pubblicato nel 2005."}
{"id": "5837523", "revid": "1543377", "url": "https://it.wikipedia.org/wiki?curid=5837523", "title": "Provincia di Jiwaka", "text": "La provincia di Jiwaka \u00e8 una provincia della Papua Nuova Guinea appartenente alla Regione di Momase. \u00c8 stata costituita nel maggio 2012 scorporando i distretti di Anglimp-South Waghi, Jimi e North Waghi dalla Provincia degli Altopiani del Sud.\nSuddivisione amministrativa.\nLa provincia \u00e8 suddivisa in distretti, che a loro volta sono suddivisi in aree di governo locale (\"Local Level Government Areas\")."}
{"id": "5837527", "revid": "1543377", "url": "https://it.wikipedia.org/wiki?curid=5837527", "title": "Emo Bonifazi", "text": ""}
{"id": "5837533", "revid": "1571097", "url": "https://it.wikipedia.org/wiki?curid=5837533", "title": "In nome dell'amore - Volume 1", "text": "In nome dell'amore - Volume 1 \u00e8 il settimo album del cantautore pop italiano Alex Britti, pubblicato il 20 novembre 2015 dall'etichetta discografica It.Pop.\nIl brano \"Un attimo importante\" \u00e8 stato presentato al Festival di Sanremo 2015.\nIl brano \"Perch\u00e9\", che affronta il tema della violenza sulle donne, \u00e8 tra i candidati per il premio \"Voci per la libert\u00e0\" per Amnesty Italia del 2016."}
{"id": "5837534", "revid": "1632387", "url": "https://it.wikipedia.org/wiki?curid=5837534", "title": "Dissimulate", "text": "Dissimulate \u00e8 il secondo album in studio del gruppo industrial metal australiano The Berzerker, pubblicato nel 2002."}
{"id": "5837536", "revid": "1632387", "url": "https://it.wikipedia.org/wiki?curid=5837536", "title": "World of Lies", "text": "World of Lies \u00e8 il terzo album in studio del gruppo industrial metal australiano The Berzerker, pubblicato nel 2005."}
{"id": "5837537", "revid": "1632387", "url": "https://it.wikipedia.org/wiki?curid=5837537", "title": "Animosity (The Berzerker)", "text": "Animosity \u00e8 il quarto album in studio del gruppo industrial metal australiano The Berzerker, pubblicato nel 2007.\nTracce.\nEdizione limitata.\nPubblicata nel 2010 dalla Earache Records, contiene un disco aggiuntivo (anche noto come \"Live in London\") con la registrazione del concerto tenuto dalla band al \"The Dome\" di Londra il 16 dicembre 2006 dove ha eseguito le seguenti tracce:"}
{"id": "5837538", "revid": "1573940", "url": "https://it.wikipedia.org/wiki?curid=5837538", "title": "Zelotes kulempikus", "text": "Zelotes kulempikus \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dall'aggettivo kulempikus che in \"ndebele del nord\" significa alato, in riferimento alle estensioni laterali presenti nell'embolus del maschio, a forma di piccole ali.\nCaratteristiche.\nQuesta specie appartiene all\"'andreinii group\", le cui peculiarit\u00e0 sono: i maschi hanno l'embolus di lunghezza media e con una frangia laterale alata. La piastra dell'epigino femminile \u00e8 arrotondata ai margini laterali e dritta al margine posteriore. I condotti mediani dell'epigino sono pi\u00f9 larghi di diametro anteriormente che posteriormente.\nL'olotipo maschile rinvenuto ha lunghezza totale \u00e8 di 8,17mm; la lunghezza del cefalotorace \u00e8 di 3,75mm; e la larghezza \u00e8 di 2,75mm.\nDistribuzione.\nLa specie \u00e8 stata reperita nel Kenya occidentale: l'olotipo maschile \u00e8 stato rinvenuto nei pressi del villaggio di Kwaisagat, appartenente alla provincia della Rift Valley, vicino al confine con l'Uganda.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5837541", "revid": "2180138", "url": "https://it.wikipedia.org/wiki?curid=5837541", "title": "Turismo in Turchia", "text": "Il turismo in Turchia si concentra in gran parte su una variet\u00e0 di siti storici e sulle localit\u00e0 balneari lungo le coste del Mare Egeo e del Mar Mediterraneo, la Riviera turca. Negli ultimi anni, la Turchia \u00e8 diventata anche una destinazione popolare per la cultura turistica e per l'assistenza sanitaria o \"turismo medico\". Nel 2011, la Turchia ha attratto pi\u00f9 di 31,5 milioni di turisti stranieri, classificandola come la 6\u00b0 pi\u00f9 popolare destinazione turistica al mondo.\nNel 2015 il turismo in Turchia \u00e8 diminuito a causa della crisi economica russa e della tensione politica derivante dall'abbattimento del Su-24 russo del 2015. L'escalation di attacchi da parte dell'ISIS e una recrudescenza di attacchi del governo contro il PKK e le citt\u00e0 curde hanno colpito anche e soprattutto il settore turistico. Gli esperti ritengono che la Turchia vedr\u00e0 cinque miliardi di dollari di perdite per il 2015. A causa dei rischi accresciuti per la sicurezza, si \u00e8 verificato un calo del turismo del 2,25% nella prima met\u00e0 del solo 2015; anche se la Turchia si aspetta pi\u00f9 di 42 milioni di turisti e 30 miliardi di dollari di afflusso di valuta nel 2015, il tutto nonostante questi sviluppi negativi.\nIstanbul.\nLa citt\u00e0 di Istanbul \u00e8 uno dei pi\u00f9 importanti luoghi turistici, non solo della Turchia, ma anche di tutto il mondo. Ci sono migliaia di alberghi e altre industrie orientate al turismo, come la ristorazione, sia per i turisti che per i visitatori specializzati. Essendo la pi\u00f9 grande citt\u00e0 della Turchia, Istanbul ha un numero di attrazioni principali derivanti dal suo status storico come capitale dell'impero bizantino prima e dell'impero ottomano poi. Questi includono la Moschea Blu o \"del Sultano Ahmed\", la Basilica di Santa Sofia (Istanbul), il Palazzo di Topkap\u0131, la Cisterna Basilica, il Palazzo Dolmabah\u00e7e, la Torre di Galata, il Grande Bazar d'Istanbul, il Bazar Egiziano e l'Hotel Pera Palas.\nIstanbul \u00e8 anche recentemente diventata uno dei pi\u00f9 grandi centri commerciali della regione europea, come ad esempio \"Metrocity\", \"Akmerkez\" e \"Cevahir Mall\", che \u00e8 il pi\u00f9 grande centro commerciale in Europa e il settimo pi\u00f9 grande del mondo. Altre attrazioni includono eventi sportivi, musei, ed eventi culturali.\nNel gennaio 2013 il governo turco ha annunciato che costruir\u00e0 il pi\u00f9 grande aeroporto del mondo proprio ad Istanbul; l'operazione comporta un investimento di 7 miliardi di euro e rappresenter\u00e0 la prima parte di un piano di quattro completato entro il 2017.\nAltre destinazioni.\nUn notevole numero di attrazioni culturali nel paese, oltre ad Istanbul, comprendono i siti di Efeso, Troia, Pergamo, la Casa di Maria Vergine, Pamukkale, Hierapolis, Trebisonda (dove sorge uno dei siti monastici pi\u00f9 antichi, il Monastero di Sumela), Konya (dove il poeta Rumi aveva trascorso la maggior parte della sua vita), Didima, le chiese di Antiochia - antica capitale del Ponto - le tombe reali rocciose con la loro acropoli ad Amasya, i luoghi religiosi a Mardin (come il monastero di Deyrulzafaran), ed infine le citt\u00e0 sepolte e i paesaggi della Cappadocia."}
{"id": "5837542", "revid": "767487", "url": "https://it.wikipedia.org/wiki?curid=5837542", "title": "Halid Be\u0161li\u0107", "text": ""}
{"id": "5837545", "revid": "102783738", "url": "https://it.wikipedia.org/wiki?curid=5837545", "title": "Alex &amp; Co. - We Are One", "text": "Alex &amp; Co. - We Are One \u00e8 il primo album della serie \"Alex &amp; Co.\", pubblicato il 29 gennaio 2016.\nIl disco.\nL'album \u00e8 stato prodotto da Daniele Coro. I brani sono composti da diversi autori, quali Federica Camba, Daniele Coro ed Enrico Sibilla (\"Music Speaks\", \"All The While\", \"Unbelievable\", \"We are one\", \"Likewise\" e \"Incredibile\") e Gaetano Cappa (\"Truth or Dare\" e \"Oh My Gloss!\", quest'ultimo composto con Salvatore Iorio).\nNei mesi antecedenti alla pubblicazione dell'album, sono stati pubblicati due singoli che ne hanno anticipato l'uscita, ossia \"Music Speaks\", pubblicato il 27 giugno 2015 e \"We Are One\", pubblicato il 30 novembre 2015.. Dopo l'uscita del disco \u00e8 stato estratto il terzo singolo \"Incredibile\", pubblicato il 31 gennaio 2016.\nSuccesso commerciale.\nNel primo giorno di pubblicazione, riscuote gi\u00e0 da subito un buon successo a livello nazionale, posizionandosi direttamente alla posizione #10 iTunes Italia.\nNella settimana 5 del 2016, l'album raggiunge la prima posizione della Classifica FIMI Compilation, stilata dalla Fimi rimanendoci per due settimane. \nIl 10 gennaio 2017, la FIMI comunica che Alex &amp; Co. - We Are One \u00e8 il quinto pi\u00f9 venduto nell'intero anno nella sezione compilation. "}
{"id": "5837547", "revid": "1632387", "url": "https://it.wikipedia.org/wiki?curid=5837547", "title": "Dig Deep", "text": "Dig Deep \u00e8 il quinto album in studio del gruppo progressive metal statunitense After the Burial, pubblicato nel 2016."}
{"id": "5837550", "revid": "1266208", "url": "https://it.wikipedia.org/wiki?curid=5837550", "title": "Terza Categoria 1911-1912", "text": "I campionati di Terza Categoria della stagione 1911-1912 furono l'ottava edizione del campionato di calcio di tale categoria. Il campionato non aveva limiti di et\u00e0.\nFu gestito dai Comitati Regionali in modo da evitare eccessive spese di trasporto alle squadre partecipanti.\nFormula.\nLa formula dei campionati regionali di Terza Categoria, giocati fra i mesi di marzo e maggio per motivi meteorologici (dopo il disgelo dei piccoli campi non cintati), veniva stabilita dai Comitati Regionali a seconda del numero delle societ\u00e0 iscritte, ripartite in uno o pi\u00f9 gironi a seconda delle distanze chilometriche.\nLa vincitrice di ciascun girone accedeva a un girone finale in cui la prima classificata si aggiudicava il titolo regionale. La competizione non ebbe una finale nazionale, e venne solo parzialmente turbata dalla guerra di Libia che arruol\u00f2 i giovani nati fra il 1888 e il 1890.\nIl campionato non fu organizzato allo stesso modo da tutti i Comitati Regionali. Per poter arrivare ad un termine comune (la F.I.G.C. non imponeva un termine perentorio, ma comunque si tentava di concludere i campionati prima dell'arrivo della \"canicola\" di inizio maggio) si optava spesso per i \"gironi di sola andata\", non essendo applicabile il girone all'italiana, detto all'epoca \"a girone doppio\", a causa delle ridotte domeniche utilizzabili.\nPiemonte.\nIl campionato cominci\u00f2 nel febbraio 1912. Alle eliminatorie torinesi parteciparono sei squadre, prevalse il Vigor. Tuttavia \"La Stampa Sportiva\" afferma che fu la Pro Vercelli III a vincere il campionato piemontese di Terza Categoria.\nToscana.\nClassifica.\nLegenda:\nNote:\nSpareggio.\nEssendo a parit\u00e0 di punti, per assegnare il titolo toscano fu necessario lo spareggio tra SPES e Firenze.\nCalendario.\nFonti:\nLazio.\nClassifica.\nFonte:\nLegenda:\nNote:"}
{"id": "5837553", "revid": "1714247", "url": "https://it.wikipedia.org/wiki?curid=5837553", "title": "Painting With", "text": "Painting With \u00e8 il decimo album in studio del gruppo musicale statunitense Animal Collective, pubblicato nel 2016."}
{"id": "5837562", "revid": "1825453", "url": "https://it.wikipedia.org/wiki?curid=5837562", "title": "Terza Categoria 1913-1914", "text": "I campionati di Terza Categoria della stagione 1913-1914 furono la settima edizione del campionato di calcio. Il campionato non aveva limiti di et\u00e0.\nFu disputato e gestito dai Comitati Regionali in modo da evitare eccessive spese di trasporto alle squadre partecipanti.\nFormula.\nIl campionato, giocato fra i mesi di marzo e maggio per motivi meteorologici (dopo il disgelo dei piccoli campi non cintati), veniva stilato dai Comitati Regionali a seconda del numero delle societ\u00e0 iscritte e ripartite in uno o pi\u00f9 gironi a seconda delle distanze chilometriche.\nLa vincitrice di ciascun girone accedeva a un girone finale in cui la prima classificata si aggiudicava il titolo. La competizione non ebbe una finale nazionale.\nIl calendario non fu organizzato allo stesso modo da tutti i Comitati Regionali. Per poter arrivare ad un termine comune (la F.I.G.C. non imponeva un termine perentorio e comunque prima dell'arrivo della \"canicola\" di inizio maggio) si optava spesso per i \"gironi di sola andata\" perch\u00e9 il girone all'italiana detto all'epoca \"a girone doppio\" non era applicabile viste le ridotte domeniche utilizzabili.\nAlla competizione parteciparono le terze squadre dei club di Prima Categoria, che dal 1912 ebbero la facolt\u00e0 di iscrivere la seconda squadre nell'apposito campionato riserve (contrassegnate da un III dai giornali sportivi dell'epoca), le seconde squadre dei club di Promozione (contrassegnate da un II dai giornali sportivi dell'epoca) e le squadre nuove affiliate che non avevano titolo a partecipare ai campionati di categoria superiore.\nPiemonte.\nLe squadre erano gestite dal Comitato Regionale Piemontese-Ligure (C.R.P.L.) avente sede all'Hotel Fiorina di Torino.\nLiguria.\nLe squadre erano gestite dal Comitato Regionale Piemontese-Ligure (C.R.P.L.) avente sede all'Hotel Fiorina di Torino.\nCampania.\nIl campionato si disput\u00f2 dal 22 febbraio 1914 al 19 aprile 1914.\nClassifica finale.\nLegenda:\nCollegamenti esterni.\nNon "}
{"id": "5837563", "revid": "767487", "url": "https://it.wikipedia.org/wiki?curid=5837563", "title": "Guilty as Sin (Girlschool)", "text": "Guilty as Sin \u00e8 il tredicesimo album in studio della band inglese delle Girlschool, pubblicato il 15 novembre 2015. Si tratta del primo album contenente materiale originale da \"Legacy\", del 2008. Questo \u00e8 l'ultimo album di Enid Williams come bassista di lunga durata e co-cantante, poich\u00e9 ha lasciato definitivamente il gruppo nel 2019."}
{"id": "5837566", "revid": "767487", "url": "https://it.wikipedia.org/wiki?curid=5837566", "title": "Kubok Ukra\u00efny 1995-1996", "text": "La Kubok Ukra\u00efny 1995-1996 () fu la 5\u00aa edizione del torneo. La competizione inizi\u00f2 il 1\u00ba agosto 1995 e termin\u00f2 il 26 maggio 1996."}
{"id": "5837567", "revid": "123152813", "url": "https://it.wikipedia.org/wiki?curid=5837567", "title": "Terza Categoria 1914-1915", "text": "I campionati di Terza Categoria della stagione sportiva 1914-1915 furono l'undicesima edizione del campionato di calcio di tale categoria. Il campionato non aveva limiti di et\u00e0.\nFu disputato e gestito dai Comitati Regionali in modo da evitare eccessive spese di trasporto alle squadre partecipanti.\nFormula.\nIl campionato, giocato fra i mesi di marzo e maggio per motivi meteorologici (dopo il disgelo dei piccoli campi non cintati), veniva stilato dai Comitati Regionali a seconda del numero delle societ\u00e0 iscritte e ripartite in uno o pi\u00f9 gironi a seconda delle distanze chilometriche.\nLa vincitrice di ciascun girone accedeva a un girone finale in cui la prima classificata si aggiudicava il titolo. La competizione non ebbe una finale nazionale.\nIl calendario non fu organizzato allo stesso modo da tutti i Comitati Regionali. Per poter arrivare ad un termine comune (la F.I.G.C. non imponeva un termine perentorio e comunque prima dell'arrivo della \"canicola\" di inizio maggio) si optava spesso per i \"gironi di sola andata\" perch\u00e9 il girone all'italiana detto all'epoca \"a girone doppio\" non era applicabile viste le ridotte domeniche utilizzabili.\nAlcuni campionati non furono portati a termine a causa dell'entrata in guerra dell'Italia nella prima guerra mondiale.\nPiemonte e Liguria.\nComitato Regionale Piemontese-Ligure avente sede presso l'Hotel Fiorina di Torino.\nLe societ\u00e0 furono suddivise in tre gruppi.\nLombardia.\nIl Comitato Regionale Lombardo, nella seduta del 7 gennaio 1915, suddivise le squadre iscritte alla Terza Categoria Lombardia in cinque gruppi; le prime due classificate di ogni gruppo si qualificano al girone finale per il titolo lombardo.\nI gruppo.\nClassifica finale.\nFonte:\nLegenda:\nRegolamento:\nCalendario.\nIl calendario fu approvato dal Comitato Regionale Lombardo nella seduta del 7 gennaio 1915 (il campionato si disput\u00f2 con il sistema del girone semplice, con partite di sola andata). Alcuni risultati del girone sono stati reperiti su \"La Gazzetta dello Sport\".\nII gruppo.\nClassifica finale.\nFonte:\nLegenda:\nRegolamento:\nCalendario.\nIl calendario fu approvato dal Comitato Regionale Lombardo nella seduta del 7 gennaio 1915 (il campionato si disput\u00f2 con il sistema del girone semplice, con partite di sola andata).\nIII gruppo.\nClassifica finale.\nFonte:\nLegenda:\nRegolamento:\nCalendario.\nIl calendario fu approvato dal Comitato Regionale Lombardo nella seduta del 7 gennaio 1915 (il campionato si disput\u00f2 con il sistema del girone semplice, con partite di sola andata). Fonti:\nIV gruppo.\nClassifica finale.\nFonte:\nLegenda:\nRegolamento:\nCalendario.\nIl calendario fu approvato dal Comitato Regionale Lombardo nella seduta del 7 gennaio 1915 (il campionato si disput\u00f2 con il sistema del girone semplice, con partite di sola andata). Alcuni risultati del girone sono stati reperiti su \"La Gazzetta dello Sport\".\nV gruppo.\nClassifica finale.\nFonte:\nLegenda:\nRegolamento:\nNote:\nCalendario.\nIl calendario fu approvato dal Comitato Regionale Lombardo nella seduta del 7 gennaio 1915 (il campionato si disput\u00f2 con il sistema del girone semplice, con partite di sola andata).\nGirone finale.\nClassifica finale.\nLegenda:\nRegolamento:\nNote:\nCalendario.\nIl calendario fu approvato dal Comitato Regionale Lombardo nella seduta del 24 marzo 1915 (il campionato si disput\u00f2 con il sistema del girone semplice, con partite di sola andata). Fonti:\nToscana.\nSezione di Firenze.\nClassifica finale.\nLegenda:\nRegolamento:\nNote:\nCalendario.\nIl calendario fu approvato dal Comitato Regionale Toscano nella seduta del 20 febbraio 1915 (il campionato si disput\u00f2 con il sistema del girone doppio, con partite di andata e ritorno); in un primo momento, nella seduta del 6 febbraio 1915, era stato approvato un calendario diverso, successivamente, a causa dell'iscrizione tardiva di Robur, Itala e Fulgor, il calendario fu modificato diventando quello definitivo. Alcuni risultati del girone sono stati reperiti su \"La Gazzetta dello Sport\".\nSezione Livorno-Pisa.\nCalendario.\nIl calendario fu approvato dal Comitato Regionale Toscano nella seduta del 20 febbraio 1915 (il campionato si disput\u00f2 con il sistema del girone doppio, con partite di andata e ritorno). Alcuni risultati del girone sono stati reperiti su \"La Gazzetta dello Sport\".\nLazio.\nGirone unico.\nCalendario.\nSpareggio"}
{"id": "5837568", "revid": "1632387", "url": "https://it.wikipedia.org/wiki?curid=5837568", "title": "Victorious (Wolfmother)", "text": "Victorious \u00e8 il quarto album in studio del gruppo hard rock australiano Wolfmother, pubblicato nel 2016."}
{"id": "5837571", "revid": "1573940", "url": "https://it.wikipedia.org/wiki?curid=5837571", "title": "Zelotes kulukhunus", "text": "Zelotes kulukhunus \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dall'aggettivo kulukhunus che in \"ndebele del nord\" significa ampio, largo, in riferimento alle dimensioni della femmina, fra le pi\u00f9 grandi del genere Zelotes.\nCaratteristiche.\nQuesta specie appartiene al \"subterraneus group\", le cui peculiarit\u00e0 sono: i maschi hanno la base dell'embolus molto larga che si estende attraverso gran parte della larghezza del bulbo del pedipalpo. Le femmine hanno un'epigino di forma rettangolare con i condotti disposti trasversalmente.\nL'olotipo femminile rinvenuto ha lunghezza totale \u00e8 di 10,41mm; la lunghezza del cefalotorace \u00e8 di 3,75mm; e la larghezza \u00e8 di 3,33mm.\nDistribuzione.\nLa specie \u00e8 stata reperita nel Ciad meridionale: l'olotipo femminile \u00e8 stato rinvenuto nel villaggio di Bebedija, presso la citt\u00e0 di Moundou, appartenente alla regione del Logone Occidentale; altri esemplari sono stati reperiti in Burkina Faso, nei pressi di Ouahigouya.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5837572", "revid": "24823", "url": "https://it.wikipedia.org/wiki?curid=5837572", "title": "Trianon - Domenica Musica", "text": "Trianon '75 - Domenica Musica: proposta per un discorso attuale. L'album, un doppio LP, contiene delle registrazioni dal vivo di artisti vari effettuate al Teatro Trianon di Roma tra aprile e maggio 1975, per la rassegna \"Domenica Musica\" organizzata da Vincenzo Micocci. Il disco \u00e8 stato prodotto da Stefano Micocci e distribuito dalla RCA Italiana."}
{"id": "5837574", "revid": "643662", "url": "https://it.wikipedia.org/wiki?curid=5837574", "title": "Torpedo Togliatti", "text": ""}
{"id": "5837576", "revid": "1543377", "url": "https://it.wikipedia.org/wiki?curid=5837576", "title": "REV Classic", "text": "La REV Classic \u00e8 una corsa in linea maschile di ciclismo su strada che si svolge a Cambridge, in Nuova Zelanda. \u00c8 inserita nell'UCI Oceania Tour come gara di classe 1.2.\nAlbo d'oro.\n\"Aggiornato all'edizione 2016.\""}
{"id": "5837577", "revid": "124876437", "url": "https://it.wikipedia.org/wiki?curid=5837577", "title": "Stephen Ashfield", "text": "Biografia.\nHa recitato in diversi musical a Londra, tra cui \"Taboo\" (2002), \"Jersey Boys\" (2008) e \"The Book of Mormon\" (2014), per cui ha vinto il Laurence Olivier Award alla miglior performance in un ruolo non protagonista in un musical nel 2014 e con cui ha fatto anche il suo debutto a Broadway nel 2016."}
{"id": "5837578", "revid": "22475", "url": "https://it.wikipedia.org/wiki?curid=5837578", "title": "La prigione (opera teatrale)", "text": "La prigione (in originale \"The Brig\") \u00e8 un'opera teatrale scritta dall'ex marine Kenneth H. Brown, messa in scena dal Living Theatre a partire dal 1963 nello spettacolo \"The Brig\", ricordato per la particolare brutalit\u00e0 e violenza della rappresentazione. Nel 1964 il regista Jonas Mekas ne ha tratto un omonimo film.\nL'opera.\nL'opera fu scritta da Kenneth H. Brown (classe 1932), un giovane e sconosciuto ex marine diventato anarchico, che sped\u00ec per posta al Living Theatre un testo teatrale da lui scritto (e poi scelto dal gruppo). Era un'opera cruda, violenta e priva di una vera trama, ambientata in una prigione militare dei marines. Viene descritta una giornata-tipo nella prigione, una realt\u00e0 quotidiana fatta di violenze e vessazioni di ogni tipo, di divieti e di prescrizioni assurde, miranti a spersonalizzare l'individuo.\nBrown era stato rinchiuso nella prigione militare di Okinawa, Giappone, negli anni '50 e aveva semplicemente descritto ci\u00f2 che aveva visto e sperimentato di persona."}
{"id": "5837580", "revid": "729019", "url": "https://it.wikipedia.org/wiki?curid=5837580", "title": "Le jardin des princesses", "text": "Le jardin des princesses \u00e8 un album delle Silberfl\u00f6ten pubblicato in Svizzera da Viertbauer nel 2007."}
{"id": "5837582", "revid": "78973560", "url": "https://it.wikipedia.org/wiki?curid=5837582", "title": "Petra Eos Marklund", "text": ""}
{"id": "5837584", "revid": "78973572", "url": "https://it.wikipedia.org/wiki?curid=5837584", "title": "Petra Marklund", "text": ""}
{"id": "5837585", "revid": "599013", "url": "https://it.wikipedia.org/wiki?curid=5837585", "title": "Li Jian", "text": ""}
{"id": "5837586", "revid": "92723", "url": "https://it.wikipedia.org/wiki?curid=5837586", "title": "Gaetano Facchi", "text": " \u00c8 stato sindaco di Brescia dal 1863 al 1867 e deputato alla Camera dal 1865 al 1874.\nBiografia.\nFiglio di Bortolo Facchi e di Barbara Dusi, da giovane si diede alla lavorazione e al commercio del ferro nell'impresa di Giovan Battista Fanti a Mompiano. Rilev\u00f2 la ditta alla morte dello stesso Fanti e nel 1856 don\u00f2 una fontana in ghisa al comune di San Nazzaro Mella per adornare la piazza antistante la stazione ferroviaria.\nVendette l'impresa al fratello per intraprendere l'attivit\u00e0 agricola, ma soprattutto per costruirsi una carriera politica: fu consigliere comunale dal 1862 al 1880 e divenne sindaco, nominato per regio decreto, il 16 marzo 1863. Sulla base delle sue conoscenze contabili mise in sesto le finanze del municipio bresciano, introducendo la partita doppia e anticipando l'imposta comunale fondiaria. Quest'ultima decisione provoc\u00f2 malumori nella popolazione; il 29 agosto 1865 ci fu una dimostrazione che invase il Palazzo della Loggia, sede municipale. Lo stesso Facchi fu ferito durante i moti, ma la sua idea fu apprezzata dal ministro Quintino Sella che premi\u00f2 il sindaco bresciano promuovendo il suo nome alla Commenda dell'Ordine dei Santi Maurizio e Lazzaro.\nNel 1865 costitu\u00ec la Societ\u00e0 Bacologica d'Agricoltura, con sede in Municipio, che condusse sperimentazioni sui semi di origine giapponese per trovare un rimedio alle malattie che colpivano la gelsibachicoltura italiana. All'inizio del 1866 decise di dimettersi da sindaco, poich\u00e9 eletto deputato alla Camera, ma in seguito cambi\u00f2 idea, rimanendo in carica per organizzare le assistenze e i reclutamenti della terza guerra d'indipendenza.\nFu eletto rappresentante dei liberali moderati bresciani per il collegio elettorale cittadino nelle politiche del 1865, del 1867, dopo le quali si dimise definitivamente da sindaco, e del 1870. In parlamento, sostenne i governi della Destra costituzionale. Al termine dell'XI Legislatura, si ritir\u00f2 a vita privata. Nel 1872 fu eletto alla Presidenza della Banca Provinciale Bresciana, carica che mantenne fino alla liquidazione dell'istituto di credito, avvenuta nel 1877.\nNel 1895 fu richiamato dai colleghi liberal moderati per partecipare all'alleanza con i cattolici in vista delle elezioni comunali generali che si sarebbero tenute il 5 maggio. In quest'occasione fu rieletto consigliere ed appoggi\u00f2 la giunta clerico-moderata guidata da Francesco Bettoni Cazzago.\nMor\u00ec a Brescia il 10 ottobre 1895."}
{"id": "5837601", "revid": "1543377", "url": "https://it.wikipedia.org/wiki?curid=5837601", "title": "Trattato di Manila (1954)", "text": "Il trattato di Manila, dal nome della citt\u00e0 ove fu sottoscritto, fu il trattato internazionale che stabil\u00ec la creazione del Southeast Asia Treaty Organization. Istituito come parte della Dottrina Truman, venne firmato l'8 settembre 1954 con lo scopo di creare una coalizione anticomunista per tenere sotto controllo l'espansionismo della Cina."}
{"id": "5837602", "revid": "1708406", "url": "https://it.wikipedia.org/wiki?curid=5837602", "title": "Zonotopo", "text": "Uno zonotopo \u00e8 il luogo geometrico dei punti in uno spazio \"n\"-dimensionale esprimibili come formula_1 al variare di formula_2, per un insieme fissato di vettori formula_3 detti \"generatori\". In maniera equivalente, lo zonotopo pu\u00f2 essere definito come la somma di Minkowski dei segmenti che abbiano le stesse lunghezza e direzione dei generatori. La costruzione combinatoria di uno zonotopo in uno spazio di dimensione formula_4 a partire dalle sue facce \u00e8 equivalente all'arrangiamento di iperpiani di dimensione formula_5.\nUno zonotopo nello spazio tridimensionale \u00e8 detto zonoedro. Il nome \"zonotopo\" deriva dal fatto che le facce parallele a ogni generatore formano quello che viene chiamato \"zone wrapping\" intorno al politopo."}
{"id": "5837606", "revid": "1305772", "url": "https://it.wikipedia.org/wiki?curid=5837606", "title": "New Romantics", "text": "New Romantics \u00e8 un singolo della cantante americana Taylor Swift, estratto dall'edizione deluxe dell'album \"1989\" e pubblicato il 23 febbraio 2016.\nAccoglienza.\nRob Sheffield di \"Rolling Stone\" ha classificato \"New Romantics\" come il secondo miglior brano del 2014, affermando: \u00abAncora non capisco perch\u00e9 abbia escluso dall'album una canzone attuale, sfavillante e perfetta come questa (si tratta di un bonus track), ma i geni sono strani\u00bb. Il criptico l\u2019ha poi reputato secondo anche nella classifica dei brani della cantante.\nVideo musicale.\nIl videoclip di \"New Romantics\", diretto da Jonas \u00c5kerlund, \u00e8 uscito ufficialmente il 6 aprile in anteprima su Apple Music ed \u00e8 stato reso disponibile su canali Vevo e YouTube di Taylor Swift il 13 aprile 2016. Il video contiene varie clip di esibizioni e dietro le quinte tratte dal 1989 World Tour.\nSuccesso commerciale.\nLa canzone ha inizialmente debuttato alla 71\u00aa posizione della Billboard Hot 100 il 21 marzo 2015, grazie alle forti vendite digitali, ma nella settimana successiva \u00e8 uscita dalla classifica.\nDopo il suo rilascio come singolo nel febbraio 2016, ha debuttato alla 28\u00aa posizione nella Mainstream Top 40 e alla 26\u00aa della Adult Top 40, oltre a raggiungere un nuovo picco nella Hot 100, arrivando alla 46\u00aa posizione.\nIn Australia, \u00e8 entrato alla 47\u00aa posizione della ARIA Singles Chart, per poi raggiungere la 35\u00aa."}
{"id": "5837618", "revid": "1369234", "url": "https://it.wikipedia.org/wiki?curid=5837618", "title": "Hao Wei", "text": ""}
{"id": "5837620", "revid": "71433", "url": "https://it.wikipedia.org/wiki?curid=5837620", "title": "April Rain", "text": ""}
{"id": "5837621", "revid": "214753", "url": "https://it.wikipedia.org/wiki?curid=5837621", "title": "Campionati mondiali di skeleton 2016", "text": "I Campionati mondiali di skeleton 2016, venticinquesima edizione della manifestazione organizzata dalla Federazione Internazionale di Bob e Skeleton, si sono tenuti dal 14 al 20 febbraio 2016 ad Igls, in Austria, sulla pista olimpica omonima e si sono disputate gare in due differenti specialit\u00e0: nel singolo uomini e nel singolo donne.\nLe vittorie sono state conquistate dal lettone Martins Dukurs, al suo quarto trionfo iridato, e dalla tedesca Tina Hermann, alla sua prima affermazione mondiale; grazie a questo risultato lo stesso Dukurs sopravanza lo svizzero Gregor St\u00e4hli, detentore di tre titoli, in testa alla classifica dei plurivincitori della specialit\u00e0.\nAnche questa edizione dei mondiali, come ormai da prassi iniziata nella rassegna di Sch\u00f6nau am K\u00f6nigssee 2004, si \u00e8 svolta contestualmente a quella di bob e proprio insieme agli atleti di quest'ultima disciplina \u00e8 stato assegnato il titolo nella gara a squadre che ha visto trionfare la squadra tedesca.\nPer la prima volta dall'edizione del 1998 nessuna nazione del continente nordamericano ha ottenuto medaglie, infatti n\u00e9 gli Stati Uniti n\u00e9 il Canada sono riusciti a salire sul podio. D'altro canto la Corea del Sud ha ottenuto la prima medaglia nella storia per un paese appartenente al continente asiatico.\nRisultati.\nSingolo uomini.\nLa gara si \u00e8 disputata il 18 e il 19 febbraio nell'arco di quattro \"manches\" ed hanno preso parte alla competizione 34 atleti in rappresentanza di 19 differenti nazioni; campione uscente era il lettone Martins Dukurs, che vince nuovamente la medaglia d'oro e diventa l'atleta pi\u00f9 titolato ai mondiali calando il poker dopo i trionfi a Sch\u00f6nau am K\u00f6nigssee 2011, a Lake Placid 2012 e a Winterberg 2015 ed a Lake Placid 2012; al secondo posto si piazzano con lo stesso tempo il russo Aleksandr Tret'jakov, gi\u00e0 campione iridato a Sankt Moritz 2013 e campione olimpico a , e il sudcoreano Yun Sung-Bin che regala al proprio paese la prima medaglia mondiale nella storia di questo sport.\nSingolo donne.\nLa gara si \u00e8 disputata il 19 e il 20 febbraio nell'arco di quattro \"manches\" ed hanno preso parte alla competizione 26 atlete in rappresentanza di 16 differenti nazioni; campionessa uscente, nonch\u00e9 campionessa olimpica in carica, era la britannica Elizabeth Yarnold, non presente alla competizione, ed il titolo \u00e8 stato conquistato dalla tedesca Tina Hermann, alla sua prima vittoria mondiale nel singolo e al suo secondo oro nella manifestazione dopo quello ottenuto nella gara a squadre, davanti all'atleta di casa Janine Flock, gi\u00e0 vincitrice di due titoli europei e alla sua prima medaglia individuale, e alla russa Elena Nikitina, medaglia di bronzo olimpica a .\nGara a squadre.\nLa gara si \u00e8 disputata il 14 febbraio ed ogni squadra nazionale ha potuto prendere parte alla competizione con due formazioni; nello specifico la prova ha visto la partenza di uno skeletonista, di un equipaggio del bob a due femminile, di una skeletonista e di un equipaggio del bob a due maschile per ognuna delle 14 formazioni, che hanno gareggiato ciascuno in una singola \"manche\"; la somma totale dei tempi cos\u00ec ottenuti ha laureato campione la squadra tedesca di Axel Jungk, Anja Schneiderheinze, Franziska Bertels, Tina Hermann, Johannes Lochner e Joshua Bluhm davanti a quella austriaca formata da Matthias Guggenberger, Christina Hengster, Sanne Dekker, Janine Flock, Benjamin Maier e D\u0103nu\u021b Ion Moldovan e all'altra compagine tedesca composta da Michael Zachrau, Stephanie Schneider, Anne Lobenstein, Jacqueline L\u00f6lling, Nico Walther e Jannis B\u00e4cker. La squadra \"Russia-1\", che conquist\u00f2 inizialmente la medaglia d'argento, \u00e8 stata squalificata a marzo del 2021 a causa della nota vicenda doping emersa dopo le olimpiadi di ."}
{"id": "5837622", "revid": "767487", "url": "https://it.wikipedia.org/wiki?curid=5837622", "title": "Sanam Re", "text": "Sanam Re \u00e8 un film del 2016 diretto da Divya Khosla Kumar.\nTrama.\nAkash \u00e8 un ragazzo che vive da sei anni con la famiglia del nonno, a cui \u00e8 molto legato. Lavorano insieme nello studio fotografico e Akash un giorno si innamora di Shruti, ma \u00e8 trasferito per la scuola superiore e poi via in America per lavoro. Durante un colloquio Akash incontra di nuovo la sua innamorata che per\u00f2 lo rifiuta ; allora il ragazzo incontra una seconda donna che poi si scopre essere una ragazza compagna di giochi di cui Akash era innamorato anni fa.\nProduzione.\nLa produzione del film \u00e8 iniziata nel dicembre del 2014 a Shimla, tuttavia questo non \u00e8 stato l'unico luogo in cui si \u00e8 diretto il film; infatti, Sanam Re \u00e8 stato registrato a Mumbai, Kalpa, Ladakh, Banff, Jasper e Calgary (Canada).\nGli attori protagonisti sono Pulkit Samrat, Yami Gautam e Urvashi Rautela nei ruoli principali mentre Rishi Kapoor come .\nDistribuzione.\nIl film \u00e8 stato distribuito il 12 febbraio 2016.\nColonna sonora.\nLa colonna sonora \u00e8 stata composta da Raju Singh mentre i testi sono stati scritti da Rashmi Virag, Mithoon, Manoj Muntashir, Manoj Yadav, Ikka Singh e Kumar. Tutti i diritti musicali del film sono stati acquisiti dall'etichetta discografica indiana T-Series.\nIl 22 dicembre 2015 \u00e8 stato pubblicato il primo singolo \"Sanam Re\", cantato da Arijit Singh, mentre il 1 Gennaio 2016 \u00e8 stato pubblicato il secondo \"Gazab Ka Hai Yeh Din\". Infine, l'album completo \u00e8 stato pubblicato il 4 gennaio 2016.\nSuccessivamente alla distribuzione dell'album, nel mese di febbraio 2016 , la prima \u00e8 una di \"Sanam Re\" cantata da Tulsi Kumar e Mithoon, la seconda \u00e8 una canzone rap dal titolo \"Akkad Bakkad\"."}
{"id": "5837640", "revid": "1315817", "url": "https://it.wikipedia.org/wiki?curid=5837640", "title": "Giacomo Canfora", "text": ""}
{"id": "5837642", "revid": "287204", "url": "https://it.wikipedia.org/wiki?curid=5837642", "title": "Grande Oriente Lusitano", "text": "Il Grande Oriente Lusitano o Grande Oriente del Portogallo \u00e8 un'obbedienza massonica simbolica (che pratica cio\u00e8 i primi tre gradi della massoneria) fondata nel 1802, essendo cos\u00ec la pi\u00f9 antica obbedienza massonica portoghese. Appartiene alla corrente liberale massonica, proclamando la libert\u00e0 assoluta di coscienza e l'adogmatismo.\nI riti praticati sono il rito moderno (o francese), espressamente prescritto per tutte le sue logge dalle costituzioni del 1821, e il rito scozzese antico ed accettato.\nStoria.\nIl Grande Oriente Lusitano fu fondato nel 1802 con una patente della Gran Loggia Unita d'Inghilterra portata da Londra da Hip\u00f3lito Jos\u00e9 da Costa, due anni dopo il suo primo Gran maestro (dal 1804 al 1809), Sebasti\u00e3o Jos\u00e9 de Sampaio Melo e Castro Moniz e Torres Lusignan, nipote del primo marchese di Pombal, firma un trattato d'amicizia col Grande Oriente di Francia, ma non \u00e8 ratificato e resta quindi senza effetto. La sua prima Costituzione data del 1806. \nNel 1869 prese il nome di Grande Oriente Lusitano Unido, riprese il suo nome d'origine di Grande Oriente Lusitano nel 1984.\nIl Grande Oriente Lusitano fu intimamente legato alla vita politica del Portogallo ed ebbe una forte influenza sulla Rivoluzione Liberale portoghese del 1820, avvenuta anche in seguito all'impiccagione il 18 ottobre 1817 del suo Gran maestro, il generale Gomes Freire de Andrade e Castro accusato di cospirazione contro la monarchia, sull'espulsione dei Gesuiti e la chiusura dei conventi del 1834, sull'abolizione della pena di morte nel 1867 e sulla nascita della Prima Repubblica portoghese nel 1910.\nEra visto come la forza motrice dell'anticlericalismo dei liberali.\nIl Grande Oriente Lusitano fu per questo ferocemente perseguitato durante tutta la sua storia dalle forze conservatrici e reazionarie della societ\u00e0, fu perseguitato gi\u00e0 nel XIXo secolo dai miguelisti e poi proibito durante l'Estado Novo negli anni 30 del XXo secolo (Legge n.\u00ba 1901 del 21 Maggio 1935 contro le \"associazioni segrete\", proposta da Jos\u00e9 Cabral)), persecuzioni che gettarono in prigione molti dei suoi membri e ne obbligarono altri alla clandestinit\u00e0 e all'esilio. Protestarono inutilmente contro l'adozione di questa legge il generale Norton de Matos, Gran Maestro del Grande Oriente Lusitano, e il Prof. Jos\u00e9 Alberto dos Reis, presidente dell'Assemblea nazionale e massone in sonno.\nFernando Pessoa, bench\u00e9 non fosse membro della massoneria, prese le sue difese pubblicando l'articolo \u201cAssocia\u00e7\u00f5es Secretas\u201d sul \"Di\u00e1rio de Lisboa\" del 4 febbraio 1935.\nDurante questo periodo di clandestinit\u00e0 la sede del Grande Oriente Lusitano fu occupata dalla Legione Portoghese e i suoi beni furono confiscati.\nCon la Rivoluzione dei garofani del 25 aprile 1974 e la revocazione della legge n.\u00ba 1901, il Grande Oriente Lusitano pot\u00e9 tornare in attivit\u00e0, e i beni che gli erano stati confiscati gli furono restituiti con l'articolo 18 della legge n\u00b0 594/74 del 7 novembre 1974.\nIl 25 gennaio 2003, il Gran maestro Ant\u00f3nio Duarte Arnaut apr\u00ec per la prima volta le sue porte al pubblico e il 20 marzo dello stesso anno il presidente della repubblica Jorge Sampaio visit\u00f2 la sua sede, il Palazzo Massonico, e not\u00f2 nel Libro d\u2019Onore : \"Associandomi alla commemorazione del 200\u00ba anniversario del Grande Oriente Lusitano, voglio riconoscere il vostro lavoro in favore della Libert\u00e0, dell'Uguaglianza e della Fraternit\u00e0 per una societ\u00e0 pi\u00f9 giusta e pi\u00f9 umana.\u201d\nGran Maestri.\n1804 \u2013 1809 \u2013 Sebasti\u00e3o de Sampaio de Melo e Castro;\n1809 \u2013 1816 \u2013 Fernando Rom\u00e3o da Costa Ata\u00edde e Teive de Sousa Coutinho;\n1816 \u2013 1817 \u2013 Gomes Freire de Andrade e Castro;\n1820 \u2013 1821 \u2013 Jo\u00e3o Vicente Pimentel Maldonado (interim);\n1821 \u2013 1823 \u2013 Jo\u00e3o da Cunha Souto Maior;\n1823 \u2013 1839 \u2013 Jos\u00e9 da Silva Carvalho;\n1839 \u2013 1841 \u2013 Manuel Gon\u00e7alves de Miranda;\n1841 \u2013 1841 \u2013 Bartolomeu dos M\u00e1rtires Dias e Sousa (interim);\n1841 \u2013 1846 \u2013 Ant\u00f3nio Bernardo da Costa Cabral;\n1846 \u2013 1847 \u2013 Jo\u00e3o de Deus Antunes Pinto;\n1847 \u2013 1849 \u2013 Ant\u00f3nio Bernardo da Costa Cabral;\n1849 \u2013 1853 \u2013 Marcelino M\u00e1ximo de Azevedo e Melo;\n1854 \u2013 1861 \u2013 Jos\u00e9 Joaquim de Almeida Moura Coutinho;\n1861 \u2013 1863 \u2013 Frederico Le\u00e3o Cabreira de Brito Alvelos Drago Valente;\n1863 \u2013 1867 \u2013 Caetano Gaspar de Almeida e Noronha Portugal Cam\u00f5es de Albuquerque Moniz e Sousa;\n1867 \u2013 1869 \u2013 Jos\u00e9 da Silva Mendes Leal;\n1869 \u2013 1881 \u2013 Jo\u00e3o In\u00e1cio Francisco de Paula de Noronha;\n1881 \u2013 1884 \u2013 Miguel Baptista Maciel;\n1884 \u2013 1886 \u2013 Jos\u00e9 Elias Garcia;\n1886 \u2013 1887 \u2013 Ant\u00f3nio Augusto de Aguiar;\n1887 \u2013 1889 \u2013 Jos\u00e9 Elias Garcia;\n1889 \u2013 1895 \u2013 Carlos Ramiro Coutinho;\n1895 \u2013 1899 \u2013 Bernardino Machado Guimar\u00e3es;\n1899 \u2013 1906 \u2013 Lu\u00eds Augusto Ferreira de Castro;\n1906 \u2013 1907 \u2013 Francisco Gomes da Silva (interim);\n1907 \u2013 1928 \u2013 Sebasti\u00e3o de Magalh\u00e3es Lima;\n1928 \u2013 1929 \u2013 Lu\u00eds Augusto Curson (interim);\n1929 \u2013 1929 \u2013Ant\u00f3nio Jos\u00e9 de Almeida, (eletto, mor\u00ec prima di entrare in carica);\n1929 \u2013 1930 \u2013 Joaquim Maria de Oliveira Sim\u00f5es (interim);\n1930 \u2013 1935 \u2013 Jos\u00e9 Mendes Ribeiro Norton de Matos;\n1935 \u2013 1937 \u2013 Maur\u00edcio Armando Martins Costa (interim);\n1937 \u2013 1937 \u2013 Filipe In\u00eas Ferreira (interim);\n1937 \u2013 1975 \u2013 Lu\u00eds Gon\u00e7alves Rebord\u00e3o;\n1975 \u2013 1981 \u2013 Lu\u00eds Hern\u00e2ni Dias Amado;\n1982 \u2013 1984 \u2013 Armando Ad\u00e3o e Silva;\n1984 \u2013 1988 \u2013 Jos\u00e9 Eduardo Sim\u00f5es Coimbra;\n1988 \u2013 1990 \u2013 Raul de Assun\u00e7\u00e3o Pimenta Rego;\n1990 \u2013 1993 \u2013 Ramon de la F\u00e9ria;\n1993 \u2013 1996 \u2013 Jo\u00e3o Rosado Correia;\n1996 \u2013 2002 \u2013 Eug\u00e9nio de Oliveira;\n2002 \u2013 2005 \u2013 Ant\u00f3nio Duarte Arnaut;\n2005 \u2013 2011 \u2013 Ant\u00f3nio Fernando Marques Ribeiro Reis;\n2011 \u2013 \u2026 \u2013 Fernando Manuel Lima Valada Fernandes.\nMembri eminenti.\nIl generale Gomes Freire de Andrade e Castro (1757-1817), il ministro della giustizia e delle finanze Jos\u00e9 da Silva Carvalho (1782-1856), il ministro della giustizia e primo ministro Ant\u00f3nio Bernardo da Costa Cabral (1803-1889), i primi ministri e presidenti Bernardino Machado (1851-1944) e Ant\u00f3nio Jos\u00e9 de Almeida (1866-1929) furono Gran maestri del Grande Oriente Lusitano; ne furono membri anche gli scrittori Alexandre Herculano (1810-1877) e E\u00e7a de Queiroz (1845-1900), il compositore Alfredo Keil (1850-1907), autore dell'inno nazionale della Prima Repubblica, i primi ministri Fontes Pereira de Melo (1819-1887), Alfredo de S\u00e1 Cardoso (1864-1950), Jos\u00e9 de Castro (1868-1929), Afonso Costa (1871-1937), Ant\u00f3nio Maria da Silva (1872-1950) e Adelino da Palma Carlos (1905-1992), il ministro degli esteri e neurochirurgo Antonio Egas Moniz (1874-1955), Premio Nobel per la medicina nel 1949, e i presidenti del Portogallo Te\u00f3filo Braga (1843-1924), Ant\u00f3nio \u00d3scar Carmona (1869-1951) e Sid\u00f3nio Pais (1872-1918).\nTra i viventi, il ministro e commissario europeo Ant\u00f3nio Vitorino (1957)."}
{"id": "5837643", "revid": "120495930", "url": "https://it.wikipedia.org/wiki?curid=5837643", "title": "She Loves Me", "text": "She Loves Me \u00e8 un musical con libretto di Joe Masteroff, versi di Sheldon Harnick e musiche di Jerry Bock. Il musical ha debuttato a Broadway nell'aprile 1963 ed \u00e8 rimasto in scena per oltre trecento repliche. \"She Loves Me\" \u00e8 tratto dalla pi\u00e8ce del commediografo ungherese Mikl\u00f3s L\u00e1szl\u00f3 \"Parfumerie\" (1937), successivamente riadattata per il cinema nei film \"Scrivimi fermo posta\" (1940), \"I fidanzati sconosciuti\" (1949) e \"C'\u00e8 posta per te\" (1998).\nTrama.\nAtto I.\nBudapest, 1934. \u00c8 una splendida giornata estiva, e i dipendenti della Profumeria Maraczek arrivano al lavoro (\"Good Morning, Good Day\"). Tra loro ci sono: Ladislav Sipos, un ansioso commesso di mezza et\u00e0 con famiglia a carico; il giovane garzone Arpad Laszlo; la trentenne Ilona Ritter, che ha una relazione con l'affascinante Steven Kodaly; e Georg Nowack, il timido vice responsabile del negozio. Il signor Maraczek arriva per far cominciare la giornata lavorativa, e tutti si mettono all'opera (\"Sounds While Selling\"). Da qualche tempo Georg ha intrapreso una fitta corrispondenza con una donna, di cui non conosce il nome e che chiama \"cara amica\", e legge a Sipos l'ultima lettera ricevuta. Maraczek consiglia Georg di sposarsi e ricorda i suoi giorni da scapolo (\"Days Gone By\").\nArpad inizia a sistemare sugli scaffali dei nuovi portasigarette musicali, e Maraczek \u00e8 convinto che riusciranno a venderne uno entro un'ora. In quel momento entra nel negozio una nervosa giovane donna, Amalia Balash, speranzosa di trovare un impiego alla Profumeria. Quando Georg la informa che al momento non assumono, la ragazza pretende di parlare con Marazcek. Amalia prende uno dei portasigarette e riesce a venderlo ad una cliente spacciandolo per un \"carillon portadolciumi\" che suona ogni volta che viene aperto per dire gentilmente al proprietario \"basta dolci\" (\"No More Candy\"). Maraczek \u00e8 molto colpito e assume Amalia immediatamente.\nMentre l'estate cede il passo all'autunno, e infine all'inverno, la tensione in negozio aumenta. Ilona e Kodaly sono ai ferri corti, Maraczek \u00e8 sempre pi\u00f9 scortese nei confronti di Georg, e Amalia e Georg litigano in continuazione. Georg si consola con le lettere della sua anonima amica di penna, all'oscuro del fatto che ella sia proprio Amalia. Gli altri impiegati assistono alle loro discussioni e Sipos spiega ad Arpad che i due litigano perch\u00e9 inconsapevolmente si piacciono l'un l'altra. Ingenuamente, Arpad propone a Sipos di informare Georg e Amalia della cosa, ma Sipos rispone che non lo crederebbero. Agli inizi di dicembre, i due \"cari amici\" decidono finalmente di incontrarsi di persona (\"Three Letters\").\nMaraczek umilia Georg davanti a tutti per una piccola inconvenienza. Georg racconta a Sipos che quella sera incontrer\u00e0 finalmente la sua \"cara amica\" (\"Tonight At Eight\"), mentre Amalia spiega a Ilona che, pur non avendo ancora incontrato il suo \"caro amico\", lo conosce benissimo grazie alle lettere che le ha scritto (\"I Don't Know His Name\").\nMaraczek and Georg litigano di nuovo, e quando appare evidente che Maraczek sia sul punto di licenziarlo, Sipos fa cadere una pila di portasigarette per distrarre il proprietario del negozio; Marazcek lo rimprovera e se ne va nel suo ufficio. Sipos spiega a Georg che nessuno potrebbe mai trattarlo meglio dell'attuale vice responsabile (\"Perspective\"). Maraczek insiste perch\u00e9 tutti rimangano fino a tardi per sistemare le decorazioni natalizie, ma Amalia lo convince a farla andare via prima per il suo appuntamento. Anche Georg chiede di poter andarsene prima, ma Maraczek glielo nega. Arrabbiato, Georg si licenzia, e gli altri dipendenti gli dicono tristemente addio (\"Goodbye Georg\").\nAmalia si reca al suo appuntamento tenendo in mano una copia di \"Anna Karenina\" con una rosa in mezzo alle pagine, in modo che il suo \"caro amico\" la possa riconoscere, e si chiede come andr\u00e0 l'incontro (\"Will He Like Me?\"). Nel frattempo, in negozio, Kodaly seduce Ilona (\"Ilona\") e i due decidono di andare a cena insieme. Quando per\u00f2 Maraczek insiste per chiudere il negozio in anticipo, Kodaly si ricorda di avere un impegno alle 9:30 quella sera, e rimanda l'appuntamento con Ilona. La giovane donna dichiara fermamente che non si innamorer\u00e0 mai pi\u00f9 di un uomo come lui (\"I Resolve\"). Georg \u00e8 nervoso e chiede a Sipos di consegnare alla sua \"cara amica\" un biglietto in cui spiega di non potersi recare all'appuntamento.\nUn investigatore privato assunto da Maraczek arriva in negozio e lo informa che Kodaly ha una relazione con sua moglie (Maraczek pensava che fosse Georg). Quando l'investigatore se ne va, la moglie di Maraczek gli telefona per dirgli che rientrer\u00e0 tardi. Maraczek si punta una pistola alla testa e preme il grilletto proprio mentre Arpad entra in negozio.\nNel frattempo, al Caf\u00e9 Imperiale, il ma\u00eetre tenta di mantenere un'atmosfera romantica (\"Romantic Atmosphere\"), e Amalia attende l'arrivo del suo amico con il suo libro e la rosa. Georg e Sipos entrano e sono scioccati nel vedere che Amalia \u00e8 la sua \"cara amica\"; lei invece non sa di avere corrisposto con Georg. Georg si siede al suo tavolo e la prende in giro raccontandole la storia di una donna uccisa a un appuntamento al buio. I due litigano e Georg se ne va. Dopo aver aspettato fino alla chiusura del Caf\u00e9, Amalia prega il suo \"caro amico\" di non abbandonarla (\"Dear Friend\").\nAtto II.\nIl giorno seguente, Maraczek \u00e8 in ospedale dopo essere sopravvissuto al tentato suicidio, e Arpad gli fa visita. Maraczek \u00e8 colpito dall'impegno del ragazzo in sua assenza, e Arpad gli chiede di essere promosso a commesso (\"Try Me\"). Anche Georg arriva in ospedale, e Maraczek gli chiede perdono e lo prega di tornare a lavorare in negozio. Inoltre, Maraczek gli dice di licenziare Kodaly, e accenna al fatto che Amalia \u00e8 a casa malata.\nGeorg \u00e8 preoccupato per Amalia e la va a trovare a casa sua. La ragazza crede che sia venuto per spiarla e dire agli altri dipendenti che non \u00e8 realmente malata, e cerca di prepararsi per andare al lavoro (\"Where's My Shoe\"). Georg resosi conto che Amalia sta veramente male, la fa tornare a letto e le consegna un regalo: gelato alla vaniglia. Georg si scusa per il suo comportamento la sera prima, ma Amalia ammette che aveva ragione sul suo appuntamento: se il suo \"caro amico\" la amasse davvero, sarebbe venuto. Sentendosi in colpa, Georg si inventa di aver visto un uomo grasso e calvo guardare attraverso il vetro dentro al Caf\u00e9, e racconta che l'uomo gli ha detto di aver avuto un impegno di lavoro e per questo non \u00e8 riuscito a recarsi all'appuntamento; Georg conclude che quest'uomo deve essere il suo \"caro amico\". Amalia \u00e8 sorpresa dal fatto che le piaccia conversare con Georg. Rimasta sola, Amalia inizia a scrivere una lettera al suo \"caro amico\" ma riesce solo a pensare alla gentilezza di Georg (\"Vanilla Ice Cream\").\nGeorg esprime la sua gioia nel rendersi conto che Amalia lo ama (pur se, in parte, inconsapevolmente) (\"She Loves Me\"). Al negozio, Ilona informa Sipos che fra lei e Kodaly \u00e8 tutto finito: la sera prima \u00e8 andata in biblioteca, dove ha incontrato Paul, un gentile oculista (\"A Trip To The Library\"). Dopo essere stato licenziato, Kodaly dice addio a tutti (\"Grand Knowing You\"). \nA dodici giorni da Natale, i dipendenti della Profumeria sono impegnatissimi con gli acquisti dell'ultimo minuto, mentre Georg e Amalia passano sempre pi\u00f9 tempo insieme (\"Twelve Days to Christmas\"). La sera della vigilia, Amalia informa Georg che ha invitato il suo \"caro amico\" a passare la serata con lei e sua madre, e gli chiede di unirsi a loro; Georg accetta, esitante. Maraczek ritorna in negozio e Ilona annuncia la sua intenzione di accettare la proposta di matrimonio di Paul quella sera (sebbene lui ancora non sappia che le chieder\u00e0 di sposarlo). Sipos va a casa per passare la vigilia in famiglia, e Maraczek invita Arpad a festeggiare insieme a lui in giro per la citt\u00e0.\nGeorg aiuta Amalia a portare i suoi pacchetti uscendo dal negozio, e per sbaglio fanno cadere uno dei portasigarette musicali, che Amalia vuole regalare al suo \"caro amico\"; Georg afferma che non gli dispiacerebbe averne uno, perch\u00e9 gli ricorderebbe del giorno in cui si sono conosciuti. Georg ammette di aver sempre pensato che Amalia fosse il tipo di ragazza di cui si potrebbe innamorare. Amalia confessa di provare sentimenti simili, e Georg tira fuori dalla tasca una delle lettere che la ragazza ha scritto al suo \"caro amico\", e inizia a leggerla ad alta voce. Amalia capisce finalmente che Georg \u00e8 in realt\u00e0 il suo amico, e i due si baciano (\"Finale\")."}
{"id": "5837644", "revid": "287204", "url": "https://it.wikipedia.org/wiki?curid=5837644", "title": "Maasa Sudo", "text": ""}
{"id": "5837651", "revid": "125882443", "url": "https://it.wikipedia.org/wiki?curid=5837651", "title": "Unione Sportiva Ravenna 1990-1991", "text": "Questa pagina raccoglie le informazioni riguardanti l'Unione Sportiva Ravenna nelle competizioni ufficiali della stagione 1990-1991.\nStagione.\nNella stagione 1990-1991 il Ravenna ha disputato il girone B del campionato di Serie C2, ottenendo il quarto posto in classifica con 42 punti. Il torneo \u00e8 stato vinto con 45 punti dal Palazzolo che \u00e8 stato promosso in Serie C1, la seconda promossa \u00e8 stata la Spal che \u00e8 giunta seconda con 44 punti, appaiata alla Solbiatese che ha battuto per 1-0 nello spareggio disputato a Monza il 20 giugno 1991. In questa stagione, il 25 luglio 1990 a Ravenna ha inizio l'era Daniele Corvetta quale presidente del Ravenna Calcio, che in pochi anni dar\u00e0 grandi soddisfazioni alla citt\u00e0, con la conquista della Serie cadetta. La squadra giallorossa inizia la stagione con allenatore Pierluigi Busatta e parte con il vento in poppa, chiude al primo posto il girone di andata con 24 punti, poi nel girone discendente ha una frenata, che la relega al quarto posto finale. Il 3 marzo il Ravenna viene sconfitto (1-0) dal Legnano, nelle ore successive al confronto viene esonerato il tecnico, sostituito da Giancarlo Cad\u00e8 che per\u00f2 resta in carica solo cinque partite, per fare ritorno da Pierluigi Busatta per le ultime sette gare del campionato. Miglior marcatore stagionale \u00e8 stato Biagio Lombardi con 11 reti, tre delle quali in Coppa Italia ed otto in campionato. Nella Coppa Italia la squadra giallorossa disputa il girone E vinto dalla Centese, sommando 2 vittorie, un pareggio e tre sconfitte."}
{"id": "5837655", "revid": "729019", "url": "https://it.wikipedia.org/wiki?curid=5837655", "title": "Spark-NEXTEV TCR FormulaE 001", "text": "La Spark-NEXTEV TCR FormulaE 001 \u00e8 una monoposto da competizione elettrica costruita dal NEXTEV TCR per partecipare al Campionato di Formula E 2015-2016.\nVettura.\nMeccanica.\nQuesta monoposto \u00e8 caratterizzata dal fatto di essere dotata di un doppio motore e una trasmissione a marcia singola. Tuttavia, tale soluzione causa una differenza di peso non indifferente dagli altri team.\nLivrea.\nLa livrea delle vetture \u00e8 caratterizzata dalla presenza di colori verde acqua e grigio, con il logo del team sulle fiancate e sull'alettone posteriore.\nStagione.\nA causa dell'eccessivo peso la monoposto \u00e8 poco competitiva e nelle prime gare accusa distacchi abbastanza consistenti dalla vetta rimanendo spesso costretta nelle ultime file dello schieramento. A partire dalla terza gara, per\u00f2 le cose migliorano e i piloti riescono ad issarsi a centro gruppo."}
{"id": "5837656", "revid": "287204", "url": "https://it.wikipedia.org/wiki?curid=5837656", "title": "Museo diocesano (Agrigento)", "text": "L\u2019ex Museo Diocesano (il Museo ora \u00e8 stato allestito nelle Sale del vicino Palazzo vescovile http://www.museodiocesanoag.it/) \u00e8 stato progettato dall'architetto museografo Franco Minissi, su commissione dell'allora Vescovo di Agrigento Mons. Giovanni Battista Peruzzo. Realizzato tra il 1958 e il 1963, demolendo il circolo didattico cattolico San Gerlando, il museo viene aperto al pubblico nel '64, ma svolge la propria funzione per un brevissimo periodo, due anni circa, poich\u00e9 nel '66, a causa della frana verificatasi lungo il versante sud-ovest del centro storico della citt\u00e0, viene precauzionalmente chiuso e la sua collezione collocata nel Museo archeologico di San Nicola e nei locali del vicino Palazzo Arcivescovile.\nOggi il Museo Diocesano ha la sede centrale e principale nella citt\u00e0 di Agrigento e altre sedi espositive, con mostre permanenti, diffuse sul territorio della Diocesi. Il Museo diffuso di Agrigento, che custodisce i Tesori della Cattedrale, rappresenta certamente l\u2019entit\u00e0 storicamente pi\u00f9 importante: della storia della Chiesa locale, dei suoi riti e tradizioni religiose, liturgiche e cultuali, degli sviluppi della cultura del territorio nei secoli, con particolare riferimento alle forme artistiche assunte nel tempo. Costituisce un prezioso strumento per promuovere la conoscenza del patrimonio culturale e, al contempo, per valorizzare e divulgare la storia della religiosit\u00e0 agrigentina. Il Museo Diocesano \u00e8 parte originante del Mudia che ad Agrigento \u00e8 costituito dal percorso museale a cielo aperto con i siti del centro storico Cattedrale, Museo Diocesano, Chiesa Maria dei Greci, San Lorenzo.\nCon i diversi Poli espositivi,Mudia_Agrigento, Mudia_Aragona, Mudia_Sambuca di Sicilia, il museo diffuso permette di custodire e valorizzare il patrimonio ecclesiastico senza sradicarlo dal territorio e dalla comunit\u00e0 per il quale \u00e8 stato pensato, progettato e realizzato. La comunit\u00e0 non viene privata del suo patrimonio artistico e dei suoi oggetti cultuali, potendoli valorizzare ancora per la catechesi e, all\u2019occorrenza, per la liturgia.\nLa storia dell'edificio.\nL\u2019edificio si attesta sul lato nord di Piazza Don Minzoni (all'estremit\u00e0 nord-ovest del centro storico) collocato tra la Cattedrale di San Gerlando e il Seminario Arcivescovile, su un terreno di propriet\u00e0 della diocesi agrigentina. Proprio in questo luogo, fin dai tempi della \"Girgenti\" medievale, cinta da mura, sorgevano infatti i pi\u00f9 preziosi ed importanti edifici, simboli di potere. \nNel 1958, per costituire la sede del Museo Diocesano, che doveva custodire il prezioso patrimonio di arti mobili della Cattedrale e Seminario, si decideva di costruire un nuovo edificio sul tratto settentrionale del muro, pur essendo questa area fortemente fragile nella sua conformazione geologica. Del progetto veniva incaricato l'architetto museografo Franco Minassi, che ne avrebbe curato anche la direzione dei lavori.\nL'edificio del museo si sviluppa su due piani destinati alle sale di esposizione e un attico arretrato che ospita gli uffici e l'attrezzatura tecnica. Le sale di esposizione sono state concepite secondo un'impostazione spaziale continua e unitaria, in cui i due piani, a mezzo di gallerie pensili e dislivelli interni, si articolano e si modellano in una ininterrotta serie di spazi opportunamente, conformati e proporzionati alle dimensioni del materiale esposto. Le vetrine destinate ai pi\u00f9 importanti e preziosi paramenti sacri sono state concepite tenendo presente oltre la necessit\u00e0 della loro osservazione ravvicinata anche il loro effetto scenografico di vista d'insieme. L'edificio \u00e8 stato studiato in cemento armato a gabbia con solai misti e muri di tamponamento in pietra locale; alla vasta superficie della facciata si \u00e8 dato il massimo valore espressivo con la sovrapposizione di una massiccia inferriata che, con il suo movimentato disegno realizzato con profili di ferro, assume il carattere di una scultura.\nIn questa opera si \u00e8 cercato di sfruttare tutte le possibilit\u00e0 architettoniche e tecniche affinch\u00e9 pur nell'osservanza rigida dei pi\u00f9 moderni concetti museografici, venisse realizzata la maggior fusione possibile tra scatola muraria ed il suo prezioso contenuto.Realizzato tra il 1958 e il 1963, il museo viene aperto al pubblico nel '64, ma svolge la propria funzione per due anni circa, quando nel '66 viene precauzionalmente chiuso, e la sua collezione collocata (in maniera provvisoria, ma che poi risulter\u00e0 purtroppo definitiva per qualche decennio, oggi ancora in parte) nel Museo archeologico di San Nicola e nei locali della vicina Cattedrale. Questa data segna l'inizio di una intensa campagna di studi effettuati sul sottosuolo del versante nord-ovest del centro storico agrigentino, messa in moto con gli avvenimenti franosi, oltre che con le analisi condotte dalla Commissione Grappelli dal nome del coordinatore, Provveditore alle OO.PP. Ing. Giorgio Grappelli, nominata dal Ministero dei LL.PP. e di cui facevano parte autorevoli personalit\u00e0 quali l'ing. Arrigo Croce e il prof. Roberto Pane. Seguivano una serie di rapporti atti a definire il modello geologico, le cause dei dissesti ed infine le soluzioni, spesso progetti di consolidamento rimasti su carta, solo in parte realizzati, come quelli della Societ\u00e0 Anonima Fondedile."}
{"id": "5837657", "revid": "1043175", "url": "https://it.wikipedia.org/wiki?curid=5837657", "title": "Michael James Fitzgerald", "text": ""}
{"id": "5837658", "revid": "1043175", "url": "https://it.wikipedia.org/wiki?curid=5837658", "title": "Tatsuya Morita", "text": ""}
{"id": "5837667", "revid": "486946", "url": "https://it.wikipedia.org/wiki?curid=5837667", "title": "European Geopark Network", "text": ""}
{"id": "5837670", "revid": "1043175", "url": "https://it.wikipedia.org/wiki?curid=5837670", "title": "Noriyoshi Sakai", "text": "Ha 2 fratelli che sono entrambi dei calciatori: G\u014dtoku Sakai e Goson Sakai\nCarriera.\nCon l' ha disputato 25 incontri nella massima serie giapponese."}
{"id": "5837671", "revid": "287204", "url": "https://it.wikipedia.org/wiki?curid=5837671", "title": "Pizzoli (disambigua)", "text": ""}
{"id": "5837673", "revid": "124789245", "url": "https://it.wikipedia.org/wiki?curid=5837673", "title": "Kazunari \u014cno", "text": ""}
{"id": "5837674", "revid": "1543377", "url": "https://it.wikipedia.org/wiki?curid=5837674", "title": "I Like It When You Sleep, for You Are So Beautiful Yet So Unaware of It", "text": "I Like It When You Sleep, for You Are So Beautiful Yet So Unaware of It \u00e8 il secondo album in studio del gruppo rock britannico The 1975, pubblicato il 26 febbraio 2016.\nAntefatti.\nDopo l'uscita del primo album della band, \"The 1975\", nel 2013, i membri hanno speso gran parte del 2015 per la registrazione del suo seguito.\nIl 1\u00ba giugno, il gruppo ha cancellato tutti gli account sui social media, creando speculazioni di massa sia da parte dei fan sia, allo stesso modo, dei media. Il giorno seguente essi sono ricomparsi, ed Healy \u00e8 tornato a twittare, pubblicando una striscia a fumetti criptica e simbolica, contenente il messaggio che indicava un periodo di pausa. Successivamente, un'immagine su Instagram intitolata \"The 1975-2\" ha anticipato l'album.\nAll'inizio di ottobre dello stesso anno, un altro tweet del frontman \u00e8 stato verificato essere il titolo del nuovo album, con l'uscita del primo singolo \"Love Me\", definito come \"molto funky\".\nPromozione.\nSingoli.\nL'8 ottobre, i 1975 hanno messo in commercio \"Love Me\" come singolo dall'album subito dopo il suo annuncio, su BBC Radio 1. Il 10 dicembre, \u00e8 stata trasmessa per la prima volta \"Ugh!\", il secondo singolo, sulla radio di Apple Music, Beats 1. Il terzo singolo, \"The Sound\", ha debuttato il 14 gennaio 2016. \"Somebody Else\" \u00e8 il quarto singolo dall'album, ed ha debuttato su Beats 1 con Zane Lowe il 15 febbraio 2016. Il singolo successivo, \"A Change of Heart\" \u00e8 stato trasmesso da Annie Mac, su BBC Radio 1, il 22 febbraio.\nTour.\nIl tour per l'album \u00e8 iniziato il 9 novembre 2015 a Liverpool. La band si \u00e8 esibita nel Regno Unito a novembre e negli Stati Uniti a dicembre. A gennaio 2016 hanno suonato in Asia e Oceania, mentre tra marzo e aprile vi sono state numerose date europee, delle quali due in Italia, per poi ritornare negli Stati Uniti fino a maggio. Il gruppo ha partecipato a nove festival durante l'estate, tra cui il Firefly Music Festival a giugno ed il Festival di Reading e Leeds ad agosto.\nPubblicazione.\nL'album \u00e8 stato pubblicato il 26 febbraio 2016. L'edizione statunitense di Target include due tracce bonus: un demo di \"A Change of Heart\" e una nuova canzone intitolata \"How to Draw\". Quest'ultima \u00e8 stata poi rilasciata, come brano in due parti, nel disco successivo, col titolo \"How to Draw/Petrichor\". "}
{"id": "5837675", "revid": "767487", "url": "https://it.wikipedia.org/wiki?curid=5837675", "title": "Unione Sportiva Carrarese 1979-1980", "text": "Questa voce raccoglie le informazioni riguardanti l'Unione Sportiva Carrarese nelle competizioni ufficiali della stagione 1979-1980."}
{"id": "5837678", "revid": "767487", "url": "https://it.wikipedia.org/wiki?curid=5837678", "title": "Takanori Maeno", "text": ""}
{"id": "5837679", "revid": "767487", "url": "https://it.wikipedia.org/wiki?curid=5837679", "title": "Otra realidad", "text": "Otra realidad \u00e8 il primo album in studio della cantante spagnola Beth, pubblicato nel 2003."}
{"id": "5837682", "revid": "729019", "url": "https://it.wikipedia.org/wiki?curid=5837682", "title": "My Own Way Home", "text": "My Own Way Home \u00e8 il secondo album in studio della cantante spagnola Beth, pubblicato nel 2006."}
{"id": "5837685", "revid": "1568601", "url": "https://it.wikipedia.org/wiki?curid=5837685", "title": "Fosso delle Lame", "text": "Il Fosso delle Lame \u00e8 un torrente che scorre nel comune di Marsciano, per circa tre chilometri, e raccoglie le acque di una zona intorno ai centri di Cerqueto e Morcella, dove si getta nel Nestore. Nasce a quota 229 s. l. m. e sfocia ai piedi dell'abitato di Morcella."}
{"id": "5837686", "revid": "121675008", "url": "https://it.wikipedia.org/wiki?curid=5837686", "title": "Ugo III di Lusignano", "text": "Biografia.\nInfanzia.\nSecondo una citazione del \"Chronicon sancti Maxentii Pictavensis, Chroniques des Eglises d'Anjou\" dell'anno 1110 Ugo viene ricordato come il figlio del secondo Signore di Lusignano, Ugo II, detto Caro, mentre della madre non vi \u00e9 nessuna citazione.Sempre secondo la stessa citazione del \"Chronicon sancti Maxentii Pictavensis, Chroniques des Eglises d'Anjou\" dell'anno 1110 Ugo II di Lusignano viene ricordato come il figlio del capostipite della dinastia dei Lusignano e primo signore di Lusignano, Ugo I, detto il Cacciatore (\"Hugonis Venatoris\"), mentre della madre non vi \u00e9 nessuna citazione; nella stessa citazione Ugo II viene definito Caro (\"qui fuit Cari\"), e secondo un'altra citazione del \"Chronicon sancti Maxentii Pictavensis, Chroniques des Eglises d'Anjou\", riferita all'anno 1025, Ugo II viene citato ancora col soprannome di Caro (\"Hugonis Kari\") e viene ricordato come il costruttore del primo castello di Lusignano (\"qui extruxit primus castrum\").\nMatrimonio.\nUgo, verso il 967, spos\u00f2 Arsenda, di cui non si conoscono n\u00e9 gli ascendenti n\u00e9 il casato; il documento n\u00b0 425, di data imprecisata (1004-1015) del \"Cartulaire de l'abbaye de Saint-Cyprien de Poitiers : (931-1155)\", fa riferimento al figlio di Arsenda come nipote di un certo Goslino (\"Ugonis nepotis Gauszelini\"), il quale Goslino, in un'altra citazione (non consultata), viene definito zio materno (\"Ioscelino avunculo Hugoni\").\nSignore di Lusignano.\nDi Ugo si hanno poche notizie. Nelle stesse citazioni del \"Chronicon sancti Maxentii Pictavensis, Chroniques des Eglises d'Anjou\" Ugo viene definito il Bianco (\"qui fuit Albi\"), e (\"Hugonis Albi\").Alla morte del padre, Ugo II Caro, gli succedette come Ugo III signore di Lusignano.\nUgo III (\"Hugonis Albi\") viene citato nel documento n\u00b0 48, di data imprecisata (1004-1020) del \"Cartulaire de l'abbaye de Saint-Cyprien de Poitiers : (931-1155)\", come testimone di una donazione, mentre il documento n\u00b0 49, ancora di data imprecisata (1004-1018), sempre del \"Cartulaire de l'abbaye de Saint-Cyprien de Poitiers : (931-1155)\", cita Ugo come signore di Lusignano (\"Ugo Liziniacensis domnus\"), quale artefice di una donazione alla chiesa di Saint-Cyprien di Poitiers (questo documento dato che non fa riferimento al soprannome di Ugo potrebbe anche riferirsi al figlio, anche lui di nome Ugo).\nSecondo lo storico americano, Sidney Painter, nel suo \"The Lords of Lusignan in the Eleventh and Twelfth Centuries\" Ugo il Bianco fu favorito da Emma di Blois, la moglie del conte di Poitiers e duca d'Aquitania Guglielmo Fortebraccio; Emma impose delle tasse della cittadina di Saint-Maixent, per aumentare le sue rendite.\nMorte.\nUgo III il Bianco mor\u00ec verso il 1012; a lui succedette il figlio Ugo detto il Bruno (\"Hugonis Bruni\").\nDiscendenza.\nIl \"Chronicon sancti Maxentii Pictavensis, Chroniques des Eglises d'Anjou\" ci informa che Ugo III il Bianco da Arsenda ebbe almeno un figlio:"}
{"id": "5837694", "revid": "110157", "url": "https://it.wikipedia.org/wiki?curid=5837694", "title": "Maria Beth\u00e2nia (album)", "text": "Maria Beth\u00e2nia \u00e8 il primo eponimo album in studio della cantante brasiliana Maria Beth\u00e2nia, pubblicato nel 1965."}
{"id": "5837696", "revid": "767487", "url": "https://it.wikipedia.org/wiki?curid=5837696", "title": "Rafael da Silva", "text": ""}
{"id": "5837699", "revid": "132266", "url": "https://it.wikipedia.org/wiki?curid=5837699", "title": "Scuola Allievi Sottufficiali", "text": ""}
{"id": "5837702", "revid": "404449", "url": "https://it.wikipedia.org/wiki?curid=5837702", "title": "Unione Sportiva Grosseto 1979-1980", "text": "Questa pagina raccoglie le informazioni riguardanti l'Unione Sportiva Grosseto nelle competizioni ufficiali della stagione 1979-1980."}
{"id": "5837707", "revid": "287204", "url": "https://it.wikipedia.org/wiki?curid=5837707", "title": "Bottego", "text": ""}
{"id": "5837708", "revid": "767487", "url": "https://it.wikipedia.org/wiki?curid=5837708", "title": "Bethlehem (gruppo musicale tedesco)", "text": "I Bethlehem sono un gruppo musicale metal tedesco originario di Grevenbroich, fondato nel 1991 dai due musicisti Andreas Classen, J\u00fcrgen Bartsch e Kl\u00e4us Matton. Prima di iniziare la carriera nel gruppo, Bartsch e Matton suonavano in un gruppo thrash metal tedesco chiamato Morbid Vision. Bartsch \u00e8 l'unico componente fisso del gruppo. Nel corso degli anni il loro stile musicale \u00e8 passato dal black metal degli esordi ad un gothic metal da una forte connotazione sperimentale, corredato da canzoni che ruotano su tematiche morbose inerenti al suicidio, alla depressione, ai malesseri psicologici, alla pazzia, e altrettante pi\u00f9 intimistiche incentrate su pensieri e problemi personali.\nFormazione.\nEx componenti.\nLista parziale."}
{"id": "5837712", "revid": "1776051", "url": "https://it.wikipedia.org/wiki?curid=5837712", "title": "Dark Metal", "text": "Dark Metal \u00e8 il primo album in studio del gruppo metal tedesco Bethlehem, pubblicato nel 1994. Il disco \u00e8 stato ripubblicato nel 1999."}
{"id": "5837713", "revid": "729019", "url": "https://it.wikipedia.org/wiki?curid=5837713", "title": "Azzo da Castello", "text": "Fu signore di Formigine, Nocera Umbra e Spezzano.\nBiografia.\nLe prime fonti su Azzo da Castello raccontano vicende relative alla penultima decade del XIV secolo. Nel 1384, a Napoli, combatt\u00e9 al fianco di Alberico da Barbiano contro le truppe di Luigi I d'Angi\u00f2. Nel maggio del 1385 con Ceccolo Broglia, Brandolino III Brandolini, Giovanni da Barbiano, Conte da Carrara e Boldrino da Panicale attacc\u00f2 le Marche, catturando uomini e bestiame ed occupando le terre dello Stato Pontificio. Pochi anni dopo, nel 1388, si trov\u00f2 a combattere contro Ceccolo Broglia, costringendolo ad un accordo. Nel novembre 1389, con la visita di Papa Bonifacio IX, successore di Urbano VI, venne respinto per inosservanza dei suoi doveri verso la Chiesa.\nIntorno al 1391 fu attivo nella zona di Gualdo Tadino (dove la sua presenza era stata segnalata sin dal 1383), alleato con la Compagnia di San Giorgio e contrapposto, per il controllo dei vari castelli della zona, a Pietro Baglioni e Fabrizio Signorelli. Nel 1393 venne assoldato, con Biordo Michelotti, a Montalboddo e partecip\u00f2 alla presa di Nocera Umbra.\nNegli ultimi anni della sua vita, quando aveva raggiunto il grado di generale, venne a Ferrara al servizio del marchese, in quel momento Alberto V d'Este, mettendo a disposizione mille dei suoi uomini per catturare Azzo X, appartenente ad un ramo cadetto degli estensi, il quale non accettava le scelte di successione al potere ferrarese appoggiate anche da Papa Benedetto IX. Nel 1394 venne nominato signore di Spezzano e nel febbraio 1395, durante un torneo organizzato per volont\u00e0 di Niccol\u00f2 d\u2019Este che intendeva assistere al combattimento per apprenderne le tecniche, venne involontariamente ferito da Antonio degli Obizzi e mor\u00ec durante la notte successiva."}
{"id": "5837717", "revid": "1924342", "url": "https://it.wikipedia.org/wiki?curid=5837717", "title": "Sun Goes Down (Robin Schulz)", "text": "Sun Goes Down \u00e8 un singolo del DJ tedesco Robin Schulz, pubblicato il 24 ottobre 2014 come quarto estratto dal primo album in studio \"Prayer\".\nIl singolo ha visto la partecipazione alla parte vocale della cantante britannica Jasmine Thompson.\nVideo musicale.\nIl video musicale \u00e8 stato girato a Matera, in Basilicata (Italia) all'interno del laboratorio artigianale \"Il Bottegaccio\" di Daddiego Mario."}
{"id": "5837718", "revid": "1924342", "url": "https://it.wikipedia.org/wiki?curid=5837718", "title": "Sun Goes Down", "text": ""}
{"id": "5837719", "revid": "1543377", "url": "https://it.wikipedia.org/wiki?curid=5837719", "title": "Hadesarchaea", "text": "Gli Hadesarchaea o SAGMEG (South-African Gold Mine Miscellaneous Euryarchaeal Group) sono un primitivo gruppo di batteri scoperti da Carl Woese in una miniera d'oro in Sudafrica a 3\u00a0km di profondit\u00e0. Essi si trovano in profondit\u00e0 rispetto alla superficie della terra; diedero il nome dalla musa greca Aede Baker dell'Universit\u00e0 del Texas ad Austin et al. nel 2016.\nPoco noti, sono oggetto di studi pionieristici, e si conosce il fatto che sfruttano come fonte di energia il monossido di carbonio (CO) in anaerobiosi stretta; hanno inoltre la capacit\u00e0 di accoppiamento nella riduzione dei nitriti ad ammoniaca (DNRA).\nSono estremamente difficili da coltivare in laboratorio.\nData al 2016 l'isolamento di questi batteri in due distinti luoghi negli USA, in terreni sedimentali con sequenziamento metagenomico: nell'estuario dell'White Oak River e nello Yellowstone National Park, dove insistono condizioni estreme per la vita con 70\u00a0\u00b0C e terreni altamente alcalini.\nCi\u00f2 ha permesso di ricostruire 4 genomi completi, utilizzando direttamente il genoma trovato in natura senza passaggi colturali in laboratorio.\nCi\u00f2 ha mostrato che essi hanno un genoma relativamente semplice di circa 1,5 Mbp, il pi\u00f9 piccolo tra tutti gli Archea noti, e mostrando una certa similitudine genetica con il clade dei Thermococci."}
{"id": "5837720", "revid": "88740", "url": "https://it.wikipedia.org/wiki?curid=5837720", "title": "Trattato di Manila", "text": ""}
{"id": "5837721", "revid": "266224", "url": "https://it.wikipedia.org/wiki?curid=5837721", "title": "Stadio Raul Guidobaldi", "text": "Lo stadio Raul Guidobaldi \u00e8 uno stadio di atletica leggera della citt\u00e0 di Rieti.\nOspita ogni anno il Rieti Meeting, competizione internazionale di atletica leggera che si tiene dal 1971. Ha ospitato i campionati europei juniores di atletica leggera 2013, i campionati italiani assoluti nelle edizioni 2003 e 2016 e pi\u00f9 volte quelli di varie categorie.\nLo stadio \u00e8 famoso per i numerosi record mondiali che vi sono stati stabiliti (otto in totale, tra cui i 9\"74 nei 100 metri piani corsi da Asafa Powell nel 2007), specialmente sulle medie e lunghe distanze, tanto da essersi guadagnato l'appellativo di \"tempio del mezzofondo\" e da essere stato definito da Steve Cram, sul \"Guardian\", una sorta di Mecca per i record.\nCollocazione.\nLo stadio si trova nel quartiere Citt\u00e0 giardino di Rieti e occupa un'area delimitata dall'ex viale dello Sport (oggi viale Eugenio Dupr\u00e9 Theseider) e dal fiume Velino, che in quel tratto compie un'ansa. Come suggerisce il nome originale del viale, l'intera zona costituisce uno dei principali poli sportivi cittadini: lo stadio infatti confina a ovest con la piscina comunale e i campi da tennis, e a est con il piazzale Adolfo Leoni dove si trova il Palazzetto dello Sport (oggi denominato PalaCordoni), sede della storica squadra di basket AMG Sebastiani prima della costruzione del PalaSojourner.\nStrutture.\nLa pista principale \u00e8 un anello ad otto corsie. Su di essa si affacciano due tribune, che prendono il nome dall'elemento naturale visibile alle loro spalle. La principale \u00e8 la tribuna Velino, situata sul rettilineo sud, costruita in muratura e coperta da una tettoia sorretta da un imponente arco in acciaio; il suo orientamento fa s\u00ec che da questa tribuna il pubblico non abbia mai il sole contro. L'altra \u00e8 la tribuna Terminillo, scoperta e costruita in materiale metallico, situata sul rettilineo nord. Al pianterreno della tribuna Velino trovano spazio gli spogliatoi con le docce e alcuni uffici, mentre pi\u00f9 in alto si trova la postazione per i telecronisti. Sul lato orientale il complesso \u00e8 delimitato da un edificio ad un solo piano che ospita la sede e gli uffici dell'Atletica Studentesca CA.RI.RI.. Le due gabbie per il lancio del martello si trovano agli estremi dell'ovale, quella sul lato est all'interno del perimetro della pista, quella sul lato ovest all'esterno. La buca della sabbia per il salto in lungo si trova all'interno del perimetro della pista principale, in parallelo al rettilineo nord.\nOltre alla pista principale, alle spalle della tribuna Velino lo stadio dispone di un'altra area utilizzata per il riscaldamento. Qui si trova una pista a sei corsie, costituita da una curva ed un rettilineo per una lunghezza totale di 250 metri, un'area attrezzata per il salto in lungo e con l'asta, ed un pistino coperto. Quest'ultimo \u00e8 dotato di impianto di riscaldamento e viene usato per gli allenamenti invernali e per la stagione indoor; \u00e8 costituito da un rettilineo di 100 metri e da due piazzole situate ai suoi estremi, attrezzate per il salto con l'asta, il salto in lungo, il salto in alto e il getto del peso.\nStoria.\nLa realizzazione della struttura venne decisa alla fine degli anni cinquanta, all'interno degli interventi di preparazione per le olimpiadi di Roma del 1960. Allo scopo venne prescelta un'area all'interno del neonato quartiere di \"Citt\u00e0 giardino\", contigua alle aree dove sarebbero sorte altre strutture sportive quali la piscina comunale, i campi da tennis e il palazzo dello sport, che formarono il primo polo sportivo della citt\u00e0 di Rieti. A distanza di alcuni anni, la struttura venne finanziata e realizzata, e venne inaugurata il 23 luglio 1960. Inizialmente l'impianto era un semplice camposcuola, dotato di una pista a sei corsie pavimentata in tennisolite.\nLa struttura venne potenziata di pari passo con la crescita del movimento dell'atletica leggera locale, prima con la Alco Rieti e poi con la Studentesca CARIRI. Il pistino coperto fu realizzato nel 1981, ma rimase incompleto per la mancanza dell'impianto di illuminazione (realizzato nel 1982) e della pavimentazione; divenne utilizzabile solo nel 1986. Nel 1985 viene installata la seconda tribuna, denominata Terminillo.\nL'ulteriore miglioramento dell'impianto rimase in sospeso per alcuni anni: l'amministrazione comunale dapprima pens\u00f2 di realizzare un'unica nuova struttura (lo stadio \"Centro d'Italia\") dove ospitare sia le manifestazioni calcistiche che quelle dell'atletica leggera; successivamente, invece, la giunta Cicchetti decise di dedicare il \"Centro d'Italia\" solo al calcio e di eseguire lavori di miglioramento anche al \"Guidobaldi\", dove sarebbero rimaste le attivit\u00e0 di atletica leggera. Fu cos\u00ec che, nel 1999, venne rinnovata la tribuna Velino, con la costruzione di una copertura sorretta da una struttura ad arco, e la pista d'atletica venne ampliata ad otto corsie; ci\u00f2 permise di cambiare la categoria dell'impianto da semplice campo scuola a vero e proprio stadio di atletica.\nTra il 2011 ed il 2012, in vista degli Europei juniores 2013, tutte le piste sono state rifatte in materiale sportflex nel nuovo colore blu dall'azienda Mondo grazie ad un finanziamento di 1,5\u00a0milioni di euro della regione Lazio. Nel luglio del 2013 \u00e8 stato inaugurato un ponte ciclopedonale sul Velino, che collega l'ingresso dello stadio su piazzale Leoni con il sentiero ciclabile della Giorlandina, sul fianco meridionale del fiume, voluto dal comitato organizzatore degli europei Rieti 2013 e finanziato da Acea, Unioncamere Lazio e Fondazione Varrone."}
{"id": "5837722", "revid": "266224", "url": "https://it.wikipedia.org/wiki?curid=5837722", "title": "Stadio Guidobaldi", "text": ""}
{"id": "5837725", "revid": "83531", "url": "https://it.wikipedia.org/wiki?curid=5837725", "title": "Unione Sportiva Lucchese Libertas 1979-1980", "text": "Questa pagina raccoglie le informazioni riguardanti l'Unione Sportiva Lucchese Libertas nelle competizioni ufficiali della stagione 1979-1980."}
{"id": "5837727", "revid": "110157", "url": "https://it.wikipedia.org/wiki?curid=5837727", "title": "Detroit Vipers", "text": "I Detroit Vipers sono stati una squadra di hockey su ghiaccio della con sede nella citt\u00e0 di Detroit, nello Stato del Michigan. Nacquero nel 1994 e militarono nella International Hockey League fino allo scioglimento della lega avvenuto nel 2001. Disputarono i loro incontri casalinghi presso il The Palace of Auburn Hills.\nStoria.\nNel 1994 la franchigia dei Salt Lake Golden Eagles lasci\u00f2 Salt Lake City dopo essere stata acquistata dalla Palace Sports and Entertainment, societ\u00e0 proprietaria dei Detroit Pistons e del loro palazzetto, The Palace of Auburn Hills. La squadra riusc\u00ec a stabilirsi con successo nella metropoli del Michigan nonostante la presenza dei Detroit Red Wings, una delle franchigie pi\u00f9 importanti della National Hockey League, e trasse il proprio nome da un accordo di sponsorizzazione con la Chrysler Corporation, marchio di automobili che costruiva la nota Dodge Viper.\nIl successo di pubblico delle prime stagioni and\u00f2 di pari passo a quello sul ghiaccio, con i Vipers che si qualificarono costantemente ai playoff nelle prime cinque stagioni. I Vipers offrirono un importante trampolino di lancio per diversi giocatori provenienti dall'Europa orientale come Sergej Samsonov, Petr S\u00fdkora, Krysztof Oliwa, Miroslav \u0160atan e Andrej Trefilov prima del loro approdo in NHL.\nNella stagione 1996-1997 i Vipers vinsero la Turner Cup grazie al successo sui Long Beach Ice Dogs per 4-2. Il 3 ottobre 1997 la leggenda dei Red Wings Gordie Howe, ormai sessantanovenne, gioc\u00f2 un singolo cambio di una partita diventando cos\u00ec l'unico giocatore ad aver giocato a livello professionistico per sei decenni consecutivi.\nNel 1999 la Palace Sports and Entertainment acquist\u00f2 la franchigia dei Tampa Bay Lightning, e cos\u00ec i Vipers divennero il loro farm team principale. Tuttavia in quelle stagioni i Lightning versavano in gravi difficolt\u00e0 sportive e per questo motivo quasi tutti i migliori giocatori dei Vipers dovettero lasciare la squadra per rinforzare la franchigia NHL. Dal 1999 al 2001 i Vipers furono fra le squadre peggiori della IHL, ma proprio quell'anno la lega annunci\u00f2 lo scioglimento, ponendo cos\u00ec fine anche alla squadra di Detroit.\nAffiliazioni.\nNel corso della loro storia i Detroit Vipers sono stati affiliati alle seguenti franchigie della National Hockey League:"}
{"id": "5837750", "revid": "287204", "url": "https://it.wikipedia.org/wiki?curid=5837750", "title": "Associazione Calcio Prato 1979-1980", "text": "Questa pagina raccoglie le informazioni riguardanti l'Associazione Calcio Prato nelle competizioni ufficiali della stagione 1979-1980."}
{"id": "5837751", "revid": "547034", "url": "https://it.wikipedia.org/wiki?curid=5837751", "title": "San Filippo (Contigliano)", "text": "San Filippo \u00e8 una frazione di Contigliano in provincia di Rieti: si trova a sudest del centro abitato, verso Monte San Giovanni in Sabina.\nHa un'altitudine di 600 metri s.l.m. e un'estensione di 1214 ettari. I suoi abitanti sono chiamati sanfilippani.\nVi risiedono circa 309 abitanti al 20 gennaio 2009.\nConfina a nord con Collebaccaro (altra frazione di Contigliano), a est con Poggio Fidoni (frazione di Rieti), con Poggio Perugino (frazione di Rieti) a sud, ad ovest con Contigliano e i comuni di Montasola, Casperia e Cottanello.\nStoria.\nL'attuale San Filippo \u00e8 l'antico insediamento forticato di \"Scornabeccum\", riferendosi alla pianta volgarmente chiamata scornabecco; la prima notizia di insediamento umano risale al 792, per\u00f2 solo nella seconda met\u00e0 del IX secolo, fu probabilmente iniziata la costruzione del fortilizio quale opera di difesa dalle incursioni saracene, nel 1601 Clemente VIII decret\u00f2 il nome attuale, come si pu\u00f2 leggere ancora oggi dalla lapide posta sulla facciata della parrocchia di San Filippo e Giacomo intra moenia, fondata alla met\u00e0 del '300. San Filippo \u00e8 stato comune autonomo fino al 1814.\nMonumenti e chiese.\nLe presenze monumentali sono: la chiesa di San Filippo apostolo e San Giacomo il Minore extra moenia, la cui esistenza \u00e8 documentata sin dal 1171,\u00e8 a navata unica di 17 x 6 m, sull'abside si nota un affresco, attualmente in attesa di restauro, raffigurante il crocifisso e i 2 apostoli cui la chiesa \u00e8 dedicata, rimangono anche piccole tracce di un altro affresco situato sulla parete destra raffigurante Sant'Antonio abate. Oggi la chiesa \u00e8 in condizioni di precaria stabilit\u00e0, il tetto \u00e8 del tutto mancante, piante infestanti prosperano sulle pareti, la pietra dell'altare \u00e8 stata spostata per motivi di sicurezza nell'area dell'ex scuola.\n\u00c8 presente un'altra chiesa, nota fino al 1994 come Santi Filippo e Giacomo intra moenia, che \u00e8 situata appunto all'interno della cinta muraria, la cui costruzione \u00e8 iniziata nel 1349, \u00e8 l'attuale parrocchia, con l'attuale titolo dei Santi Apostoli, ha subito nei secoli vari restauri e ampliamenti, \u00e8 arricchita dal campanile a pianta triangolare isoscele. Sopra l'ingresso \u00e8 posto il coro senza organo. Sulla facciata \u00e8 posta l'epigrafe che annuncia il cambiamento del nome del villaggio.\nUna terza chiesetta \u00e8 posta in prossimit\u00e0 di una delle antiche porte del paese, che conduce ai Piani di San Filippo, \u00e8 intitolata a Santa Maria delle Grazie, fu costruita nel 1750, dopo anni di abbandono, attualmente restaurata e trasformata in cappella \u00e8 usata solo in particolari occasioni.\nEconomia.\nL'economia \u00e8 di tipo agricolo pastorale, si rammentano le produzioni, ormai scomparse, di legname e burro. Note anche le sorgenti di acque termali, diuretiche.\nSono presenti i ruderi di 2 mulini ad acqua per la produzione di farine, un terzo \u00e8 ancora in funzione, nota come mola Belloni.\nSport.\nA San Filippo c\u2019\u00e8 stata una squadra di calcio, la Societ\u00e0 Sportiva San Filippo, attiva sicuramente negli anni 70 e non pi\u00f9 attiva dagli anni 80, che aveva come colori l\u2019azzurro e il celeste."}
{"id": "5837754", "revid": "79227", "url": "https://it.wikipedia.org/wiki?curid=5837754", "title": "La prigione (disambigua)", "text": ""}
{"id": "5837755", "revid": "767487", "url": "https://it.wikipedia.org/wiki?curid=5837755", "title": "Legacy (Girlschool)", "text": "Legacy \u00e8 l'undicesimo album della band heavy metal inglese Girlschool, pubblicato il 21 ottobre 2008 in Germania, il 3 novembre in Europa e il 4 novembre negli Stati Uniti. Con questo disco la band festeggia i 30 anni di carriera, e per questo vede la partecipazione di vari musicisti che sono col tempo diventati amici della band.\nL'ex chitarrista Kelly Johnson scomparve nel 2007 per un cancro. Il brano \"Legend\" \u00e8 dedicato a lei."}
{"id": "5837756", "revid": "158913", "url": "https://it.wikipedia.org/wiki?curid=5837756", "title": "Cingallegra", "text": ""}
{"id": "5837757", "revid": "329581", "url": "https://it.wikipedia.org/wiki?curid=5837757", "title": "Raffaele Cosimo de Girolami", "text": ""}
{"id": "5837759", "revid": "1494169", "url": "https://it.wikipedia.org/wiki?curid=5837759", "title": "The Sun Goes Down", "text": ""}
{"id": "5837762", "revid": "110157", "url": "https://it.wikipedia.org/wiki?curid=5837762", "title": "AVC Club Championships 2015 (pallavolo femminile)", "text": "L'AVC Club Championships 2015 si \u00e8 svolta dal 12 al 20 settembre 2015 ad Ha Nam, in Vietnam: al torneo hanno partecipato nove squadre di club asiatiche e oceaniane e la vittoria finale \u00e8 andata per la prima volta al Bangkok Glass Volleyball Club.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:"}
{"id": "5837768", "revid": "767487", "url": "https://it.wikipedia.org/wiki?curid=5837768", "title": "Unione Sportiva Sangiovannese 1979-1980", "text": "Questa voce raccoglie le informazioni riguardanti l'Unione Sportiva Sangiovannese nelle competizioni ufficiali della stagione 1979-1980."}
{"id": "5837782", "revid": "767487", "url": "https://it.wikipedia.org/wiki?curid=5837782", "title": "Savona Foot-Ball Club 1979-1980", "text": "Questa voce raccoglie le informazioni riguardanti il Savona Foot-Ball Club nelle competizioni ufficiali della stagione 1979-1980."}
{"id": "5837784", "revid": "610572", "url": "https://it.wikipedia.org/wiki?curid=5837784", "title": "Savona 1907 Foot-Ball Club 1979-1980", "text": ""}
{"id": "5837790", "revid": "287204", "url": "https://it.wikipedia.org/wiki?curid=5837790", "title": "ONE Pro Cycling", "text": "La ONE Pro Cycling era una squadra maschile britannica di ciclismo su strada, attiva dal 2015 al 2018.\nFondata e diretta dall'ex giocatore britannico di cricket Matt Prior, la squadra fece il suo debutto agonistico nel febbraio 2015. Nel 2016, dopo solo un anno da team Continental, venne ammessa tra i team Professional Continental, e in stagione pot\u00e9 partecipare tramite invito anche al Tour de Pologne, gara del calendario World Tour. Nel 2017 torn\u00f2 al livello Continental, anche a causa del ritiro dello sponsor tecnico Factor, e a fine 2018 venne definitivamente dismessa.\nCronistoria.\nClassifiche UCI.\n\"Aggiornato al 31 dicembre 2018\".\nPalmar\u00e8s.\n\"Aggiornato al 31 dicembre 2018.\"\nOrganico 2018.\n\"Aggiornato al 20 gennaio 2018\"."}
{"id": "5837791", "revid": "785863", "url": "https://it.wikipedia.org/wiki?curid=5837791", "title": "H\u014dhokekyo tonari no Yamada-kun", "text": ""}
{"id": "5837793", "revid": "767487", "url": "https://it.wikipedia.org/wiki?curid=5837793", "title": "Sam Bettens", "text": "Carriera.\n\u00c8 il cantante del gruppo alternative rock K's Choice, di cui fa parte anche, tra gli altri, suo fratello Gert Bettens. La band \u00e8 stata fondata nei primi anni '90.\nHa collaborato alla realizzazione di colonne sonore e ha suonato dal vivo con Tonic, Alanis Morissette e altri gruppi e artisti.\nSam Bettens \u00e8 nato a Kapellen, in Belgio. Ha avuto una grande fan base LGBT fin dall'inizio della sua carriera con i K's Choice, ma \u00e8 stato solo nel maggio 2002 che ha ufficialmente fatto Coming out.\nNel 2003 i K's Choice si dividono, con i fratelli Gert e Sam che esplorano progetti solisti.\nNel 2004 ha esordito da solista con l'EP \"Go\". Il suo primo album solista completo, \"Scream\", \u00e8 uscito in Europa il 14 marzo 2005 e negli Stati Uniti il 23 agosto 2005. I K's Choice si sono riformati nel 2009 con \"The new K's Choice\".\nNel marzo 2007 ha pubblicato un EP con l'etichetta musicale online Fuzz. Il suo secondo album, \"Shine\", che include nuovi mix dei brani del Fuzz EP, \u00e8 stato pubblicato nel 2007. \u00c8 stato prodotto da Brad Wood. Il CD completo \u00e8 stato distribuito gratuitamente con l'edizione del 13 ottobre del quotidiano fiammingo \"De Morgen\" in Belgio, che ha venduto copie. Normalmente questo giornale vende copie.\nNel 2007 Sam Bettens ha vinto un premio \"EBBA\": ogni anno gli \"European Border Breakers Awards\" riconoscono il successo di dieci artisti o gruppi emergenti che hanno raggiunto il pubblico al di fuori dei loro paesi con il loro primo album pubblicato a livello internazionale.\nAlla fine del 2008, Bettens ha pubblicato l'album \"Never Say Goodbye\", composto da registrazioni di spettacoli dal vivo dei K's Choice e canzoni soliste, cover e nuove canzoni che erano state suonate durante tour precedenti. L'album \u00e8 disponibile solo nei concerti nel dal suo negozio online.\nC'erano piani per concedere in licenza il singolo \"Come Over Here\" dal suo LP \"Scream\" per l'episodio 409 della serie americana \"The L Word\". Tuttavia, i piani sono falliti a causa di problemi che coinvolgono il co-autore e l'etichetta discografica del brano. La canzone appare anche nella premier \"Music With a Twist\" (Sony).\nDopo aver suonato al \"Michigan Womyn's Music Festival\" nel 2006 come solista, ha formato una band tutta al femminile per una performance nel 2007.\nSam attualmente vive a Johnson City, nel Tennessee, USA con la sua compagna e i suoi due figli e due figli adottivi. Nel giugno 2012 \u00e8 diventato pompiere nel Dipartimento dei vigili del fuoco di Johnson City. Dopo un anno da pompiere, \u00e8 tornato alla carriera di musicista e ha riformato i K's Choice con suo fratello Gert.\nSolista.\nAlbum\nEP"}
{"id": "5837816", "revid": "729019", "url": "https://it.wikipedia.org/wiki?curid=5837816", "title": "Diabulimia", "text": "La diabulimia \u00e8 un sottotipo di disturbo del comportamento alimentare identificato intorno all'anno 2009 da un gruppo di medici britannici i quali avevano rilevato come un certo numero di pazienti (prevalentemente femmine) diabetici (Diabete tipo 1, insulino-dipendente) non gestivano correttamente le dosi di insulina prescritte. Nella diabulimia i pazienti diabetici con una condotta alimentare di tipo anoressico, bulimico od ortoressico, dopo aver scoperto che l'insulina \u00e8 un ormone anabolico, iniziano a gestirne l'utilizzo finalizzandolo allo scopo di perdere peso inducendo una condizione di catabolismo che ha come conseguenza la perdita di massa corporea. Le conseguenze in acuto del sottodosaggio volontario di insulina in un paziente affetto da diabete tipo 1 sono quelle che conseguono ad una condizione di chetoacidosi, sul lungo periodo si presenteranno le complicanze tipiche del diabete mal compensato ovvero peggioramento della funzionalit\u00e0 renale, neuropatie, retinopatie, cardiopatie, osteoporosi e possibilit\u00e0 di morte improvvisa. Il termine diabulimia deriva dalla crasi delle parole diabete e bulimia. Ad oggi la diabulimia non \u00e8 ancora riconosciuta dalla comunit\u00e0 psichiatrica come una patologia e non risulta inserita nella attuale 5a versione del DSM (Diagnostic and Statistical Manual of Mental Disorders)."}
{"id": "5837817", "revid": "1265417", "url": "https://it.wikipedia.org/wiki?curid=5837817", "title": "La ballata del Re di Thule", "text": ""}
{"id": "5837819", "revid": "1573940", "url": "https://it.wikipedia.org/wiki?curid=5837819", "title": "Zelotes kumazomba", "text": "Zelotes kumazomba \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dall'aggettivo kumazomba che in \"ndebele del nord\" significa corso tortuoso, in riferimento all'aspetto dei dotti epiginali.\nCaratteristiche.\nQuesta specie non \u00e8 stata attribuita a nessun gruppo: si distingue dalle altre per i margini laterali e posteriori dell'epigino piuttosto lunghi e per la tortuosit\u00e0 dei dotti afferenti all'epigino stesso.\nL'olotipo femminile rinvenuto ha lunghezza totale \u00e8 di 6,25mm; la lunghezza del cefalotorace \u00e8 di 2,50mm; e la larghezza \u00e8 di 2,04mm.\nDistribuzione.\nLa specie \u00e8 stata reperita nel Malawi meridionale: l'olotipo femminile \u00e8 stato rinvenuto sul monte Mulanje, appartenente al distretto omonimo.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5837820", "revid": "767487", "url": "https://it.wikipedia.org/wiki?curid=5837820", "title": "Tasto Pausa", "text": "Il tasto Pausa, in inglese Pause, \u00e8 un tasto presente su molte tastiere per computer.\nServe in DOS a fermare momentaneamente l'esecuzione di un'operazione, fino alla pressione di un qualsiasi tasto."}
{"id": "5837821", "revid": "298229", "url": "https://it.wikipedia.org/wiki?curid=5837821", "title": "Chiesa protestante nei Paesi Bassi", "text": "La Chiesa protestante nei Paesi Bassi (in olandese: Protestantse Kerk in Nederland, abbreviato PKN) \u00e8 la pi\u00f9 grande denominazione cristiana protestante presente nei Paesi Bassi, formata dall'unione dei luterani e dei riformati. Con 1.500 congregazioni e 1.577.000 fedeli (il 9,1% della popolazione olandese nel 2019), \u00e8 la seconda chiesa cristiana per numero di fedeli dopo la Chiesa cattolica.\nStoricamente la maggior parte della popolazione olandese ha aderito alle Chiese protestanti ma, a partire dagli anni 1960, hanno avuto un drastico calo di fedeli sebbene il Protestantesimo rimanga la tradizionale fede della famiglia reale olandese.\nLa PKN \u00e8 stata fondata nel 2004 dalla fusione della Chiesa riformata olandese, delle Chiese riformate nei Paesi Bassi e della Chiesa evangelica luterana nei Paesi Bassi.\nDottrina e pratiche.\nLa dottrina della PKN si basa sui tre credi (il Simbolo degli Apostoli, il Simbolo niceno-costantinopolitano e il Simbolo atanasiano). Dalla dottrina luterana riprende la Confessione augustana e il Grande catechismo di Lutero. Mentre dalla dottrina calvinista riprende il Catechismo di Heidelberg, il \"Catechismo di Ginevra\", la Confessione di fede belga e i Cinque punti del calvinismo. La PKN riconosce anche la Dichiarazione di Barmen e la Concordia di Leuenberg.\nSono approvate le ordinazioni femminili e la benedizione delle coppie dello stesso sesso.\nAll'interno della PKN coesistono movimenti liberali e conservatori; le congregazioni locali hanno poteri di vasta portata per le questioni considerate controverse (come le ordinazioni femminili).\nOrganizzazione.\nL'organizzazione della Chiesa Protestante nei Paesi Bassi unisce il congregazionalismo e il presbiterianesimo. \u00c8 organizzata secondo linee locali, regionali e nazionali. Una congregazione locale \u00e8 guidata da un consiglio di anziani e diaconi eletti dai membri di essa. A livello regionale vi sono 57 consiglieri eletti dai consigli. A livello nazionale vi \u00e8 il Sinodo generale, che dirige settori di interesse comune, come l'istruzione teologica, la formazione pastorale e la cooperazione ecumenica.\nIl PKN ha quattro diversi tipi di congregazione:\nI luterani costituiscono una minoranza all'interno di questa Chiesa, e per questo hanno un loro Sinodo, che per\u00f2 \u00e8 rappresentato nel Sinodo generale."}
{"id": "5837835", "revid": "767487", "url": "https://it.wikipedia.org/wiki?curid=5837835", "title": "Associazione Calcio Siena 1979-1980", "text": "Questa voce raccoglie le informazioni riguardanti l'Associazione Calcio Siena nelle competizioni ufficiali della stagione 1979-1980."}
{"id": "5837846", "revid": "1573940", "url": "https://it.wikipedia.org/wiki?curid=5837846", "title": "Zelotes kuncinyanus", "text": "Zelotes kuncinyanus \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dall'aggettivo kuncinyanus che in \"ndebele del nord\" significa piccolo, in riferimento alle dimensioni delle femmine nell'ambito del genere Zelotes.\nCaratteristiche.\nQuesta specie non \u00e8 stata attribuita a nessun gruppo: si distingue dalle altre per i margini laterali e posteriori dell'epigino divergenti.\nL'olotipo femminile rinvenuto ha lunghezza totale \u00e8 di 4,83mm; la lunghezza del cefalotorace \u00e8 di 1,92mm; e la larghezza \u00e8 di 1,25mm.\nDistribuzione.\nLa specie \u00e8 stata reperita nel Sudafrica occidentale: l'olotipo femminile \u00e8 stato rinvenuto nei pressi del villaggio di Ruigtevlei, a pochi chilometri da Sedgefield, appartenente alla Provincia del Capo Occidentale.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5837859", "revid": "767487", "url": "https://it.wikipedia.org/wiki?curid=5837859", "title": "Beulah (gruppo musicale)", "text": "I Beulah sono stati un gruppo indie rock statunitense originario di San Francisco (California) e attivo dal 1996 al 2004.\nLa band era associata al collettivo Elephant 6."}
{"id": "5837860", "revid": "1573940", "url": "https://it.wikipedia.org/wiki?curid=5837860", "title": "Zelotes lichenyensis", "text": "Zelotes lichenyensis \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dalla localit\u00e0 malawese di rinvenimento degli esemplari: il Lichenya Plateau e dal suffisso latino \"-ensis\" che ne indica l'appartenenza.\nCaratteristiche.\nQuesta specie non \u00e8 stata attribuita a nessun gruppo: si distingue dalle altre per la piastra dell'epigino che \u00e8 arrotondata lateralmente e ai margini posteriori e i dotti mediani sono anteriormente rigonfi a forma di bulbo.\nL'olotipo femminile rinvenuto ha lunghezza totale \u00e8 di 6,66mm; la lunghezza del cefalotorace \u00e8 di 2,92mm; e la larghezza \u00e8 di 1,83mm.\nDistribuzione.\nLa specie \u00e8 stata reperita nel Malawi meridionale: l'olotipo femminile \u00e8 stato rinvenuto all'interno del Lichenya Plateau, poco distante dal monte Mulanje, appartenente al distretto omonimo.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5837861", "revid": "106456", "url": "https://it.wikipedia.org/wiki?curid=5837861", "title": "Schloss Friedrichshof", "text": ""}
{"id": "5837863", "revid": "132266", "url": "https://it.wikipedia.org/wiki?curid=5837863", "title": "Ekavo", "text": ""}
{"id": "5837868", "revid": "1573940", "url": "https://it.wikipedia.org/wiki?curid=5837868", "title": "Chiesa di San Paolo (Grosse Pointe Farms)", "text": "La chiesa di San Paolo \u00e8 un luogo di culto cattolico di Grosse Pointe Farms inaugurato nel 1895, situato al 157 di Lake Shore Road. Fa parte, dal 1992 del Michigan State Historic Site e, dal 1994, del National Register of Historic Places.\nStoria.\nLa parrocchia di San Paolo \u00e8 stata la prima chiesa ad essere costruita a Grosse Pointe Farms. Le origini della parrocchia risalgono al 1790, quando alcuni presbiteri francesi furono incaricati per il ministero dei coloni francesi che abitavano nella zona vicina al lago St. Clair, all'epoca prevalentemente agricola. Il primo edificio costruito appositamente per il culto fu voluto nel 1825 da Padre Francesco Badin, e si trovava in prossimit\u00e0 del lago, vicino all'attuale cittadina di Grosse Pointe Shores. La parrocchia fu ufficialmente istituita nel 1835.\nDescrizione.\nL'attuale struttura fu progettata da Harry J. Rill e fu completata nel 1899, avendo a disposizione un budget di poco pi\u00f9 di $ 23.000. La precedente struttura fu utilizzato come chiesa parrocchiale fino a quando fu smantellata nel 1914. Alla parrocchia sono associati quattro edifici: la canonica, fatta in mattoni, di stile inglese, situata dietro la chiesa; una scuola cattolica; una piccola struttura messa a disposizione dalla parrocchia per la comunit\u00e0, ed un convento delle suore della Societ\u00e0 del Sacro Cuore di Ges\u00f9. La canonica \u00e8 stata aggiunta nel 1911, e gli altri edifici, progettati da Smith, Hinchman &amp; Grylls, sono stati aggiunti al complesso nel 1927. La scuola ed altri progetti furono aggiunti tra il 1951 ed il 1953. Un altro edificio della parrocchia, originariamente costruito intorno al 1900 per l'allora sindaco di Detroit Alexander Lewis, fu acquistato dalla parrocchia solo nel 1959.\nIl complesso della chiesa dei San Paolo si erge su una lunga e stretta lingua di terra tra Lake Shore Road e Grosse Pointe Boulevard. La chiesa \u00e8 costruita di mattoni e pietra, ed \u00e8 stato progettato in stile gotico francese. Le vetrate installate nel 1901 sono state fatte dalla Fredericks &amp; Wolfram Art Glass Company di Detroit, mentre quelle installate nel 1924, dalla Franz Mayer &amp; Company di Monaco di Baviera, in Germania."}
{"id": "5837878", "revid": "666668", "url": "https://it.wikipedia.org/wiki?curid=5837878", "title": "Davide Luppi", "text": "Carriera.\nDa ragazzino giocava in una associazione calcistica dilettante di nome Due Ponti con sede a Carpi.\nNel 2008 passa dal settore giovanile del Bologna a quello del Sassuolo, con cui nella stagione 2008-2009 gioca nel Campionato Primavera. Fa il suo esordio tra i professionisti con il Manfredonia, societ\u00e0 a cui viene ceduto in prestito nella stagione 2009-2010, nella quale segna 6 reti in 28 presenze in Lega Pro Seconda Divisione. A fine anno torna al Sassuolo, che per la stagione 2010-2011 lo cede in prestito al Viareggio, societ\u00e0 di Lega Pro Prima Divisione, nella quale Luppi oltre a 2 gol in altrettante presenze in Coppa Italia Lega Pro realizza una rete in 24 presenze, giocando poi ulteriori 2 partite nei play-out, al termine dei quali la squadra toscana conquista la salvezza. Nell'estate del 2011 viene nuovamente ceduto in prestito, questa volta al Portogruaro: con la squadra veneta nel corso della stagione 2011-2012 gioca da titolare nel campionato di Lega Pro Prima Divisione, che termina con 30 presenze e 3 reti.\nNella stagione 2012-2013 rimane in rosa nel Sassuolo, con cui gioca il campionato di Serie B, che la squadra emiliana vince per la prima volta nella sua storia ottenendo la promozione in Serie A; nel corso della stagione Luppi dopo aver esordito con i neroverdi il 12 agosto 2012 giocando gli ultimi 17 minuti della partita di Coppa Italia vinta per 1-0 contro l'Avellino, gioca alcune partite con la squadra Primavera, riuscendo poi anche ad esordire in Serie B nel finale di stagione. A fine anno rimane svincolato e si accasa alla Correggese, formazione emiliana neopromossa in Serie D, con cui nella stagione 2013-2014 sfiora la promozione in Lega Pro, perdendo per 2-1 lo scontro diretto contro la Lucchese (poi arrivata prima in classifica con un punto di vantaggio sugli emiliani) all'ultima giornata di campionato, con un gol nei minuti di recupero; Luppi nel corso del campionato segna 29 reti in 27 presenze, andando poi a segno altre 3 volte in 2 partite nei play-off, nel corso dei quali la sua squadra vince la finale contro l'Akragas dopo i calci di rigore, non venendo comunque ripescata tra i professionisti.\nDopo la stagione a Correggio, Luppi firma un contratto triennale con il Modena, squadra emiliana di Serie B, con cui nella stagione 2014-2015 gioca nella serie cadetta, segnando una rete in 2 presenze in Coppa Italia e disputando 17 partite senza mai segnare in campionato; nella sessione invernale di calciomercato viene ceduto in prestito alla Pro Vercelli, con cui termina la stagione giocando altre 15 partite nella serie cadetta e realizzando le sue prime 3 reti in carriera in questa categoria. Torna poi per fine prestito al Modena, con cui nella stagione 2015-2016 gioca nuovamente nel campionato di Serie B, nel quale mette a segno 9 reti in 34 presenze; in seguito alla retrocessione in Lega Pro del Modena, il 2 luglio 2016 passa al , club neoretrocesso in Serie B, in cambio del giocatore della Primavera dell'Hellas Salifu. Esordisce con i veneti il 5 agosto 2016, giocando da titolare nella partita del secondo turno di Coppa Italia, vinta per 2-1 in casa contro il Foggia (formazione di Lega Pro); nell'occasione segna anche il suo primo gol stagionale, realizzando la rete del momentaneo 1-1. In campionato segna 6 gol in 35 presenze e l'8 agosto 2017 passa in prestito con obbligo di riscatto ai liguri della ; segna 3 gol in 13 partite in campionato, interrompendo anzitempo la sua stagione a causa di una lesione all'adduttore della gamba destra, nel dicembre del 2017. Nell\u2019ottobre del 2018 annuncia l\u2019addio all\u2019Entella con un post polemico su Instagram. Il 31 gennaio 2019 si accorda con la in Serie C e tre giorni dopo al debutto al minuto 89 segna la rete del definitivo 2-0 contro il ; mette insieme in tutto 18 presenze e 2 gol. A fine stagione si svincola dal club ed il 20 agosto 2019 passa al Cittadella, in serie B: il 6 ottobre segna il suo primo gol con i veneti aprendo le marcature in casa della Cremonese nella partita vinta poi per 2-0.\nRimasto svincolato nell'autunno 2020 viene ingaggiato dalla neopromossa in Serie C , dove ritrova il tecnico ex Correggese Bagatti. Il 1\u00ba febbraio 2021 viene ceduto al ; gioca la sua prima partita stagionale con i \"Canarini\" il 2 febbraio, siglando la rete del pareggio finale contro la . Il 27 agosto del 2021 si trasferisce a titolo definitivo alla .\nStatistiche.\nPresenze e reti nei club.\n\"Statistiche aggiornate al 14 novembre 2021.\""}
{"id": "5837880", "revid": "132266", "url": "https://it.wikipedia.org/wiki?curid=5837880", "title": "Ijekavo", "text": ""}
{"id": "5837883", "revid": "78987079", "url": "https://it.wikipedia.org/wiki?curid=5837883", "title": "Torno subito!", "text": "Torno subito! \u00e8 un album di Peppino di Capri, pubblicato nel 1983."}
{"id": "5837888", "revid": "1573940", "url": "https://it.wikipedia.org/wiki?curid=5837888", "title": "Zelotes lotzi", "text": "Zelotes lotzi \u00e8 un ragno appartenente alla famiglia Gnaphosidae.\nEtimologia.\nIl nome della specie \u00e8 in onore dell'aracnologo Leon Lotz, curatore della sezione aracnidi del Museo di Storia Naturale di Bloemfontein .\nCaratteristiche.\nQuesta specie appartiene al \"capensis group\", le cui peculiarit\u00e0 sono: l'embolus del maschio \u00e8 lungo, piuttosto spesso e si origina retrolateralmente; l'apofisi terminale \u00e8 breve. La piastra epiginale femminile \u00e8 allungata e arrotondata ai margini laterali, in modo che il margine posteriore risulta spostato sul davanti.\nL'olotipo femminile rinvenuto ha lunghezza totale \u00e8 di 6,58mm; la lunghezza del cefalotorace \u00e8 di 2,83mm; e la larghezza \u00e8 di 2,08mm.\nDistribuzione.\nLa specie \u00e8 stata reperita nel Sudafrica occidentale: l'olotipo femminile \u00e8 stato rinvenuto presso la \"Boshof Table Farm\", a pochi chilometri dalla citt\u00e0 di Kimberley, appartenente alla provincia del Capo Settentrionale.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5837891", "revid": "729019", "url": "https://it.wikipedia.org/wiki?curid=5837891", "title": "Karl Emil Sch\u00e4fer", "text": "\u00c8 considerato uno dei principali assi tedeschi della prima guerra mondiale con 30 vittorie aeree confermate.\nBiografia.\nKarl Emil Sch\u00e4fer nasce a Krefeld il 17 dicembre 1891. Assolve il servizio militare presso il 10\u00ba Reggimento J\u00e4ger dell'esercito prussiano. Studente di ingegneria, parlava correntemente sia il francese che l'inglese ed era un ottimo disegnatore. Al momento dello scoppio della guerra egli si trovava a Parigi per motivi di studio, ma riusc\u00ec a tornare in Germania e venne assegnato al 7\u00ba Reggimento J\u00e4ger Reserve. Nel mese di settembre del 1914 gli venne assegnata la Croce di Ferro di seconda classe e promosso al grado di Vizefeldwebel prima di essere gravemente ferito e ricoverato in ospedale per sei mesi. Il suo ritorno in prima linea avvenne nel maggio 1915.\nIl servizio presso l'aviazione.\nTrasferito in seguito alla Luftstreitkr\u00e4fte e dopo aver ottenuto la licenza di pilota il 30 Luglio 1916, viene inviato sul fronte orientale nel reparto aereo della Kampfstaffel 8 (Kampfgeschwader 2). Nel mese di gennaio dell'anno successivo viene trasferito sul fronte occidentale e fu assegnato alla Kampfstaffel 11 della Kampfgeschwader 2 dove ha acquisito la sua prima vittoria aerea. Con un solo successo conquistato ebbe l'audacia di telegrafare a Manfred von Richthofen, impegnato nella creazione di una squadriglia di \u00e9lite (\"kanone\"), il seguente messaggio: \"Pu\u00f2 utilizzarmi?\". Richthofen rispose:\" La sua presenza \u00e8 stata gi\u00e0 richiesta\".\nSch\u00e4fer viene assegnato alla Jagdstaffel 11 il 21 febbraio 1917. Durante i combattimenti nell'aprile del 1917, ricordato come \" (aprile di sangue), gli vengono accreditate 21 vittorie aree diventando cos\u00ec un asso dell'aviazione. Il 26 aprile del 1917 gli viene assegnata la Croce di Cavaliere dell'Ordine Reale di Hohenzollern e, sempre nello stesso giorno, venne messo al comando della Jagdstaffel 28. In seguito viene decorato anche con la Croce di Ferro di prima classe e dell'Ordine al merito militare di Baviera di quarta classe.\nDurante il suo periodo alla Jagdstaffel 11, \"Karlchen\", questo il suo soprannome, ha volato a bordo di un Albatros D.III dipinto di rosso con i piani di coda, il timone di direzione e gran parte della fusoliera posteriore di colore nero. Nonostante la sua intensa attivit\u00e0 di pilota trov\u00f2 il tempo per scrivere la sua autobiografia intitolata \"Vom J\u00e4ger zum Flieger\"\" (Da soldato a pilota).\nComando e morte in combattimento.\nDopo aver ottenuto il comando della Jagdstaffel 28, ottiene altre 7 vittorie aeree portando il suo totale a 30 abbattimenti. Il 5 giugno 1917 nei pressi di Becelaere-Zandvoorde Sch\u00e4fer viene abbattuto e ucciso dal F.E.2d del 20\u00ba Squadrone della Royal Flying Corps con equipaggio il pilota e asso inglese capitano Harold Satchell e osservatore il tenente Thomas Lewis. L'F.E.2d fece fuoco non colpendo direttamente l'aereo di Sch\u00e4fer, ma questo si danneggi\u00f2 rompendosi in pezzi in aria. I due inglesi riferirono che l'aereo abbattuto cadde in fiamme, ma Max Ritter von M\u00fcller, pilota ed asso tedesco, testimoni\u00f2 che vide l'aereo andare in pezzi, ma senza fiamme."}
{"id": "5837906", "revid": "117226946", "url": "https://it.wikipedia.org/wiki?curid=5837906", "title": "Follow You", "text": "Follow You \u00e8 un singolo del gruppo musicale britannico Bring Me the Horizon, il quarto estratto dal loro quinto album in studio \"That's the Spirit\", pubblicato il 26 febbraio 2016 dalla Sony Music.\nVideo musicale.\nIl video ufficiale del brano, diretto da Oliver Sykes e Frank Borin, \u00e8 stato pubblicato il 16 marzo 2016 sul canale YouTube del gruppo."}
{"id": "5837908", "revid": "767487", "url": "https://it.wikipedia.org/wiki?curid=5837908", "title": "The Resurrection of Jake the Snake", "text": "The Resurrection of Jake the Snake \u00e8 un documentario biografico incentrato sulla leggenda del wrestling Jake \"The Snake\" Roberts, e dedicato alla memoria di altri due grandi nomi del passato, \"The American Dream\" Dusty Rhodes e \"Rowdy\" Roddy Piper.\nTrama.\nIl documentario offre una visione intima del lungo periodo riabilitativo seguito da Roberts nel 2014 sotto la guida di Dallas Page per liberarsi dalla dipendenza da alcol e droghe che ne ha condizionato in modo determinante non solo la carriera ma anche la vita personale.\nNel corso della storia viene pi\u00f9 volte ribadito il difficile rapporto con il padre e il ricadere quasi continuamente nei suoi vizi da parte di Roberts, ma anche di come Page sia riuscito nell'intento di convincere Roberts, pi\u00f9 volte definito il suo mentore, che attorno a lui ci sono persone che lo amano e che lo apprezzano (come quando, dovendo sottoporsi ad un intervento chirurgico alla spalla ma non avendo i mezzi economici per sostenerlo, riusc\u00ec a permetterselo grazie ad una raccolta fondi online tra i suoi fan).\nNel corso del documentario si unisce al percorso riabilitativo anche un'altra leggenda del wrestling professionistico, Scott Hall, anche lui segnato dagli stessi demoni che hanno afflitto Roberts.\nL'arco di tempo considerato va dall'inizio della riabilitazione di Roberts fino al momento culminante della sua resurrezione, e cio\u00e8 la partecipazione alla puntata di WWE Raw dedicata alle leggende (\"Raw Old School\") e l'introduzione nella WWE Hall of Fame sia per Roberts che per Hall nel 2014.\nIl documentario si avvale di diversi spezzoni di video raffiguranti i momenti pi\u00f9 alti e pi\u00f9 bassi della carriera di Roberts e delle opinioni di grandi nomi della WWE come Chris Jericho, Edge, Ted DiBiase, Jim Ross, \"Mean\" Gene Okerlund e Stone Cold Steve Austin."}
{"id": "5837910", "revid": "110157", "url": "https://it.wikipedia.org/wiki?curid=5837910", "title": "Ultimate Collection World Tour", "text": "L'Ultimate Collection World Tour \u00e8 il quarto tour mondiale della cantante statunitense Anastacia, a promozione della sua seconda raccolta.\nGli spettacoli, come nel tour precedente, sono programmati in ambienti di media grandezza per creare un'atmosfera pi\u00f9 intima rendendo il pubblico partecipe al 100%. Durante le due ore di concerto, l'artista propone ogni singolo brano presente nella raccolta in ordine sparso. Il tour presenta una componente interattiva: 24 ore prima dell'inizio di ogni concerto \u00e8 aperta una votazione sull'app di Anastacia che consente ai fan di votare una fra tre canzoni non presenti nella raccolta che la cantante eseguir\u00e0 nel corso del concerto.\nRispetto al tour precedente, incentrato principalmente sulla musica, questo tour si arricchisce di una scenografia pi\u00f9 complessa; Anastacia \u00e8 accompagnata da tre coriste, due delle quali si esibiscono anche in numeri di danza e coreografie insieme alla cantante.\nIn alcune date l'artista sceglie due persone dal pubblico per cantare insieme \"One Day in Your Life\", formula gi\u00e0 utilizzata in alcune delle tappe del \"Live at Last Tour\".\nCome nel tour precedente, la tourn\u00e9e si divide in due legs, una primaverile che si svolge in teatri al chiuso e una estiva in arene e piazze all'aperto, con una scaletta lievemente modificata. Alcuni concerti sono stati inseriti nel cartellone di importanti festival europei. A fine 2016, con la pubblicazione dell'album live \"A 4 App\", viene annunciata una nuova leg del tour per la primavera e l'estate del 2017, che si svolge principalmente nel Regno Unito e in altre citt\u00e0 d'Europa.\nScaletta.\n2016\n\"Atto 1\"\n\"Atto 2\"\n\"Atto 3\"\n\"Atto 4\"\n\"Encore\""}
{"id": "5837912", "revid": "73843", "url": "https://it.wikipedia.org/wiki?curid=5837912", "title": "Gherardo Amadei", "text": "Biografia.\nSi \u00e8 formato presso l'Universit\u00e0 degli Studi di Milano laureandosi in Medicina e Chirurgia nel 1977 con una tesi sull'analisi logico-linguistica e contenutistica dei primi colloqui clinici. Successivamente, si \u00e8 specializzato nel 1981 in Psichiatria nel medesimo Ateneo discutendo una tesi sull'individuazione dei motivi tematici all'interno di colloqui di psicoterapia. Ha lavorato presso i servizi pubblici di Psichiatria da fine anni '70 fino agli inizi degli anni 2000.\nNel 1984 inizia il \"training\" psicoanalitico presso la Societ\u00e0 Psicoanalitica Italiana (SPI). Successivamente ne diventer\u00e0 membro associato nel 1994 e nel 2011 si separer\u00e0 da essa per divergenze teoriche e metodologiche. La sua formazione, inizialmente nell'ortodossia freudiana, andr\u00e0 via via ad inglobare elementi e tecniche di derivazione relazionale e di metodologia della ricerca in Psicoterapia. L'incontro con autori come Jung, Winnicott, Bowlby, Kohut e Mitchell furono decisivi nel discostare sempre pi\u00f9 Amadei da una visione monopersonale classica della Psicoanalisi, in favore di una pi\u00f9 contemporanea prospettiva bipersonale.\nNel 2005 si forma presso il \"Center for Mindfulness in Medicine, Health Care, and Society\" dell'Universit\u00e0 del Massachusetts come conduttore di gruppi MBSR (\"Mindfulness Based Stress Reduction\"). L'acquisizione di questo bagaglio tecnico ed esperienziale segner\u00e0 molto la sua attivit\u00e0 clinica e di ricerca integrando al suo modello di psicoterapia psicodinamica le pratiche di meditative di \"mindfulness\", che utilizz\u00f2 applicandole nella relazione di cura e nella pratica clinica.\nHa scritto diversi libri e articoli specialistici sulla \"mindfulness\" e ha fondato le associazioni \"Esperienze di Mindfulness\" (\"MindEsp\") e \"TempoMindfulness\", istituti dedicati alla formazione e alla diffusione delle pratiche di mindfulnesss attraverso pratiche gratuite di gruppo e l\u2019insegnamento di diversi corsi \"mindfulness-based\", incluso il protocollo MBSR di Jon Kabat-Zinn, suo maestro e caro amico.\nNel 2010 entra a far parte dell\"'International Association for Relational Psychoanalysis and Psychotherapy\" (IARPP) abbandonando successivamente la SPI e l\u2019IPA (\"International Psychoanalitic Society\").\nInizi\u00f2 la sua attivit\u00e0 di docenza universitaria nel 1996 e fino al 2007 fu docente presso la Facolt\u00e0 di Psicologia dell'Universit\u00e0 Cattolica del Sacro Cuore di Milano insegnando Psicopatologia e Psicologia Dinamica.\nDal 2007 al 2015 fu professore associato di Psicologia Dinamica (Area M/PSI-07) presso l'Universit\u00e0 di Milano-Bicocca, dove tenne le cattedre di \"\"Genitorialit\u00e0 e Figli Adolescenti\" presso il corso di laurea in Scienze e Tecniche Psicologiche, \"Psicologia Dinamica\" (rinominato successivamente \"Psicologia Dinamica della Comunicazione\") presso corso di laurea in Comunicazione e Psicologia e \"Psicologia Dinamica Avanzato\"\" presso il corso di laurea magistrale in Psicologia Clinica, dello Sviluppo e Neuropsicologia.\nLe innovazioni che Amadei apport\u00f2 al panorama psicoanalitico e psichiatrico italiano derivano dagli autori e dalle discipline citati in precedenza: una visione non monolitica della Psicoanalisi arricchendo teorie e tecniche classiche con quelle di diversi autori anche contemporanei, l'enfasi sulla relazionalit\u00e0 umana, l'unione tra pratica clinica e ricerca, il ruolo del corpo in Psicoterapia, l'utilizzo clinico della \"mindfulness\" (che concepiva come fattore terapeutico comune in tutte le psicoterapie).\nNel 2017 gli \u00e8 stato dedicato il libro \"Una Mente Aperta. Scritti di e per Gherardo Amadei\", curato dagli amici Pietro Roberto Goisis e Daniele Malaguti. Si tratta di un testo che raccoglie alcuni suoi inediti e contributi rivolti ad Amadei da parte di parenti, amici, colleghi e allievi che ricordano con affetto il tanto amato professore.\nNel 2018 in sua memoria viene istituito il Premio Gherardo Amadei."}
{"id": "5837915", "revid": "125135245", "url": "https://it.wikipedia.org/wiki?curid=5837915", "title": "Il serpente verde", "text": "La fiaba del Serpente verde e della bella Lilia \u00e8 un racconto di Johann Wolfgang von Goethe pubblicato nel 1795 sulla rivista tedesca \"Die Horen\" (\u00ab\"Le Ore\"\u00bb), edita da Friedrich Schiller. Fu posta a conclusione della novella \"Conversazioni di emigranti tedeschi\" (1795). \"Il serpente verde\" \u00e8 considerato l'esempio fondante del genere \"Kunstm\u00e4rchen\", cio\u00e8 di arte favolistica. La storia, densa di simboli alchemici ed esoterici, ruota attorno alla traversata di un fiume, che rappresenta il divario tra la vita esteriore dei sensi e le aspirazioni ideali dell'essere umano.\nLa storia.\nDue fuochi fatui chiedono a un barcaiolo di essere traghettati al di l\u00e0 di un grande fiume. Dopo che l'uomo li ha esauditi, intendono ripagarlo con delle monete d'oro che essi si scrollano allegramente di dosso dalle proprie fiamme; il barcaiolo per\u00f2 le rifiuta perch\u00e9 pu\u00f2 accettare solo i frutti della terra, e chiede loro tre cipolle, tre cavoli e tre carciofi. I fuochi fatui promettono di ripagarlo quanto prima e vengono lasciati andare. Il barcaiolo torna sull'altra riva e va a gettare le monete dentro un dirupo in alta montagna. Al suo interno si trova il serpente verde, che subito le ingoia e diventa estremamente luminoso. \nAndando in cerca dei donatori, si imbatte nei fuochi fatui, i quali scuotono via da s\u00e9 altro oro, che il serpente di nuovo ingoia diventando ancora pi\u00f9 brillante. Per riconoscenza indica loro la strada per recarsi dalla bella Lilia, che si trova per\u00f2 dall'altra parte del fiume da dove essi provenivano.\nIl serpente torna nella sua voragine, dove in precedenza aveva scoperto un luogo chiuso da uno stretto crepaccio che sembrava contenere oggetti lisci e modellati dall'uomo. Con la sua luminescenza ora riesce in parte a distinguerli: vede tre nicchie contenenti tre statue di re seduti, una d'oro, una d'argento e una di bronzo. Una quarta statua, scolpita in piedi, appare composta da un miscuglio disarmonico di questi tre metalli. Entra nel tempio un uomo anziano con in una mano una lampada singolare che non getta ombre. \u00abQuanti segreti conosci?\u00bb gli chiede il re d'oro. \u00abTre\u00bb risponde il vecchio. Il serpente, che conosce il quarto segreto, lo rivela al suo orecchio, al che l'uomo esclama \u00abL'ora \u00e8 venuta!\u00bb.\nTornato nella sua capanna, il vecchio trova la sua anziana moglie in preda a una grande afflizione, perch\u00e9 \u00e8 stata appena importunata dai fuochi fatui, i quali per giunta hanno leccato via le pareti dorate della loro abitazione, e hanno schizzato intorno delle monete d'oro che il loro cane ha mangiato, restandone ucciso. La lampada dell'uomo per\u00f2 ha la capacit\u00e0 di trasformare le pietre in oro e gli animali morti in onice, cosicch\u00e9 opera il prodigio, rendendo il cane un'opera d'arte. Solo la bella Lilia, che col suo tocco uccide ogni essere vivente ma pu\u00f2 anche dare vita alle pietre preziose, riuscir\u00e0 a questo punto a far rivivere il cane.\nLa vecchia quindi si mette in cammino per andare da Lilia a portarle il cane, riposto in un cesto insieme a tre cipolle, tre cavoli e tre carciofi, cio\u00e8 il debito dei fuochi fatui che la vecchia ingenuamente si era impegnata di saldare per loro nei confronti del fiume. Giunta verso mezzogiorno in vista del fiume, si imbatte in un maldestro gigante, che con la propria ombra le sottrae una cipolla, un cavolo e un carciofo, e poi si allontana. Incerta se andare avanti, giunge infine alla riva, dove approda il barcaiolo che ha appena traghettato un giovane, e le dice di non poter accettare la verdura perch\u00e9 manca un pezzo di ciascun ortaggio, a meno che ella prometta di saldare il debito entro ventiquattr'ore. Accettando, la vecchia d\u00e0 in pegno la sua mano immergendola nel fiume, che diventa tutta nera: presto scomparir\u00e0 del tutto se lei non manterr\u00e0 la parola.\nRaggiungendo il giovane, incuriosita dal suo aspetto regale ma dimesso, la vecchia viene a sapere che anche lui \u00e8 diretto dalla bella Lilia, e che ha perduto corona, scettro e spada. Insieme attraversano il ponte formato dal serpente che a quell'ora come ogni giorno si inarca sopra il fiume per consentire il transito dei pedoni. Il serpente li segue, accompagnato dai fuochi fatui, finch\u00e9 giungono al giardino di Lilia, sulle rive di un lago. \nLa splendida ragazza, dal tocco letale, \u00e8 triste per il suo destino, tanto pi\u00f9 che il suo canarino \u00e8 morto perch\u00e9 inavvertitamente l'ha toccata, impaurito da un falco. Lo d\u00e0 allora alla vecchia perch\u00e9 lo porti da suo marito che lo trasformi in pietra preziosa con la sua lampada magica. La vecchia le lascia il cane d'onice, che grazie al suo tocco si anima. Il giovane intanto, ingelosito dal cane che ella stringe al seno, si getta tra le sue braccia e ne resta ucciso. Lilia \u00e8 disperata, mentre il serpente subito circonda col suo corpo il cadavere per rallentarne la putrefazione, e tre ancelle assistono la ragazza per risparmiarle il dolore. La vecchia e i fuochi fatui vengono incaricati di far venire l'uomo con la lampada, che invece poco dopo arriva perch\u00e9 guidato in lontananza dal falco. Una sicura speranza attenua l'ansia generale, finch\u00e9 giunge mezzanotte. \nIl serpente si mette allora in cammino, diretto al fiume. Il giovane morto viene adagiato nel cesto allargato della vecchia, e tutti i personaggi seguono in processione il serpente; questi, giunto al fiume, fa loro da ponte, dopodich\u00e9 sull'altra riva il vecchio gli domanda cosa abbia deciso. \u00abDi sacrificarmi prima di essere sacrificato\u00bb risponde lui. Lilia a questo punto \u00e8 in grado di riportare il giovane principe in vita, anche se solo in uno stato di sogno, toccando sia lui che il serpente. Questi si trasforma in un mucchio di pietre preziose che vengono gettate nel fiume. Il vecchio poi guida il gruppo verso le porte del tempio, che sono bloccate da una serratura d'oro, ma i fuochi fatui li aiutano ad entrare leccando via l'oro dalle porte. \nL'uomo esclama che l'ora \u00e8 giunta, quindi il tempio inizia a tremare, e viene magicamente trasportato sotto il fiume, emergendo infine sopra la capanna del barcaiolo, che si trasforma in un altare d'argento. L'alba sta sorgendo, e il vecchio invita sua moglie ad andare a bagnare la mano nel fiume perch\u00e9 i suoi debiti sono saldati. Proclama poi che sono tre a dominare sulla terra: la saggezza, la bellezza e la potenza. A quelle parole i tre re si alzano in piedi, ed elargiscono i propri doni, spada, scettro e corona, al giovane principe, che si desta dal sonno. Il quarto re crolla invece a sedere, con le venature d'oro ormai mangiate dai fuochi fatui. Ora che il tocco di Lilia non porta pi\u00f9 la morte, il giovane, divenuto re, corre da lei sull'altare, dove sono uniti in matrimonio. \u00abHai dimenticato che la quarta forza \u00e8 l'amore\u00bb, dice il giovane re al vecchio, ma questi osserva: \u00abL'amore non domina ma forma, e questo \u00e8 ancor pi\u00f9\u00bb.\nGuardando fuori dal tempio, vedono che un maestoso ponte permanente si inarca sul fiume: il risultato del sacrificio del serpente. Un ultimo disagio \u00e8 causato dal gigante, la cui ombra goffa provoca un breve scompiglio tra la folla, ma egli perde infine la sua potenza distruttiva tramutandosi in una poderosa statua che segna le ore del giorno. E \u00abfino a oggi il ponte ha brulicato di viandanti, e il tempio \u00e8 il pi\u00f9 frequentato di tutta la Terra\u00bb.\nInterpretazioni.\nLa difficile interpretazione in chiave esoterica della fiaba ha portato a rilevare come \"Il serpente verde\" fosse nato dalla lettura di Goethe delle \"Nozze alchemiche di Christian Rosenkreutz\".\nLo stesso Goethe avrebbe promesso di svelare il significato della fiaba, se prima ne fossero state raccolte cento interpretazioni. Si inizi\u00f2 a cercare chi volesse fornirle, anche dietro compensi in denaro, ma il numero non fu mai raggiunto. Ad oggi, sono state fornite due principali chiavi interpretative della fiaba, una di tipo massonico da parte di Oswald Wirth, e un'altra di Rudolf Steiner basata sulla conoscenza antroposofica."}
{"id": "5837918", "revid": "122700310", "url": "https://it.wikipedia.org/wiki?curid=5837918", "title": "Amy Manson", "text": "Biografia.\nNata e cresciuta ad Aberdeenshire, Amy ha una sorella, Alisa, ed un fratello, James. Ha frequentato la \"Stage Coach\", una scuola di recitazione domenicale, prima di trasferirsi a Londra a diciassette anni. Ha studiato alla \"Central School of Speech and Drama\", che lascia per filmare \"Faida di sangue - Pumpkinhead 4\" in Romania. Attualmente vive a North London.\nPremi.\nAmy ha vinto il premio per la \"Migliore Interpretazione Femminile\" ai \"Critics' Awards for Theatre in Scotland\" nel 2008 per aver interpretato il ruolo della figliastra \nnella produzione del \"National Theatre of Scotland\" dello spettacolo \"Sei personaggi in cerca d'autore\".\nDoppiatrici italiane.\nNelle versioni in italiano dei suoi lavori, Amy Manson \u00e8 stata doppiata da:"}
{"id": "5837925", "revid": "1265417", "url": "https://it.wikipedia.org/wiki?curid=5837925", "title": "Il serpente verde e la bella Lilia", "text": ""}
{"id": "5837927", "revid": "729019", "url": "https://it.wikipedia.org/wiki?curid=5837927", "title": "Spark-Virgin DSV-01", "text": "La Spark-Virgin DSV-01 \u00e8 una monoposto da competizione costruita dalla DS Virgin Racing per partecipare al campionato di Formula E 2015-2016.\nVettura.\nMeccanica.\nLa vettura, come tutte le auto da Formula E, \u00e8 a trazione elettrica. Presenta due motori e un cambio a marcia singola.\nLivrea.\nLa livrea \u00e8 caratterizzata largamente dai colori del logo del team, mentre sulle fiancate \u00e8 riportato il logo della DS Performance.\nStagione.\nLa monoposto \u00e8 sufficientemente competitiva. Nelle prime gare Sam Bird ottiene 2 podi e una pole-position, vincendo l'EPrix di Buenos Aires."}
{"id": "5837943", "revid": "91792", "url": "https://it.wikipedia.org/wiki?curid=5837943", "title": "Chiesa di Maria Santissima Immacolata (Polistena)", "text": "La chiesa di Maria Santissima Immacolata \u00e8 un luogo di culto cattolico di Polistena.\nStoria.\nEssa faceva parte dell'antico convento degli Osservanti, operante a Polistena prima del terribile terremoto del 1783 che tutto distrusse. \nDopo il terremoto, la chiesa fu ricostruita in modeste dimensioni assieme al convento il quale per\u00f2 venne definitivamente soppresso nel 1809. Del convento resta la testimonianza di una massiccia porta lignea all'interno della chiesa..\nLa chiesa fu poi ampliata a cavallo tra il XIX e XX secolo da parte di artigiani e operai polistenesi (i Rovere, Formica, Calcopietro) in occasione del cinquantenario del dogma dell'Immacolata Concezione (1854), e un'epigrafe in latino incisa su una pregevole lastra di marmo e conservata nella chiesa, fu dettata dall'Arcivescovo Domenico M.Valensise (1832-1916) a testimonianza delle origini della chiesa stessa..\nL'edificio sacro sub\u00ec gravi danni a seguito di un altro evento funesto, il terremoto del 1908, in cui ci fu il crollo parziale della facciata, ma fu prontamente restaurato pochi anni dopo..\nDivenuta parrocchia autonoma nel 1961, la chiesa \u00e8 infine andata incontro ad ulteriori lavori di restauro. Altri lavori di abbellimento negli anni '90 del XX secolo e nella prima decade del XXI secolo.\nDescrizione.\nEsterno.\nHa una facciata semplice ma imponente, da cui primeggia una grande cupola rivestita in rame che si scorge anche da parecchi km di distanza. Sul finire del primo decennio del XXI secolo, \u00e8 stato aggiunto un alto campanile staccato dall'edificio centrale. Prima di esso, la chiesa ne possedeva uno di piccolissime dimensioni posto a fianco del timpano che, nel corso del tempo e dei vari restauri, fu eliminato e il suono delle campane veniva riprodotto mediante altoparlanti.\nInterno.\nLa chiesa presenta un'unica e ampia navata che si presenta allo stato grezzo, con un interessante tetto con travi in legno a vista, mentre le zone del coro, dell'abside, del transetto e della cupola sono rifinite con stucchi e decorazioni cromatiche di stile composito, grazie ai lavori eseguiti negli anni '60 del '900 dal polistenese Antonio Ursida (nome d'arte \"Pep\u00e8\") su disegni del prof. Michelangelo Parlato.\nLa parte pi\u00f9 pregevole senza dubbio \u00e8 l'altare centrale in marmi policromi, opera degli artisti napoletani Varvella e Fluoreano (1771), ed \u00e8 adornato da tre statue marmoree di diversa provenienza: quella centrale (altezza 1,88 m) raffigura l'Immacolata, quelle laterali (altezza 1,60 m circa per entrambe) rappresentano rispettivamente Santa Caterina e Santa Lucia; quest'ultima statua \u00e8 attribuita a Pietro Bernini.\nIl transetto \u00e8 caratterizzato da due altari laterali in cui, entro altrettante nicchie lignee, fanno bella mostra le statue anch'esse di legno di Sant'Antonio (che viene solennemente festeggiato il 13 giugno), di origini settecentesche, e quella dell'Immacolata Concezione, opera del 1833 del serrese Vincenzo Zaffiro, che viene portata in processione l'8 dicembre. \nAdiacente all'altare di Sant'Antonio, c'\u00e8 una nicchia in cui \u00e8 custodita la statua di San Francesco da Paola raffigurato nell'atto della preghiera. Dall'altra parte del transetto, vicino invece all'altare dell'Immacolata, \u00e8 stata costruita all'inizio della seconda decade del XXI secolo una grande cappella laterale, ben decorata e rifinita, usata tra le altre cose per allestire l'Altare della Reposizione la sera del Gioved\u00ec Santo.\nLungo l'unica navata e il resto del transetto, si conservano inoltre numerosissime statue devozionali in legno o cartapesta tra cui: san Diego (scolpita da Francesco Morani nel 1854), san Giuseppe, sant'Espedito, san Pio X, santa Lucia, san Pio da Pietrelcina, san Pasquale, il Crocifisso (autore Francesco Morani), e il gruppo della Piet\u00e0, scolpito dalla ditta statuaria Malecore di Lecce nel 1905 e restaurato esattamente un secolo dopo, nel 2005; la Piet\u00e0 viene portata in solenne processione durante il tardo pomeriggio del Venerd\u00ec Santo.\nInfine, sono degni di nota i grandi quadri in mosaico artistico che raffigurano le stazioni della Via Crucis, aggiunti negli anni '90 del '900.\nTitoli.\nInoltre in occasione del Giubileo straordinario della misericordia, proclamato da papa Francesco per mezzo della bolla pontificia \"Misericordiae Vultus\", con inizio l'8 dicembre 2015 e conclusione il 20 novembre 2016, la concattedrale \u00e8 stata una delle cinque chiese giubilari della diocesi di Oppido Mamertina-Palmi."}
{"id": "5837947", "revid": "767487", "url": "https://it.wikipedia.org/wiki?curid=5837947", "title": "Wrestling Isn't Wrestling", "text": "Wrestling Isn't Wrestling (\"Il wrestling non \u00e8 wrestling\") \u00e8 un cortometraggio del 2015 scritto, diretto e interpretato da Max Landis.\nTrama.\nIl cortometraggio ha lo scopo di comprendere le dinamiche del wrestling e del perch\u00e9 venga definito \"finto\" seguendo in particolare l'evoluzione del personaggio di Triple H.\nInterpreti e camei.\nGran parte dei wrestler citati \u00e8 interpretata da attori del sesso opposto. Nel cortometraggio compaiono inoltre diversi volti noti come i wrestler Colt Cabana, John Morrison e Chris Hero, l'ex annunciatore della WWE Justin Roberts, l'ex wrestler Bill Goldberg e gli attori Macaulay Culkin, Seth Green, David Arquette, Haley Joel Osment, Josh Peck, Sam Witwer e Chris Bauer."}
{"id": "5837949", "revid": "767487", "url": "https://it.wikipedia.org/wiki?curid=5837949", "title": "Dinastia Chen", "text": "La dinastia Chen (cinese: \u9673\u671d, pinyin: Ch\u00e9n ch\u00e1o)), anche nota come dinastia Chen meridionale, fu la quarta ed ultima dinastia della Cina meridionale. Regn\u00f2 dal 557 al 589. Fu preceduta dalla dinastia Liang e seguita dalla Dinastia Sui, che riunific\u00f2 tutta la Cina. Alla morte dell'imperatore Houzhu, nel 589, tutta la Cina venne riunificata da Sui Wendi della dinastia Sui che succedette alle dinastie del Nord e del Sud.\nStoria.\nQuando la dinastia venne fondata da Wu Di, era estremamente debole, governando solo una piccola porzione del territorio che era stato della dinastia Liang, la cui regione era stata devastata dalle guerre precedenti. Tuttavia Wu Di ed i suoi successori, Wen Di e Fei Di si dimostrarono essere dei buoni leader che riuscirono a consolidare il loro impero fino a portarlo ad una potenza paragonabile a quella dei loro rivali Zhou e Qi. Dopo che la dinastia Zhou venne distrutta da quella dei Qi, nel 577, l'impero dei Chen si ritrov\u00f2 circondato e pochi anni dopo, sotto Huozou, che si era dimostrato incompetente e troppo indulgente, venne spazzato via dall'impero Sui che era succeduto alla dinastia Zhou."}
{"id": "5837950", "revid": "1318658", "url": "https://it.wikipedia.org/wiki?curid=5837950", "title": "Iveco Tector", "text": "Con Tector si indica una generazione di motori della Iveco e l'autocarro Iveco Tector gamma media fabbricato dalla societ\u00e0 Iveco in sud America, Iveco Argentina e\u00a0Iveco Brazil a partire dal 2008. Il veicolo fu anche costruito come\u00a0CKD (Complete knock down) in Venezuela dalla FIAV C.A. Il nome \u00e8 specifico per il mercato sudamericano a differenza dell'omologo europeo\u00a0Iveco Eurocargo.\nMotore Iveco Tector.\nIn nome Tector \u00e8 anche specifico del tipo di motore, la serie Tector, dall'anno 2000 creato dalla Iveco (successivamente inglobata in FPT Industrial). Il motore \u00e8 specifico per autocarri e ha potenze da 95\u00a0kw a 220\u00a0kW (129\u2013299\u00a0HP). Come tutti i motori Iveco l'impiego non \u00e8 solo per veicoli commerciali medi come l'Iveco Eurocargo, ma anche per altri veicoli.\nNorma antinquinamento.\nIl motore \u00e8 nato nel 2000 a norma Euro3. Dal 2006 anche Euro4/Euro5, con sistema SCR.\nAutocarro Iveco Tector.\nI modelli disponibili in sudamerica sono:\nLIveco Tector riprende la struttura robusta della gamma europea\u00a0Eurocargo, con capacit\u00e0 da 17 a 26 tonnellate. La cabina \u00e8 identica a quella\u00a0EuroCargo MY2008 tranne che per le versioni\u00a04x2 e 6x2 pi\u00f9 lunghe e\u00a0con lettino per la versione\u00a06x4, destinata ai viaggi lunghi.\nLa motorizzazione\u00a0\u00e8 basata sui motori omonimi\u00a0Tector gi\u00e0 conformi alla normativa europea\u00a0Euro5, funzionanti a\u00a0biodiesel B5, diffusi in\u00a0Argentina e\u00a0Brasile. Il motore \u00e8 progettato e costruito da\u00a0FPT-Fiat Powertrain Technologies ed \u00e8 un 6 cilindri\u00a0a iniezione diretta Common rail di 4,9 litri con\u00a0250 CV a 1.900 giri/min.\nL'Iveco Tector \u00e8 anche disponibile in versione trattrice per rimorchi autoarticolati. Contrariamente al mercato europeo dove i motori superano i\u00a0400 CV per tali tipi di autocarri, con rimorchio, in sudamerica le potenze variano da 200 a 300 CV.\nIl 18 novembre 2014, Iveco\u00a0lancia una nuova versione di gamma con motore 210 CV il Tector 150E21 Economy. Basato sempre sulla piattaforma\u00a0Eurocargo, \u00e8 equipaggiato con motore\u00a0FPT NEF 45 da 4.500 cm3 e 206 CV DIN e offre una MTT di\u00a015 ton. Esistono due versioni\u00a04x2: autocarro\u00a015 ton e autoarticolato da\u00a027 ton."}
{"id": "5837952", "revid": "547034", "url": "https://it.wikipedia.org/wiki?curid=5837952", "title": "Osnat Shurer", "text": "Ha lavorato per la Pixar in qualit\u00e0 di supervisionatrice dei cortometraggi, mentre ora fa la consulente nello sviluppo di film originali sia animati che live-action, lavorando in particolare con la maggiore compagnia associata alla Pixar, la Walt Disney Animation Studios."}
{"id": "5837959", "revid": "1573940", "url": "https://it.wikipedia.org/wiki?curid=5837959", "title": "Zelotes lubumbashi", "text": "Zelotes lubumbashi \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dalla localit\u00e0 congolese in cui sono stati rinvenuti gli esemplari: Lubumbashi.\nCaratteristiche.\nQuesta specie appartiene al \"butarensis group\", le cui peculiarit\u00e0 sono: ampia parte basale embolare con estensioni retrolaterali; embolus breve e di forma ricurva. Nelle femmine i margini della piastra dell'epigino sono brevi, di forma curva e anteriormente connessi.\nL'olotipo femminile rinvenuto ha lunghezza totale \u00e8 di 10,00mm; la lunghezza del cefalotorace \u00e8 di 4,17mm; e la larghezza \u00e8 di 2,92mm.\nDistribuzione.\nLa specie \u00e8 stata reperita nel Congo meridionale: l'olotipo femminile \u00e8 stato rinvenuto nei pressi di Lubumbashi, appartenente alla provincia del Katanga.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5837960", "revid": "1305772", "url": "https://it.wikipedia.org/wiki?curid=5837960", "title": "The Complete Computer Fireworks Celebration Kit", "text": "The Complete Computer Fireworks Celebration Kit \u00e8 un insolito videogioco, pubblicato da Activision nel 1985 per Commodore 64, che consiste nella simulazione di uno spettacolo di fuochi d'artificio. La rivista statunitense \"Run\" lo descrisse tra i software di grafica piuttosto che tra i videogiochi.\nModalit\u00e0 di gioco.\nIl gioco non ha un preciso obiettivo, ma consiste nel programmare e visualizzare spettacoli di fuochi d'artificio, creandoli da zero o modificando gli spettacoli di esempio gi\u00e0 inclusi.\nOgni spettacolo pu\u00f2 essere composto da una sequenza di diversi tipi di effetti pirotecnici, in cielo o a terra, con sei possibili sfondi, messaggi di testo personalizzabili e accompagnamenti musicali. Vengono messi a disposizione 20 brani musicali, ma si pu\u00f2 utilizzare anche qualunque brano composto con il software \"The Music Studio\", sempre della Activision.\nLa progettazione degli spettacoli avviene graficamente su un'apposita schermata, tramite men\u00f9, icone e un cursore mosso dal joystick. Uno spettacolo \u00e8 definito da una serie di comandi, fino a 254, che verranno eseguiti in sequenza. I comandi vengono mostrati in una lista verticale scorrevole, anche stampabile. Includono sparare un certo tipo di fuoco d'artificio, avviare o interrompere un brano musicale, mostrare un messaggio statico o scorrevole alla base dello schermo, definire pause e ripetizioni. Per ogni comando pu\u00f2 essere necessario impostare, spesso tramite barre indicatrici grafiche, vari parametri come colore, posizione e durata.\nIn ogni momento si pu\u00f2 decidere di passare alla schermata di visualizzazione, dove lo spettacolo viene eseguito, anche partendo da punti intermedi.\nGli spettacoli possono essere salvati su disco anche in formato eseguibile, che non richiede il possesso del \"Fireworks Celebration Kit\", ma consente di mostrare lo spettacolo, solo in modalit\u00e0 visualizzazione, su qualsiasi Commodore 64. Ci\u00f2 permette ad esempio di consegnare biglietti di auguri animati sotto forma di dischetti; la confezione originale include un dischetto vuoto e una busta postale per questo scopo. Quasi tutti gli spettacoli gi\u00e0 inclusi sono specifici per eventi come compleanni e lauree."}
{"id": "5837965", "revid": "599013", "url": "https://it.wikipedia.org/wiki?curid=5837965", "title": "Kei Koizumi", "text": ""}
{"id": "5837967", "revid": "270680", "url": "https://it.wikipedia.org/wiki?curid=5837967", "title": "Liang meridionale", "text": ""}
{"id": "5837968", "revid": "270680", "url": "https://it.wikipedia.org/wiki?curid=5837968", "title": "Dinastia Chen meridionale", "text": ""}
{"id": "5837981", "revid": "22475", "url": "https://it.wikipedia.org/wiki?curid=5837981", "title": "Shogun Warriors", "text": " \u00e8 un videogioco arcade sviluppato da Atop e pubblicato nel 1992 da Kaneko. Realizzato sulla scia del successo di \"\", il videogioco ha ricevuto un seguito dal titolo \"Blood Warrior\".\nModalit\u00e0 di gioco.\n\"Shogun Warriors\" presenta otto personaggi giocanti e quattro boss. I personaggi e le ambientazioni del gioco sono ispirati alla cultura giapponese."}
{"id": "5837983", "revid": "287204", "url": "https://it.wikipedia.org/wiki?curid=5837983", "title": "Atl\u00e9tico Cajazeirense de Desportos", "text": "LAtl\u00e9tico Cajazeirense de Desportos, noto anche semplicemente come Atl\u00e9tico Cajazeirense, \u00e8 una societ\u00e0 calcistica brasiliana con sede nella citt\u00e0 di Cajazeiras, nello stato della Para\u00edba.\nStoria.\nIl club \u00e8 stato fondato il 21 luglio 1948. L'Atl\u00e9tico Cajazeirense ha vinto il Campionato Paraibano nel 2002. Ha partecipato alla Coppa del Brasile nel 2003, dove \u00e8 stato eliminato al primo turno dal Bahia, e nel 2004, dove \u00e8 stato eliminato al primo turno dal Fortaleza. Ha partecipato al Campeonato Brasileiro S\u00e9rie C nel 2007, dove \u00e8 stato eliminato alla seconda fase."}
{"id": "5837984", "revid": "1043175", "url": "https://it.wikipedia.org/wiki?curid=5837984", "title": "Musashi Suzuki", "text": "Biografia.\nSuo padre Robert Hamilton \u00e8 giamaicano, mentre sua madre Mariko Suzuki \u00e8 giapponese, la madre si trasfer\u00ec in Giamaica lavorando nel turismo e nella ristorazione, Musashi \u00e8 nato in Giamaica, ma all'eta di sei anni si trasfer\u00ec in Giappone, anche per via della sua passione per il calcio dato che non trovava stimoli nel territorio giamaicano. Ha un fratello minore di nome Sho.\nCaratteristiche tecniche.\nGioca sia come punta centrale che come seconda punta, dotato di buone doti atletiche \u00e8 capace di segnare di testa per merito del suo buon stacco aereo, \u00e8 un bravo rigorista, e sebbene sia di piede destro \u00e8 in grado di esprimere bene le sue doti di finalizzatore calciando anche con il piede sinistro. Riesce a trovare il gol tirando sia dalla corta che dalla media distanza, \u00e8 ed capace di segnare calciando anche di prima intenzione.\nCarriera.\nClub.\nAlbirex Niigata e Mito HollyHock.\nIl suo debutto nel professionismo ha inizio il 4 aprile 2012 nella Coppa del Giappone con la maglia dell'Albirex Niigata perdendo per 1-0 contro lo Shimizu S-Pulse, segner\u00e0 invece la sua prima rete con il gol del 4-3 battendo l'Omiya Ardija. Nell'edizione successiva, quella del 2013, segner\u00e0 la sua prima doppietta vincendo per 3-1 contro il Tokushima Vortis, inoltre sar\u00e0 autore della rete del 1-0 con cui vinceranno contro il Ventforet Kofu. Nell'edizione 2014 della Coppa dell'Imperatore segner\u00e0 la sua prima tripletta vincendo per 8-1 contro il Saurcos Fukui. Giocher\u00e0 in prestito nel 2015 con il Mito HollyHock nella seconda divisione, la J2 League, segnando in tutto tre reti per la squadra: nel campionato contro il Giravanz Kitakyushu e il Tochigi SC entrambe finite in pareggio per 2-2, e poi un altro nell'edizione 2015 della Coppa dell'Imperatore battendo per 4-2 il ReinMeer Aomori. Nel 2016 torner\u00e0 poi a giocare per l'Albirex Niigata segnando la sua ultima rete per la squadra il 14 maggio 2017 perdendo per 6-1 contro l'Urawa Red Diamonds.\nMatsumoto Yamaga e V-Varen Nagasaki.\nDopo una breve esperienza con il Matsumoto Yamaga nel 2017 nella J2 League, con un totale di sole nove partite, torner\u00e0 a giocare in prima divisione con il V-Varen Nagasaki, segnando la sua prima rete per la squadra nell'edizione 2018 della J1 League pareggiando per 2-2 contro il Sagan Tosu, con una sua rete la squadra batter\u00e0 per 1-0 lo Shimizu S-Pulse, inoltre segner\u00e0 una tripletta vincendo per 4-3 ai danni del Nagoya Grampus. Segner\u00e0 un gol nella Coppa dell'Imperatore contro lo Shonan Bellmare la partita finir\u00e0 in parit\u00e0 per 1-1 e ai rigori Suzuki segner\u00e0 dal dischetto, ma la squadra perder\u00e0 per 4-3.\nConsadole Sapporo e Beerschot.\nNel 2019 inizier\u00e0 a giocare per il Consadole Sapporo e sar\u00e0 a un passo dal vincere l'edizione 2019 della Coppa del Giappone, segnando una triplette nella vittoria per 4-1 contro lo Shonan Bellmare, sar\u00e0 inoltre autore di una doppietta battendo il V-Varen Nagasaki per 6-3, segner\u00e0 un gol vincendo per 2-1 contro il J\u00fabilo Iwata, e con una sua rete la squadra prevarr\u00e0 per 1-0 contro il Gamba Osaka in semifinale, per poi affrontare il Kawasaki Frontale nell'ultima partita, che finir\u00e0 in pareggio per 3-3 e ai rigori sar\u00e0 il Kawsaki Frontale ad aggiudicarsi la finale vincendo per 5-4 malgrado Suzuki fosse riuscito a segnare un rigore. Segner\u00e0 tredici reti nell'edizione 2019 della J1 League, far\u00e0 dei gol in varie vittorie come quella per 8-0 contro lo Shimizu S-Pulse, o quella per 3-1 contro il Sagan Tosu, o battendo per 3-2 il Vissel Kobe oltre a quella per 3-0 contro il Nagoya Grampus, e segner\u00e0 una doppietta prima vincedo per 2-0 contro l'Urawa Red Diamonds, e un'altra perdendo per 4-2 contro lo Yokohama F\u00b7Marinos. Nell'edizione 2020 del campionato giocher\u00e0 solo quattro partite, segnando in ognuna di esse con un totale di cinque reti, ma poi nel bel mezzo del campionato lascer\u00e0 la squadra per trasferirsi in Belgio con il club del Beerschot, segnando la sua prima rete in Pro League nella sconfitta per 3-1 contro il Charleroi, inoltre sar\u00e0 autore di una doppietta perdendo contro l'Anversa per 3-2. Segner\u00e0 dei gol in alcune vittorie come quella per 3-2 contro il Waasland-Beveren o quella per 4-2 contro l'OH Lovanio.\nNazionale.\nCon la Nazionale Under-21 giocher\u00e0 alcune amichevoli nel 2015, segnando una rete nella vittoria per 8-1 contro il Singapore e quattro gol battendo per 9-0 il Myanmar. Con la Nazionale Under-23 giocher\u00e0 nelle qualificazioni della Coppa d'Asia Under-23 segnando un gol contro il Macau vincendo per 7-0, poi ottenuta la qualificazione il Giappone vincer\u00e0 il campionato e Suzuki segner\u00e0 un gol nella vittoria per 4-1 contro la Thailandia.\nViene convocato per partecipare con la Nazionale Olimpica del Giappone alle Olimpiadi 2016 in Brasile, segnando una rete nella sconfitta per 5-4 contro la Nigeria.\nIl 22 marzo 2019 ha debuttato con la nazionale maggiore in occasione dell'amichevole contro la Colombia. Il 10 dicembre 2019 segner\u00e0 il suo primo gol con la nazionale battendo per 2-1 la Cina."}
{"id": "5837987", "revid": "1494169", "url": "https://it.wikipedia.org/wiki?curid=5837987", "title": "Bischoffsheim", "text": ""}
{"id": "5837994", "revid": "583609", "url": "https://it.wikipedia.org/wiki?curid=5837994", "title": "Ballando con le stelle (undicesima edizione)", "text": "Lundicesima edizione di Ballando con le stelle \u00e8 andata in onda ogni sabato dal 20 febbraio al 23 aprile 2016 in prima serata su Rai 1 e in contemporanea in alta definizione su Rai HD. Confermati nella conduzione Milly Carlucci con la partecipazione di Paolo Belli.\nI membri della giuria sono stati confermati quelli dell'edizione precedente ad eccezione di Rafael Amargo che \u00e8 stato sostituito da Selvaggia Lucarelli.\nL'edizione \u00e8 stata vinta dalla coppia formata dall'attore Iago Garc\u00eda e dalla ballerina Samanta Togni.\nDettaglio delle puntate.\nPrima puntata.\nData: 20 febbraio 2016\nOspite: Valerio Scanu come \"ballerino per una notte\" (canta e balla \"Rise like a Phoenix\" nei panni di Conchita Wurst e canta \"Finalmente piove\" nei panni di se stesso)\nPrima manche:\nSeconda manche: vi partecipano i primi due concorrenti classificati dalla media tra il punteggio ottenuto nella prima manche e il televoto\nSeconda puntata.\nData: 27 febbraio 2016\nOspite: Alessandro Del Piero come \"ballerino per una notte\" (esegue un tango)\nPrima manche:\nSeconda manche: vi partecipano gli ultimi tre concorrenti classificati dalla media tra il punteggio ottenuto nella prima manche e il televoto\nTerza puntata.\nData: 5 marzo 2016\nOspiti: Morgan come \"ballerino per una notte\" (canta e balla \"Wham Rap! (Enjoy What You Do)\" degli Wham! ed esegue la \"Toccata e fuga in Re minore\" di Bach al pianoforte in chiave techno)\nPrima manche:\nSeconda manche: vi partecipano gli ultimi due concorrenti classificati dalla media tra il punteggio ottenuto nella prima manche e il televoto\nQuarta puntata.\nData: 12 marzo 2016\nOspiti: dal cast de \"Il commissario Montalbano\", Cesare Bocci e Angelo Russo come \"ballerini per una notte\" (eseguono rispettivamente un tango e un boogie)\nProva a sorpresa: i concorrenti, senza l'ausilio dei loro maestri, devono riconoscere il ritmo musicale eseguito dall'orchestra e improvvisare una performance di 50 secondi. La giuria assegner\u00e0 poi un punteggio compreso tra -10 e 10.\nPrima manche:\nSeconda manche: vi partecipano gli ultimi due concorrenti classificati dalla media tra il punteggio ottenuto nella prima manche e il televoto\nQuinta puntata.\nData: 19 marzo 2016\nOspiti: Antonio Cabrini e Gianluca Zambrotta come \"ballerini per una notte\" (eseguono rispettivamente un quickstep e un boogie)\nProva a sorpresa (sfide): i concorrenti, senza l'ausilio dei loro maestri, si sfidano a due a due improvvisando una performance e ballando a staffetta (40 secondi a disposizione per ogni concorrente, una volta terminati subentra lo sfidante). Devono inoltre riconoscere il ritmo musicale eseguito dall'orchestra e interpretare un personaggio famoso prestabilito. Il vincitore guadagna un punto che verr\u00e0 sommato nella manche successiva.\nPrima manche (sfide): i vincitori delle sfide si qualificano direttamente alla puntata successiva\nSeconda manche (Manche polinesiana): vi partecipano i concorrenti che hanno perso le sfide della manche precedente. Le coppie devono eseguire un ballo polinesiano che li era stato mostrato prima di cominciare la prima manche.\nTerza manche: vi partecipano gli ultimi due concorrenti classificati dalla media tra il punteggio ottenuto nella seconda manche e il televoto\nSesta puntata.\nData: 26 marzo 2016\nOspiti: dal cast di \"Don Matteo\", Nino Frassica e Simone Montedoro come \"ballerini per una notte\" (eseguono rispettivamente un cha cha cha e un tango)\nProva a sorpresa: i concorrenti, in coppia con i loro maestri, devono riconoscere il ritmo musicale eseguito dall'orchestra e improvvisare una performance di 40 secondi usando un hula-hoop, come mostrato dalla ballerina Rossella Gencarelli. Il vincitore guadagna 10 punti bonus per la prima manche.\nPrima manche:\nSeconda manche (Stiletto): le coppie devono ballare per 50 secondi lo stiletto, un particolare tipo di ballo illustratoli prima di iniziare la prima manche, calzando tacchi di 15 centimetri. In questa manche ogni membro della giuria deve dare una preferenza ad una coppia. La coppia vincente della manche si aggiudica il tesoretto conquistato dai ballerini per una notte.\nTerza manche: vi partecipano gli ultimi due concorrenti classificati dalla media tra il punteggio ottenuto nella prima manche e il televoto.\nSettima puntata.\nData: 2 aprile 2016\nOspiti: Lorenzo Fragola (canta \"Luce che entra\") e Valerio Scanu come \"ballerino per una notte\" (canta \"Quando nasce un amore\" e balla un tango nei panni di Anna Oxa)\nProva a sorpresa (sfide): i concorrenti, in coppia con i loro maestri, si sfidano a due a due improvvisando una performance di 30 secondi, terminati i quali il maestro lascia la pista e il concorrente deve improvvisare da solo. Il concorrente deve inoltre riconoscere il ritmo musicale eseguito dall'orchestra e interpretare, insieme al maestro, una coppia prestabilita di personaggi dei cartoni animati. Il vincitore di ogni sfida guadagna un punto che verr\u00e0 sommato nella prima manche.\nManche di ripescaggio: le cinque coppie fin qui eliminate si esibiscono in una performance di 50 secondi dove devono ballare un ritmo a sorpresa. I vincitori, decretati dalla media tra il voto ottenuto e il televoto, sfideranno la coppia che si \u00e8 salvata a fine puntata per guadagnarsi l'accesso alla puntata successiva.\nPrima manche (sfide): i vincitori delle sfide guadagnano 30 punti.\nSupertesoretto conquistato da Valerio Scanu:\nSeconda manche (Blind dance): le coppie devono ballare bendati per 50 secondi, come mostratoli prima di iniziare la prima manche dai ballerini Elena Travaini e Anthony Carollo. In questa manche ogni membro della giuria deve dare una preferenza ad una coppia. La coppia vincente della manche si aggiudica il supertesoretto conquistato da Valerio Scanu.\nClassifica dopo le due manche:\nTerza manche: vi partecipano gli ultimi tre concorrenti classificati dalla media tra il punteggio ottenuto dopo le due manche e il televoto. La coppia che si salva sfider\u00e0 la coppia che \u00e8 stata ripescata nella manche di ripescaggio per l'accesso alla puntata successiva.\nQuarta manche: vi partecipano la coppia ripescata nella manche di ripescaggio e quella che si \u00e8 salvata nella terza manche.\nOttava puntata.\nData: 9 aprile 2016\nOspiti: Alba Parietti e Christopher Lambert come \"ballerini per una notte\" (eseguono entrambi un tango)Prova d'esame: i sette concorrenti fin qui eliminati, senza l'ausilio dei loro maestri, devono riconoscere tre ritmi musicali eseguiti dall'orchestra (due conosciuti e uno che non hanno mai ballato, ma appartenente alla cultura popolare) e improvvisare una performance ricalcante i tre stili.\nPrima manche di ripescaggio:\nPrima manche per i semifinalisti (Bomba portoricana): le sei coppie gi\u00e0 qualificate per la puntata successiva devono ballare la bomba portoriche\u00f1a, un tipo di ballo, mostratoli ad inizio puntata dai ballerini Chiquito e Shirley. Il vincitore guadagna 20 punti bonus per la puntata successiva.\nSeconda manche di ripescaggio (sfide): le quattro coppie che hanno passato la prima manche si sfidano a due a due secondo la classifica tecnica stilata dopo la prima manche: 1\u00aa classificata vs 4\u00aa classificata, 2\u00aa classificata vs 3\u00aa classificata. Le due coppie vincenti delle sfide si sfideranno nella puntata successiva per determinare chi verr\u00e0 ripescato (con il televoto aperto tutta la settimana), mentre le due coppie perdenti vengono eliminate definitivamente.\nSeconda manche per i semifinalisti: le coppie devono improvvisare una performance di 50 secondi interpretando un \"grande mito\" dello spettacolo (cinema o musica). Il vincitore guadagna 20 punti bonus per la puntata successiva.\nNona puntata (La semifinale).\nData: 16 aprile 2016\nOspiti: Giancarlo Giannini come \"ballerino per una notte\" (esegue un tango) e Valerio Scanu (canta \"All by Myself\")\nSpareggio di ripescaggio: vi partecipano le due coppie che avevano vinto la seconda manche di ripescaggio della puntata precedente.\nProva a sorpresa: i concorrenti devono improvvisare una performance con un maestro (ancora in gara) diverso da quello che li ha accompagnati fin qui. I concorrenti in attesa dietro le quinte vengono muniti di cuffie per mantenere la sorpresa. Il concorrente vincitore guadagna 20 punti bonus.\nPrima manche: gli ultimi due concorrenti della classifica combinata disputeranno la terza manche nella puntata seguente (con il televoto aperto tutta la settimana), i primi cinque accedono direttamente alla puntata successiva.\nSeconda manche: le coppie devono improvvisare una performance, la quale dopo essere interrotta, il maestro lascia la pista e il concorrente si trova a ballare con una persona a lui cara. I concorrenti in attesa dietro le quinte vengono muniti di cuffie per mantenere la sorpresa.\nDecima puntata (La finale).\nData: 23 aprile 2016\nOspiti: Benji &amp; Fede (cantano \"Tutta d'un fiato\"). Valerio Scanu (canta e balla) ed Emanuela Aureli nei panni di Milly Carlucci come \"ballerini per una notte\". Jacopo Tissi (balla un pezzo di danza classica).Spareggio eliminatorio: vi partecipano le ultime due coppie classificate della prima manche della puntata precedente.\nProva a sorpresa (Bhangra): i concorrenti, in coppia con i loro maestri, devono ballare il bhangra, un particolare tipo di ballo illustratoli ad inizio puntata. Il vincitore guadagna 10 punti bonus per la prima manche.\nPrima manche: gli ultimi due concorrenti della classifica combinata vengono eliminati e si classificano quinti a pari merito per questa edizione, i primi quattro accedono alla terza manche.\nSeconda manche: le coppie devono improvvisare una performance interpretando un tema evocato da una poesia consegnatali dopo la prima manche. La coppia vincente si aggiudica il tesoretto conquistato dai ballerini per una notte.\nTerza manche (sfide): le quattro coppie rimanenti si sfidano a due a due: il primo della classifica tecnica stilata dopo la prima manche ha il diritto di scegliere chi sfidare, le rimanenti due coppie si sfideranno tra loro. Le due coppie vincenti delle sfide si qualificano al ring finale, le due perdenti vengono eliminate e si classificano terze a pari merito per questa edizione.\nRing finale: le due coppie finaliste si sfidano a turno su due balli reciprocamente scelti tra dieci disponibili. Vale a dire che un concorrente deve scegliere quale ballo deve eseguire il suo sfidante e viceversa. Il vincitore della manche e quindi dell'intera edizione viene decretato dal televoto.\nAltri premi consegnati:\nProgrammi correlati.\n\"Aspettando Ballando con le stelle\".\n\"Aspettando Ballando con le stelle\" \u00e8 stata una breve puntata introduttiva andata in onda su Rai 1 nel primo pomeriggio del 13 febbraio 2016, una settimana prima dell'avvio di questa edizione. La puntata era incentrata sulla presentazione delle coppie che hanno partecipato a questa edizione del programma, oltre a mostrare i vari preparativi della trasmissione. Ha registrato un ascolto di 2.362.000 spettatori con share del 15,52%.\n\"Ballando... Prova a sorpresa!\".\nA partire dalla quarta puntata del 12 marzo 2016, la gara viene preceduta da un segmento dedicato alle prove a sorpresa, in onda dalle 21:10 alle 21:45, in cui i concorrenti devono cimentarsi in prove di improvvisazione. Il segmento delle prove a sorprese viene scorporato a fini auditel dalla puntata vera e propria.\n\"Ballando con te\".\nDalla quinta puntata del 19 marzo 2016 alla nona puntata del 16 aprile 2016, \u00e8 stato reinserito nel programma \"Ballando con te\", spin-off di \"Ballando con le stelle\" che vede come protagonisti persone comuni appassionate di ballo. Differentemente dalla prima edizione del 2012, andata in onda per tre puntate al termine della ottava edizione di \"Ballando con le stelle\", la nuova edizione del torneo viene trasmesso come segmento all'interno delle puntate di \"Ballando con le stelle\".\nIn ogni puntata si sfidano due gruppi di ballerini selezionati nei mesi precedenti alla messa in onda dell'undicesima edizione durante le tappe del tour \"Ballando On the Road\", capitanati rispettivamente dai ballerini professionisti Anastasia Kuzmina e Chiquito. L'esito delle sfide viene determinato dal pubblico tramite voto sul social network Twitter. La gara, terminata alla nona puntata, \u00e8 stata vinta da Giuseppe Guercia, della squadra di Anastasia Kuzmina."}
{"id": "5837997", "revid": "122391001", "url": "https://it.wikipedia.org/wiki?curid=5837997", "title": "Bona furtuna", "text": "Bona furtuna \u00e8 il ventiquattresimo album di Peppino di Capri, pubblicato nel 1981."}
{"id": "5838011", "revid": "1305772", "url": "https://it.wikipedia.org/wiki?curid=5838011", "title": "Armida (Weir)", "text": "Armida \u00e8 un'opera contemporanea della compositrice Judith Weir. La prima ha avuto luogo il 25 dicembre 2005 in televisione, sulla stazione britannica Channel 4, che aveva commissionato il lavoro. Il libretto in inglese, scritto dalla\u00a0 Weir, \u00e9 vagamente basato sulla storia di Rinaldo e Armida, da \"La Gerusalemme liberata\" di Torquato Tasso.\nCaratteri.\nNell'opera della Weir, lunga 50 minuti, l'ambientazione medievale originale del Tasso \u00e9 aggiornata ad un conflitto moderno nel Medio-Oriente che allude, pur senza mai menzionarla esplicitamente, alla Guerra d'Iraq. Rinaldo, cavaliere cristiano in Tasso, diventa un ufficiale dell'esercito, in conflitto fra il suo amore per la pace ed il suo dovere di soldato. Armida, bellissima maga musulmana in Tasso, diventa un'iperattiva giornalista televisiva, ugualmente in conflitto per la sua professione come giornalista di guerra nel suo paese occupato. Si introduce nell'accampamento militare, apparentemente per intervistare i soldati, ma con l'intento di minarne la determinazione. Quando lei e Rinaldo si innamorano, lei lo trascina magicamente via nel suo nuovo elicottero verso una citt\u00e0 moresca incantata. I suoi compagni d'armi tentano di liberarlo, ma Rinaldo non ha pi\u00f9 voglia di combattere. Alla fine l'amore trionfa per entrambi: il giornalismo e la guerra vengono sostituiti da quello che la Weir chiama nel suo libretto \"coltivazione e riposo\". Rinaldo e i suoi commilitoni iniziano a coltivare fiori e vegetali nel deserto, mentre il datore di lavoro di Armida, il \u00ab\"Metropolis News\"\u00bb, decide di smettere di seguire le guerre e si specializza in spettacoli di giardinaggio.\nLa partitura strumentale \u00e8 scritta per\u00a0 clarinetto basso, sassofono soprano, percussioni, pianoforte e archi e fu eseguita nella prima da \"The Continuum Ensemble\" diretto da Philip Headlam. Il ruolo principale \u00e8 stato interpretato dal soprano americano Talise Trevigne mentre il tenore americano, Kenneth Tarver ha cantato come Rinaldo. La produzione, filmata in Marocco, \u00e8 stata diretta da Margaret Williams."}
{"id": "5838017", "revid": "1851848", "url": "https://it.wikipedia.org/wiki?curid=5838017", "title": "Tolmino Casadio", "text": "Carriera.\nCresciuto nel Bologna dove ha esordito in Serie A il 2 giugno 1935 nella partita Napoli-Bologna (1-1), nella stagione 1940-41 ha rigiocato una partita in Serie A con il Bologna il 20 ottobre 1940 e la partita era Bologna-Torino (3-0), ha giocato la stagione 1935-36 nel Modena in Serie B, poi ha giocato a Rimini, a Pesaro ed ha chiuso la carriera a Ravenna."}
{"id": "5838020", "revid": "305330", "url": "https://it.wikipedia.org/wiki?curid=5838020", "title": "Liceo Scientifico Manfredi Azzarita", "text": ""}
{"id": "5838021", "revid": "599013", "url": "https://it.wikipedia.org/wiki?curid=5838021", "title": "D\u0103nu\u0163 Dumbrav\u0103", "text": "Biografia.\nFu introdotto nelle giovanili dello a 14 anni, esordendo successivamente in prima squadra a 18 anni nel 1999; dato il suo fisico si specializz\u00f2 in vari ruoli della tre-quarti, principalmente apertura ed estremo.\nGrazie alla sua precisione al calcio Dumbrav\u0103 \u00e8 spesso designato alla battuta dei piazzati e delle trasformazioni.\nOltre a militare nello Steaua, con cui ha vinto tre titoli di campione rumeno (nel 2003, 2005 e 2006), fece parte anche della \"franchise\" del che disputa la Challenge Cup\nEsordiente in Nazionale nel 2002 a Wrexham contro il Dumbrav\u0103 prese parte alla in Australia e vinse il campionato europeo 2005-06; ancora, fu convocato per la in Francia, del 2011 in Nuova Zelanda e infine del 2015 in Inghilterra, in cui comparve una volta sola, per un totale di 73 incontri e 389 punti internazionali, seconda miglior prestazione per la dopo Florin Vlaicu."}
{"id": "5838024", "revid": "767487", "url": "https://it.wikipedia.org/wiki?curid=5838024", "title": "Acido ditionoso", "text": "L'acido ditionoso \u00e8 un ossiacido dello zolfo, la cui formula molecolare \u00e8 H2S2O4. \u00c8 instabile in forma pura, ma i suoi sali, noti come ditioniti, sono stabili.\nAltri progetti.\n "}
{"id": "5838026", "revid": "125876090", "url": "https://it.wikipedia.org/wiki?curid=5838026", "title": "Verna Fields", "text": "Figlia di Sam Hellman, giornalista e sceneggiatore hollywoodiano, dopo la laurea in giornalismo alla University of Southern California comincia a lavorare come assistente al montaggio del suono (\"La donna del ritratto\", 1944, di Fritz Lang). Nel 1946 sposa il montatore Sam Fields e smette di lavorare. Nel 1954, alla morte del marito, torna a lavorare come montatrice del suono sia in televisione che al cinema: \"Furia\", serie TV, 1955 - 1960; \"Quando la citt\u00e0 dorme\", 1956, di Fritz Lang; \"El Cid\", 1961, di Anthony Mann (per il quale vince il Golden Reel Award per il miglior montaggio del suono); \"Bersagli\",1968, esordio nel lungometraggio di fiction del regista Peter Bogdanovich.\nAl lavoro sul suono affianca quello sulle immagini a partire dal film \"Vivi con rabbia\" (1960, regia di Irving Lerner). Dalla met\u00e0 degli anni '60 e per alcuni anni \u00e8 anche docente di montaggio alla University of Southern California. Nel 1967 lavora a \"Journey to the Pacific\" (regia di Gary Goldsmith)\",\" un mediometraggio documentario, commissionato dalla United States Information Agency, che documenta del viaggio del presidente Lyndon B. Johnson in alcune nazioni del Pacifico. Come assistente al montaggio, Fields ingaggia George Lucas (suo studente alla University of Southern California) che in quest'occasione conosce Marcia Griffin, apprendista presto Fields. I due si sposeranno nel 1972, e Griffin sar\u00e0 la co-montatrice della prima trilogia della saga di \"Guerre Stellari\" (1977 - 1983).\nNel 1973 Lucas ottiene dagli Universal Studios che Griffin monti il suo secondo lungometraggio (\"American Graffiti\") solo a patto che Fields sia co-montatrice. Fields collabora poi anche con Peter Bogdanovich e Steven Spielberg, divenendo cos\u00ec responsabile del montaggio di alcune delle opere centrali della Nuova Hollywood (come \"Paper Moon - Luna di carta\" 1973, di Peter Bogdanovich).\nNel 1976 ottiene l'Oscar al miglior montaggio per \"Lo squalo\" (1975, di Steven Spielberg). Dopo questo film abbandona il mestiere di montatrice e viene assunta dagli Universal Studios come vicepresidente della divisione produzione lungometraggi, divenendo cos\u00ec una delle prime donne a ricoprire un incarico di potere nell'industria cinematografica americana.\nMuore vittima di un cancro nel 1982.\nBiografia.\nOrigini e formazione.\nNasce a Saint Louis, nel Missouri, da Selma Schwartz e Samuel Hellman. Samuel \u00e8 giornalista per il St. Louis Post-Dispatch e il Saturday Evening Post e successivamente si trasferisce con la famiglia a Hollywood, dove diventa un prolifico sceneggiatore, scrivendo film come \"Il vendicatore di Jess il bandito\" (\"The Return of Frank James\", 1940, regia di Fritz Lang). Verna si laurea in giornalismo presso la University of Southern California. Trova poi lavoro presso la 20th Century Fox ricoprendo vari incarichi, fra cui l'assistente al montaggio del suono per il film di Fritz Lang \"La donna del ritratto\" (\"The Woman in the Window\", 1944). Nel 1946 si sposa con il montatore Sam Fields e smette di lavorare. La coppia ha due figli e uno di loro, Richard, diventer\u00e0 anch'egli montatore. Nel 1954 Sam Fields muore per un infarto all'et\u00e0 di 38 anni.\nLa carriera da montatrice del suono.\nDopo la morte del marito, Fields inizia la carriera di montatrice del suono per programmi televisivi come \"Death Valley Days\", \"Sky King\" e \"Furia\", questi ultimi due per la televisione dei ragazzi. Realizza una sala montaggio a casa sua, cos\u00ec da poter lavorare di notte e rimanere vicina ai figli piccoli. A loro dice di essere \u201cla regina del sabato mattina\u201d.\nDal 1956 lavora anche per diversi film. Il suo primo contributo cinematografico \u00e8 in \"Quando la citt\u00e0 dorme\" (\"While the City Sleeps\") di Fritz Lang. Lavora inoltre al documentario \"The Savage Eye\" (1959), stringendo rapporti con i registi Ben Maddow, Sidney Meyers e Joseph Strick, i quali si rivelarono molto importanti per la sua carriera. Nel 1962 vince il Golden Reel Award per il miglior montaggio del suono del film \"El Cid\" (diretto da Anthony Mann).\nDopo \"El Cid\", lavora come montatrice del suono per diversi film meno conosciuti, tra cui \"Il balcone\" (\"The Balcony\", 1963) con i suoi colleghi di \"The Savage Eye\", Strick e Maddow. Il primo film di Peter Bogdanovich, \"Bersagli\" (\"Targets\",1968) \u00e8 uno degli ultimi lavori di Fields in veste di montatrice del suono, e, a detta di molti, la sua opera pi\u00f9 matura. Lo storico e critico del cinema americano Bill Warren descrive cos\u00ec la scena in cui il personaggio di Bobby, in cima a un grande serbatoio di benzina, prende di mira con un fucile gli automobilisti in autostrada: \u201cIl suono \u00e8 mono, missato brillantemente - l'intera sequenza di Bobby sul serbatoio \u00e8 stata girata senza sonoro. Fields, in seguito, ha aggiunto tutti gli effetti audio. Il risultato \u00e8 di un realismo impeccabile, dalle pistole che raschiano sul metallo dei serbatoi, agli schianti dei fucili, ai piccoli rantoli emessi da Bobby appena prima di sparare\u201d.\nIl \"montaggio scena\" e l'insegnamento.\nLa carriera come montatrice di immagini (procedimento detto anche \"montaggio scena\" per differenziarlo dal montaggio del suono) ha inizio nel 1960, quando il regista Irving Lerner, che aveva lavorato sul set di \"The Savage Eye\" come consulente, la recluta per il film \"Vivi con rabbia\" (\"Studs Lonigan\"). Nel 1963 Fields lavora su \"An Affair of the Skin\", diretto da Ben Maddow, uno dei registi di \"The Savage Eye\". Nei cinque anni seguenti, Fields venne coinvolta nella realizzazione di numerose pellicole: la pi\u00f9 conosciuta \u00e8 \"The Legend of the Boy and the Eagle\" (1967), trasmessa all'interno di \"Disneyland\", programma televisivo prodotto dalla Walt Disney Productions. Realizza inoltre dei documentari finanziati dal governo degli Stati Uniti attraverso l'Office of Economic Opportunity (OEO), la United States Information Agency (USIA), e il Dipartimento della Salute e dei Servizi Umani degli Stati Uniti d'America (United States Department of Health, Education and Welfare - HEW).\nA partire dalla met\u00e0 degli anni sessanta, Fields diventa docente di montaggio presso la University of Southern California (USC). Lo studioso di mass media Douglas Gomery, riguardo al periodo passato da Fileds all'USC, ha scritto: \u201cLa sua pi\u00f9 grande influenza si \u00e8 registrata all'epoca delle lezioni di montaggio agli studenti della University of Southern California. In quel periodo lavorava ai margini del mondo del cinema, realizzando documentari per l'Office of Economic Opportunity. La fine di questa agenzia federale la spinse a rientrare nella produzione \"mainstream\" di Hollywood, che a quell'epoca venne invasa dai suoi ex studenti\u201d. Tra questi studenti ci sono Matthew Robbins, Willard Huyck, Gloria Katz, John Milius e George Lucas.\nFields non ha lasciato nessuna traccia scritta delle sue lezioni, a eccezione di una trascrizione, risalente al 1975, di un seminario tenuto all'American Film Institute. Un passaggio del testo recita: \u201cUna storia possiede un suo proprio movimento, un flusso. Un taglio di montaggio che non rispetta il ritmo disturba lo spettatore, e voi ve ne accorgete, a meno che non si desideri ottenere proprio quell'effetto. Ne \"Lo squalo\", ogni volta che volevo tagliare un'inquadratura non l'ho fatto, in modo da creare un'aspettativa \u2013 e ha funzionato\u201d.\nNel 1971 Peter Bogdanovich, per il quale Fields aveva realizzato gli effetti sonori del film \"Bersagli\", la chiama a montare \"Ma pap\u00e0 ti manda sola?\" (\"What's Up, Doc?,\" 1972). Bogdanovich aveva montato lui stesso i suoi film precedenti, nonostante i titoli di testa de \"L'ultimo spettacolo\" (\"The Last Picture Show,\" 1971) indichino come montatore Donn Cambern. \"Ma pap\u00e0 ti manda sola?\" ottiene molto successo ed \u00e8 oggi considerato il secondo film del \u201cperiodo d'oro\u201d di Bogdanovich, iniziato con \"L'ultimo spettacolo\". \"Ma pap\u00e0 ti manda sola?\" rappresenta l'affermazione di Verna Fields come montatrice \"mainstream\". Fields monta poi \"Paper Moon - Luna di carta\" (\"Paper Moon,\" 1973), l'ultimo film del \"periodo d'oro\" di Bogdanovich, e \"Daisy Miller\" (1974), che riscuote meno successo dei precedenti.\nGeorge Lucas e \"American Graffiti\".\nNel 1967 Fields chiama il suo studente George Lucas a lavorare sul montaggio di \"Journey to the Pacific\", un film documentario realizzato per l'USIA. In questa occasione, Lucas conosce Marcia Griffin, all'epoca apprendista presso Fields. I due si sposano nel 1972. In quell'anno Lucas sta completando \"American Graffiti\". Ha scelto come montatrice la moglie, ma la Universal gli chiede di affiancarle Verna Fields. Nelle prime dieci settimane di post-produzione, George e Marcia Lucas, insieme a Verna Fields e Walter Murch (il montatore del suono), mettono insieme una prima versione del film, della durata di 165 minuti. In pi\u00f9 di 40 scene sono presenti canzoni popolari nel 1962, l'anno in cui \u00e8 ambientato il film. Il critico Michael Sragow ha definito questa scelta come \"un uso del rock and roll simile a quello del coro greco, ma con pi\u00f9 ritmo\".\nL'apporto di Fields ad \"American Graffiti\" finisce qui. Sono necessari altri sei mesi di montaggio per ridurre il film ai 110 minuti della versione definitiva. Alla sua uscita, nel 1973, \"American Graffiti\" \u00e8 un grande successo sia di critica che di pubblico. Il critico Roger Greenspun descrive cos\u00ec il film e il suo montaggio: \u201c\"American Graffiti\" funziona non tanto grazie alle singole storie, ma all'orchestrazione di molte storie, al suo senso dell'epoca e del luogo rappresentato. Bench\u00e9 sia pieno di una elegante nostalgia, non la sfrutta mai biecamente. Il suo senso del movimento, della musica, della vitalit\u00e0 notturna, e anche il suo essere una visione in bianco, \u00e8 stranamente pi\u00f9 vicino a un film di Fellini piuttosto che al recente passato americano messo in scena, per esempio, da \"L'ultimo spettacolo\" o \"Quell'estate del '42\"\".Per il lavoro su \"American Graffiti\" Verna Fields e Marcia Lucas vengono nominate per il premio Oscar al miglior montaggio nel 1974. Il film non vince nessun Oscar, ma sia i coniugi Lucas che Walter Murch e Verna Fields l'avrebbero vinto in seguito per altri lavori. Il successo ottenuto d\u00e0 a George Lucas l'opportunit\u00e0 di dirigere il suo film successivo, \"Guerre stellari\".\nSteven Spielberg e \"Lo squalo\".\nFields monta poi il primo lungometraggio per il cinema di Steven Spielberg, \"Sugarland Express\" (1974). Viene ampiamente celebrata per il montaggio del successivo film di Spielberg, \"Lo squalo\" (\"Jaws\", 1975), per il quale vince l'Oscar al miglior montaggio e l'American Cinema Editors Eddie Award, entrambi nel 1976. Il critico Leonard Maltin ha parlato di montaggio \u201csensazionale\u201d. Il critico Gerald Peary, nella sua intervista a Verna Fields del 1980, ha scritto che \u201c\"Lo squalo\" ha spaventato il mondo, ha portato fortuna alla Universal e reso Verna Fields, che per questo lavoro ha vinto un Oscar, famosa dall'oggi al domani, nei limiti di quanto possa diventare famoso un montatore\u201d. Peary cita poi le parole di Fields: \"Steven mi ha detto che era per il fatto che avevo montato il primo film di enorme successo in cui il lavoro di montaggio era evidente. Inoltre il pubblico aveva scoperto che chi aveva montato \"Lo squalo\" era una donna\".\nIl montaggio de \"Lo squalo\" \u00e8 stato intensamente studiato per oltre trent'anni. Nella sua conferenza del 2005 al Berlinale Talent Campus dal titolo \"We'll Fix It in the Edit!?\", la montatrice Susan Korda ha spiegato quale sia stato il contributo del montaggio alla riuscita del film: \u201cLa cosa affascinante ne \"Lo squalo\" \u00e8 che lo squalo ha una personalit\u00e0 e un'intelligenza. A volte penso che lo squalo abbia perfino un senso dell'umorismo, per quanto morboso\u201d. David Bordwell ha usato la seconda scena dell'attacco dello squalo, in \"Lo squalo\", come (letteralmente) un \u201cperfetto esempio di innovazione nel montaggio\u201d gi\u00e0 messo in atto alla fine degli anni Sessanta. L'innovazione che la stessa Fields nomina \u201cwipe by cut\u201d, \u201cpulita dal taglio\u201d, pu\u00f2 essere usata quando un personaggio \u00e8 ripreso a distanza usando un teleobiettivo. Il taglio innovativo avviene attraverso un cambio di inquadratura, nel momento in cui un personaggio passa di fronte alla fotocamera. Il taglio, dunque, si maschera da solo ed evita di portare l'attenzione dello spettatore lontano dal racconto della scena.\nLe parole affettuose del critico David Edelstein su \"Lo squalo\" e il suo montaggio sono un'altra prova dell'influenza duratura del film, trent'anni dopo la sua uscita:\"Lo squalo\" rimane uno dei miei film preferiti. Non sapevo che le mie emozioni potessero essere manipolate in quel modo, cos\u00ec abile e giocoso, spingendomi a ridere della mia stessa paura (L'unico film di Hitchcock che ho visto al cinema \u00e8 stato \"Frenzy\", che era troppo malato per essere apprezzato allo stesso modo). Ci\u00f2 che mi convinse del tutto fu quella brillantissima sequenza che comincia con un'inquadratura dall'alto di Roy Scheider che getta in acqua della pastura utilizzata come esca per lo squalo. \u00c8 infastidito e dice a Shaw e a Dreyfuss: \u201cRagazzi, perch\u00e9 non venite gi\u00f9 a spalare un po' di questa merda anche voi?\u201d. L\u00ec ci siamo messi tutti a ridere - \u201cHa detto \u2018merda\u2019! Ah ah ah!\". Poi compare la testa dello squalo in acqua (niente musica, nessun preavviso): il mio raziocinio \u00e8 evaporato e la mia risata s'\u00e8 trasformata in un grido, che poi \u00e8 diventato un grido collettivo all'interno di quell'enorme sala cinematografica. Ho tremato per tutto il resto del film: ogni taglio fatto da Verna Fields minacciava di farmi sobbalzare sulla poltrona (ho cominciato ad apprezzare il lavoro del montatore proprio con \"Lo squalo\").Nel 2012 la Motion Picture Editors Guild ha stilato una graduatoria di 75 film, selezionati per la qualit\u00e0 del montaggio. \"Lo squalo\" era all'ottavo posto.\nDirigenza degli Universal Studios.\nPoco dopo il completamento de \"Lo squalo\", nel 1975, Fields venne assunta dalla Universal Studios come consulente esecutivo. Per comprendere i motivi che hanno spinto la Universal ad assumerla, bisogna considerare come, durante le riprese de \"Lo squalo\", oltre al lavoro di montaggio, la Fields fosse stata \u201connipresente\u2026 pronta a scattare a una chiamata del walkie talkie di Spielberg. Spesso faceva la spola in bicicletta tra i produttori, che si trovavano in paese, e Spielberg, che si trovava sul mare, per comunicare decisioni dell'ultimo minuto\u201d. I produttori de \"Lo squalo\" erano David Brown e Richard D. Zanuck. Insieme a Brown, Zanuck e Peter Benchley (l\u2019autore del libro), Verna Fields aveva contribuito a promuovere \"Lo squalo\" nel circuito dei talk show otto mesi prima dell'uscita a tappeto del film in 464 cinema, il 20 giugno 1975. Cos\u00ec facendo, Fields si era guadagnata la fiducia dei produttori e dei dirigenti della Universal.\nNel corso della sua carriera, Verna Fields aveva lavorato in modo indipendente, ma nel 1976, in seguito all'inaspettato successo de \"Lo squalo\", accetta l\u2019incarico di vice presidente del settore lungometraggi della Universal. \u00c8 fra le prime donne a ottenere alte posizioni dirigenziali con una grande studio. Nel 1982, Fields dichiara in un'intervista: \"\"Lo squalo\" m'ha reso oggetto di grossa stima, meritata o meno\".\nFields s'era fatta strada partendo dal \"pavimento della sala di montaggio\", riuscendo a uscire dal consueto semi-anonimato dei montatori cinematografici. Riguardo al cambio di rotta della sua carriera, Fields ha dichiarato a Peary, nel 1980: \"Questi giovani cineasti sono molto possessivi. Credono che io appartenga alla loro squadra, e si risentono del fatto che io sia passata all'altra. Quando si calmano, ovviamente, si rendono conto che non \u00e8 affatto vero, e che ora posso essere loro pi\u00f9 utile\". Riguardo al lavoro di FIelds alla Universal, Joel Schumacher nel 1982 affermava: \"Nel mondo discografico, ci sono persone come Berry Gordy e Ahmet Erteg\u00fcn. Sono dirigenti che realizzano concretamente dei dischi. Nel mondo del cinema, invece, di persone che hanno lavorato con la pellicola c'\u00e8 solo Verna. Ogni giorno fa risparmiare una fortuna alla Universal.\"\nTagli finali e morte.\nNel 1981 vince il Women in Film Crystal Award, un premio destinato a coloro che contribuiscono ad aumentare l'importanza delle donne nell'industria dell'intrattenimento grazie alla loro tenacia ed eccellenza sul lavoro.\nFields mantiene il suo incarico di vicepresidente per la Universal fino alla morte, nel 1982. \"Lo squalo\" \u00e8 stato l'ultimo film di cui ha curato il montaggio. Nonostante si fosse fatta l'ipotesi della sua partecipazione al successivo film di Steven Spielberg, \"Incontri ravvicinati del terzo tipo\" (\"Close Encounters of the Third Kind\", 1977), \u00e8 poi Michael Kahn a montare quel film e tutti i successivi del regista, tranne uno, per i successivi trent'anni. Dopo che John D. Hancock, il primo regista de \"Lo squalo 2\", viene licenziato, viene proposto che a subentrargli sia una squadra composta da Fields e Joe Alves. Viene poi ingaggiato Jeannot Szwarc, che porter\u00e0 a termine il film.\nVerna Fields muore di cancro a Encino, in California, nel 1982. Gli Universal Studios le hanno dedicato un edificio di Universal City, battezzato \u201cVerna Fields Building\u201d, situato di fronte all'edificio dedicato ad Alfred Hitchcock. La Motion Picture Sound Editors (MPSE) promuove ogni anno Il \"Verna Fields Award\"\".\" La Women in Film Foundation, che ha premiato Fields con il Crystal Award nel 1981, gestisce attualmente la \"Verna Fields Memorial Fellowship\" per le studentesse di cinema dell'UCLA.\nCuriosit\u00e0.\nEra nota col nomignolo \"mother cutter\" (\"madre montaggio\")."}
{"id": "5838028", "revid": "1373059", "url": "https://it.wikipedia.org/wiki?curid=5838028", "title": "Acido ditionico", "text": "L'acido ditionico \u00e8 un ossiacido dello zolfo, la cui formula molecolare \u00e8 H2S2O6. Esiste solo in soluzione. Sono noti i sali dell'acido ditionico, come ad esempio il Ditionato di sodio importante composto in chimica inorganica.\nNote.\n "}
{"id": "5838029", "revid": "599013", "url": "https://it.wikipedia.org/wiki?curid=5838029", "title": "Cattedrale di Santa Caterina (Goa)", "text": "La cattedrale di Santa Caterina (in portoghese: \"S\u00e9 Catedral de Santa Catarina\") \u00e8 la cattedrale dell'arcidiocesi di Goa e Dam\u00e3o e si trova nella citt\u00e0 di Goa, in India.\nStoria.\nLa cattedrale \u00e8 stata costruita per commemorare la vittoria dei portoghesi guidati da Afonso de Albuquerque, che sconfissero l'esercito musulmano e conquistarono la citt\u00e0 di Goa nel 1510, nel giorno della festa di Santa Caterina.\nL'edificio venne realizzato per volere del governatore George Cabral, sui resti di una precedente struttura. La costruzione della chiesa inizi\u00f2 nel 1562 sotto il regno di re Sebastiano del Portogallo e termin\u00f2 nel 1619. La chiesa venne consacrata nel 1640.\nIn origine la chiesa aveva due torri, una \u00e8 crollata nel 1776 e non \u00e8 mai stata ricostruita."}
{"id": "5838030", "revid": "1573940", "url": "https://it.wikipedia.org/wiki?curid=5838030", "title": "Zelotes mashonus", "text": "Zelotes mashonus \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dall'aggettivo mashonus che indica la regione dello Zimbabwe dove sono stati rinvenuti gli esemplari: il Mashonaland.\nCaratteristiche.\nQuesta specie appartiene al \"subterraneus group\", le cui peculiarit\u00e0 sono: i maschi hanno la base dell'embolus molto larga che si estende attraverso gran parte della larghezza del bulbo del pedipalpo. Le femmine hanno un'epigino di forma rettangolare con i condotti disposti trasversalmente.\nL'olotipo femminile rinvenuto ha lunghezza totale \u00e8 di 7,83mm; la lunghezza del cefalotorace \u00e8 di 3,13mm; e la larghezza \u00e8 di 2,42mm.\nDistribuzione.\nLa specie \u00e8 stata reperita nello Zimbabwe orientale: l'olotipo femminile \u00e8 stato rinvenuto nei pressi della citt\u00e0 di Harare, appartenente alla provincia del Mashonaland Orientale; altri esemplari sono stati reperiti in Botswana, lungo il fiume Kwando.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5838043", "revid": "640389", "url": "https://it.wikipedia.org/wiki?curid=5838043", "title": "Hans Ritter von Adam", "text": "\u00c8 stato un asso dell'aviazione bavarese nella prima guerra mondiale con 21 vittorie accreditate prima di essere ucciso in azione. Per il suo valore Regno di Baviera gli confer\u00ec alti riconoscimenti, tra cui la concessione postuma del titolo nobiliare.\nBiografia.\nHans Adam nasce il 24 maggio 1886 a Bayerisch Eisenstein nella Bassa Baviera del Regno di Baviera, figlio di un funzionario ferroviario, Andreas Adam, e di sua moglie Hildegard Fischer. Hans Adam entra nell'esercito bavarese come volontario per un anno (\"Einj\u00e4hrige-Freiwilliger\") il 1 \u00ba ottobre 1906 al servizio nel 4\u00ba Reggimento di Fanteria a Metz. All'inizio della prima guerra mondiale Hans Adam era sposato e aveva due figli.\nIl servizio militare.\nAdam ritorn\u00f2 in servizio come tenente della Landwehr bavarese (\"Leutnant der Landwehr\") quando inizi\u00f2 la prima guerra mondiale. Viene assegnato al 15\u00ba Reggimento bavarese riserva di fanteria. Ha combattuto nella Battaglia delle Frontiere dove viene ferito in azione il 2 settembre 1914.\nVerso la fine del 1915, dopo il recupero dalla ferita, torna al fronte. Sceglie poi di entrare nell'addestramento dei piloti, nonostante la sua et\u00e0, ottenendo il brevetto da osservatore il 15 maggio 1916 e iniziando subito il servizio presso la 2\u00aa unit\u00e0 Flieger-Abteilung (Artillerie) (Distaccamento volante (Artiglieria)), uno squadrone di palloni frenati biposto di osservazione dell'artiglieria. Ha volato in qualit\u00e0 di osservatore anche insieme a Eduard Ritter von Schleich.\nIl 2 marzo 1917 entra a far parte della Jagdstaffel 34 ottenendo le sue prime tre vittorie aeree alla guida di un Albatros D.III. Viene poi trasferito nella Jagdstaffel 6 quando l'Oberleutnant Eduard Ritter von Dostler prese il comando. Il 13 luglio 1917 Adam abbatte il Nieuport 17 appartenente al 29\u00ba Squadrone della Royal Flying Corps con a bordo il tenente asso inglese Archibald William Buchanan Miller che gli valse la sua quinta vittoria. Alla fine del mese di agosto gli vennero accreditate 13 vittorie confermate. Dopo l'abbattimento del comandante della squadriglia, Hans Adam fu nominato \"Staffelf\u00fchrer\" della Jagdstaffel 6 il 30 agosto 1917. Nel mese di settembre gli vennero accreditate altre 7 vittorie aeree. Il 6 novembre 1917 gli viene accreditata la sua 21\u00aa e ultima vittoria aerea.\nLa morte.\nHans Adam \u00e8 stato abbattuto e ucciso il 15 novembre del 1917 nei pressi di Langemark-Poelkapelle mentre era alla guida del suo Albatros D.V durante un combattimento contro aerei del 29\u00ba e No. 45 Squadron RAF della Royal Flying Corps. Il suo abbattimento venne assegnato al capitano Kenneth Barbour Montgomery del 45\u00ba Squadron.\nPrima della sua morte, Adam era stato gi\u00e0 insignito della Croce di Ferro di prima classe e dell'Ordine al merito militare di Baviera. Tuttavia altre onorificenze gli vennero assegnate dopo la sua morte. Il 2 febbraio 1918 gli venne assegnata la Croce di Cavaliere dell'Ordine Reale di Hohenzollern e il 20 maggio 1919 la pi\u00f9 alta decorazione militare di Baviera, l'Ordine militare di Massimiliano Giuseppe (\"Milit\u00e4r-Max-Joseph-Orden\"), retroattiva al 28 luglio 1917. In quella data, come vice comandante della Jagdstaffel 6, mentre von Dostler era inseguito da un bombardiere nemico, Adam aveva attaccato e spezzato il resto di una formazione di bombardieri continuando la ricerca di altri velivoli nemici nonostante i danni al proprio velivolo, fino a quando la sua squadra non aveva annientato la formazione nemica. Per un cittadino comune ricevere l'onorificenza dell'Ordine militare di Massimiliano Giuseppe equivaleva ad essere elevato al rango di nobile. Cos\u00ec ad Hans Adam venne assegnato il titolo non ereditario \"Ritter von\".\nHans Ritter von Adam fu sepolto nel cimitero di Waldfriedhof a Monaco di Baviera, in Germania."}
{"id": "5838044", "revid": "122188788", "url": "https://it.wikipedia.org/wiki?curid=5838044", "title": "Kenneth Branagh Theatre Company", "text": "La Kenneth Branagh Theatre Company \u00e8 una compagnia teatrale inglese nata nel 2015 grazie a Kenneth Branagh e Rob Ashford.\nStoria.\nNell'aprile 2015 \u00e8 stato annunciato che la neo-fondata compagnia ha preso in affitto il Garrick Theatre di Londra per ospitare per un anno la sua stagione di debutto. Kenneth Branagh \u00e8 produttore e direttore artistico della compagnia, nonch\u00e9 regista di tre produzioni e interprete di quattro.\nTre della produzione della prima stagione, \"The Winter's Tale\", \"Romeo and Juliet\" e \"The Painkiller\" sono state transmesse in dirette nei cinema di tutto il mondo. La diretta cinematografica di Winter's Tale si \u00e8 rivelata campione d'incassi nei cinema inglesi nel novembre 2015."}
{"id": "5838045", "revid": "599013", "url": "https://it.wikipedia.org/wiki?curid=5838045", "title": "D\u0103nu\u021b Dumbrav\u0103", "text": ""}
{"id": "5838046", "revid": "287204", "url": "https://it.wikipedia.org/wiki?curid=5838046", "title": "Danut Dumbrava", "text": ""}
{"id": "5838047", "revid": "4175", "url": "https://it.wikipedia.org/wiki?curid=5838047", "title": "Dan Dumbrav\u0103", "text": ""}
{"id": "5838048", "revid": "4175", "url": "https://it.wikipedia.org/wiki?curid=5838048", "title": "Dan Dumbrava", "text": ""}
{"id": "5838049", "revid": "1584570", "url": "https://it.wikipedia.org/wiki?curid=5838049", "title": "Olivetti CWP1", "text": "La Olivetti CWP1 \u00e8 stata una macchina per scrivere elettrica\nDescrizione.\nQuesta macchina, lanciata nel 1988, racchiude un elaboratore di testi, una macchina per scrivere tradizionale, una calcolatrice e non necessita il precaricare di nessun programma di servizio ed una volta accesa \u00e8 pronta all'uso.\nPresenta un monitor da 12\" bianco su nero, capacit\u00e0 640x288 punti con possibilit\u00e0 di regolare la luminosit\u00e0 ed il contrasto; una unit\u00e0 microfloppy da 3 1/2 (capacit\u00e0 disco 640 Kb) per salvare i dati.\nLa novit\u00e0 di questa macchina \u00e8 stato l'inserimento dei tasti funzione con i quali accedere velocemente all'elaborazione dei testi come modificare la dimensione del carattere sia in larghezza che in altezza, attivare il carattere sottolineato, in neretto ed in corsivo ed altre funzioni come il creare nuovi testi e memorizzarli. Stampante ad aghi con velocit\u00e0 da 30 a 90 cps."}
{"id": "5838070", "revid": "1573940", "url": "https://it.wikipedia.org/wiki?curid=5838070", "title": "Zelotes matobensis", "text": "Zelotes matobensis \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal parco dello Zimbabwe luogo di rinvenimento degli esemplari: il Matobo National Park e dal suffisso latino \"-ensis\" che ne indica l'appartenenza.\nCaratteristiche.\nQuesta specie non \u00e8 stata attribuita a nessun gruppo: si distingue dalle altre per la base dell'embolus piuttosto rialzata e da un largo embolus che ha la parte terminale alata.\nL'olotipo maschile rinvenuto ha lunghezza totale \u00e8 di 5,83mm; la lunghezza del cefalotorace \u00e8 di 2,92mm; e la larghezza \u00e8 di 2,08mm.\nDistribuzione.\nLa specie \u00e8 stata reperita nello Zimbabwe occidentale: l'olotipo maschile \u00e8 stato rinvenuto al Malebe Rest Camp, localit\u00e0 situata all'interno del Matobo National Park, appartenente alla provincia del Matabeleland Settentrionale.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5838075", "revid": "109284923", "url": "https://it.wikipedia.org/wiki?curid=5838075", "title": "Dinastia Liu Song", "text": "La dinastia Liu Song (), anche denominata dinastia Song Anteriore () o anche dinastia Song Meridionale ), fu la prima delle quattro dinastie meridionali e regn\u00f2 sulla Cina del sud dal 420 al 479 durante il periodo delle Dinastie del Nord e del Sud. Fu preceduta dalla prima dinastia Jin prima della frammentazione della Cina e seguita dalla dinastia Qi meridionale (). Con una superficie di 5 milioni di kmq era il pi\u00f9 vasto impero del suo tempo.\nQuesta dinastia non dev'essere confusa con quella omonima (vedi Dinastia Song) che regn\u00f2 dal 1127 al 1279, dopo che la capitale era stata trasferita da Kaifeng ad Hangzhou."}
{"id": "5838081", "revid": "1573940", "url": "https://it.wikipedia.org/wiki?curid=5838081", "title": "Zelotes mazumbai", "text": "Zelotes mazumbai \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dalla localit\u00e0 tanzaniana di rinvenimento degli esemplari: Mazumbai.\nCaratteristiche.\nQuesta specie non \u00e8 stata attribuita a nessun gruppo: si distingue dalle altre per i lunghi margini laterali e anteriori della piastra dell'epigino e per la forma particolare dei dotti mediani.\nL'olotipo femminile rinvenuto ha lunghezza totale \u00e8 di 6,25mm; la lunghezza del cefalotorace \u00e8 di 2,50mm; e la larghezza \u00e8 di 2,00mm.\nDistribuzione.\nLa specie \u00e8 stata reperita nella Tanzania orientale: l'olotipo femminile \u00e8 stato rinvenuto a Mazumbai, localit\u00e0 dei Monti Usambara, appartenenti alla regione di Tanga.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5838082", "revid": "767487", "url": "https://it.wikipedia.org/wiki?curid=5838082", "title": "Fuocoammare", "text": "Fuocoammare \u00e8 un film documentario del 2016 diretto da Gianfranco Rosi, premiato nello stesso anno con l'Orso d'oro per il miglior film al Festival di Berlino, che ha per oggetto l'isola di Lampedusa e gli sbarchi di migranti che la interessano.\nTrama.\nUn ragazzino, Samuele Pucillo, taglia da un pino un rametto biforcuto per ricavarne una fionda. Con il suo amico Mattias Cucina si diverte poi a intagliare occhi e bocca su alcune pale di fico d'India e a tirar loro pietre con la fionda, come contro un esercito nemico. Questo succede sull'isola di Lampedusa, mentre gli uomini dell'ufficio circondariale della Marina, ricevuta via radio una richiesta di soccorso, attivano le ricerche in mare con unit\u00e0 navali ed elicotteri della guardia costiera. Intanto la vita sull'isola prosegue. Una casalinga, Maria Signorello, mentre prepara il pranzo, ascolta la radio locale condotta da Pippo Fragapane che manda in onda musica e canzoni a richiesta e d\u00e0 notizie su avvistamenti e salvataggi in mare.\nProfughi e migranti provenienti dal Nordafrica su barconi stracarichi vengono imbarcati sulle navi della Guardia costiera e poi, trasbordati su lance e motovedette, sono condotti a terra. Qui trovano Pietro Bartolo, il medico che dirige il poliambulatorio di Lampedusa e che da anni compie la prima visita ad ogni migrante che sbarca nell'isola. Vengono quindi trasferiti in autobus al centro di accoglienza, perquisiti e fotografati. Samuele parla con Francesco Mannino, un parente pescatore che gli racconta di quando faceva il marinaio sulle navi mercantili vivendo sempre a bordo per sei, sette mesi, tra cielo e mare. Un sub, Francesco Paterna, si immerge a pesca di ricci nonostante il mare mosso.\nA casa, durante un temporale, Samuele studia e poi ascolta la nonna, Maria Costa, che gli racconta di quando, in tempo di guerra, di notte passavano le navi militari lanciando i razzi luminosi in aria e il mare diventava rosso, sembrava ci fosse il fuoco a mare. Maria Signorello chiama la radio per dedicare al figlio pescatore \"Fuocoammare\", un allegro swing, con l'augurio che il brutto tempo finisca presto e si possa uscire in barca a lavorare. Il brano va in onda. Intanto, nel centro d'accoglienza un gruppo di profughi intona un canto accorato accompagnato dal racconto delle loro peripezie:\nIl medico, mostrando la foto di un barcone con ottocentosessanta persone, racconta di quelli che non ce l'hanno fatta. Soprattutto di quelli che per giorni navigano sottocoperta, stanchi, affamati, disidratati, fradici e ustionati dal carburante. Commosso e sconvolto, il dottore racconta di quanti ne ha potuti curare e di quanti, invece, ne ha dovuti ispezionare i cadaveri recuperati in mare, tra cui tante donne e bambini, facendo molta fatica ad abituarsi. Cos\u00ec, mentre Samuele cresce e affronta le sue difficolt\u00e0 per diventare marinaio, in mare prosegue la tragedia dei migranti e l'impegno dei soccorritori.\nDistribuzione.\nIl 26 settembre 2016 il film \u00e8 stato scelto come film rappresentante l'Italia per l'Oscar al miglior film straniero 2017, per poi essere escluso dalla candidatura il 16 dicembre. Tuttavia il 24 gennaio successivo riceve la candidatura all'Oscar nella sezione miglior documentario."}
{"id": "5838091", "revid": "533444", "url": "https://it.wikipedia.org/wiki?curid=5838091", "title": "Mercedes F1 W07", "text": ""}
{"id": "5838093", "revid": "6923", "url": "https://it.wikipedia.org/wiki?curid=5838093", "title": "Duivelsberg", "text": "Duivelsberg (in tedesco: \"Wylerberg\" o \"Teufelsberg\", tradotto in italiano: \"Monte del Diavolo\") \u00e8 una collina e una riserva naturale nella municipalit\u00e0 di Berg en Dal nella provincia della Gheldria nei Paesi Bassi in prossimit\u00e0 del confine con la Germania. Ha una rilevanza politica in quanto la Duivelsberg \u00e8 l'unica porzione di territorio appartenuta alla Germania, ceduta ai Paesi Bassi dopo la seconda guerra mondiale e non restituita, secondo il paragrafo A\u00a7-23 del trattato di definizione dei confini tra i due paesi firmato l'8 agosto 1960, alla Germania stessa.\nGeografia.\nLa collina, di origine morenica, \u00e8 alta 75,9 metri ed \u00e8 localizzata a east di Nimega, tra i villaggi di Berg en Dal e Beek, e il confine tra la Germania e i Paesi Bassi. La riserva naturale si estende per circa 125 ettari ed \u00e8 coperta nella maggior parte da alberi decidui, specialmente castagni.\nStoria.\nNel medioevo sulla collina esisteva un castello noto col nome di \"Mergelp\". Fu costruito intorno all'anno 1000 in un punto strategico per l'osservazione dei territori circostanti.\nLa Duivelsberg fu ereditata nel 1906 da Marie Schuster-Hiby la quale, tra il 1921 e il 1924 fece costruire la villa \"Huis Wylerberg\", progettata dall'architetto espressionista tedesco Otto Bartning.\nIl 19 settembre 1944 le truppe aviotrasportate statunitensi del 508\u00ba Reggimento fanteria paracadutisti affrontarono i tedeschi per catturare la Duivelsberg, \"Hill 75.9\", durante l'Operazione Market Garden.\nFino al 1949 la collina faceva parte del vicino villaggio tedesco, situato nel comune di Kranenburg, di Wyler, dal quale deriva il nome pi\u00f9 conosciuto in tedesco della collina, Wylerberg. Il politico Marinus van der Goes van Naters, che viveva nei pressi di Nimega, riusc\u00ec, durante i negoziati di restituzione dei territori tedeschi occupati dai Paesi Bassi, a far rimanere olandese la collina.\nNel 1965 la famiglia Schuster-Hiby vendette la villa allo stato olandese. A partire dal 1985 la Huis Wylerberg \u00e8 stata dichiarata monumento nazionale protetto (\"Rijksmonument\"), ospitando da allora alcune organizzazioni locali."}
{"id": "5838098", "revid": "339392", "url": "https://it.wikipedia.org/wiki?curid=5838098", "title": "Qi del Nord", "text": ""}
{"id": "5838100", "revid": "958063", "url": "https://it.wikipedia.org/wiki?curid=5838100", "title": "Natural Disasters", "text": ""}
{"id": "5838104", "revid": "212348", "url": "https://it.wikipedia.org/wiki?curid=5838104", "title": "Dinastia Qi Meridionale", "text": ""}
{"id": "5838106", "revid": "270680", "url": "https://it.wikipedia.org/wiki?curid=5838106", "title": "Dinastia Chen Meridionale", "text": ""}
{"id": "5838113", "revid": "991694", "url": "https://it.wikipedia.org/wiki?curid=5838113", "title": "Bruce Frederick Joseph Springsteen", "text": ""}
{"id": "5838120", "revid": "287204", "url": "https://it.wikipedia.org/wiki?curid=5838120", "title": "Simulated body fluid", "text": "Un Simulated Body Fluid (SBF), letteralmente fluido biologico simulato, \u00e8 una soluzione acquosa, in cui la natura e la concentrazione degli ioni presenti riproducono quelle del plasma umano; temperatura e pH sono controllati in modo da corrispondere alle condizioni fisiologiche. L'SBF \u00e8 stato introdotto per la prima volta da Kokubo et al. per valutare \"in vitro\" quali cambiamenti possano avvenire sulla superficie di un bio-vetroceramico dopo l'impianto \"in vivo\". Successivamente, per condurre i test di bioattivit\u00e0, \u00e8 stato proposto di sostituire l'SBF convenzionale con un terreno di coltura cellulare come DMEM, MEM, \u03b1-MEM, etc., eventualmente filtrato e trattato secondo gli stessi protocolli impiegati per le colture cellulari.\nApplicazioni.\nTrattamento superficiale degli impianti metallici.\nDato che l'idrossiapatite costituisce il principale componente minerale dell'osso, la capacit\u00e0 di sviluppare uno strato superficiale di apatite \u00e8 di fondamentale importanza per un materiale artificiale che debba legarsi al tessuto osseo dopo l'impianto. Immergendo un campione di materiale in SBF \u00e8 possibile studiare \"in vitro\" l'eventuale crescita di uno strato superficiale di apatite e, quindi, predire quale sar\u00e0 la bioattivit\u00e0 in vivo. Infatti, quando un biomateriale viene immerso in SBF, il calcio ed il fosforo originariamente presenti nella soluzione danno luogo alla precipitazione di nuclei di apatite che poi crescono sulla superficie del materiale. Per questo motivo, lo sviluppo di uno strato superficiale di apatite in SBF viene generalmente considerato come un fattore favorevole in vista dell'impiego di un nuovo materiale per applicazioni biomedicali. La tecnica di funzionalizzazione superficiale degli impianti metallici basata sull'immersione in SBF richiede solitamente tempi molto lunghi, dal momento che la crescita di uno strato uniforme di apatite implica almeno 7 giorni di trattamento, con un ricambio quotidiano dell'SBF. Per ridurre i tempi, \u00e8 possibile aumentare la concentrazione di calcio e fosforo in soluzione, con l'ulteriore vantaggio di rendere inutile il ricambio periodico dell'SBF.\nGene delivery.\nSono stati compiuti degli studi anche per impiegare l'SBF nell'ambito del trasporto genico (\"gene delivery\"). A tale fine, delle nanoparticelle di calcio-fosfato, necessarie per il trasporto del DNA plasmidico (pDNA) nei nuclei delle cellule, sono state sintetizzate in SBF e quindi mescolate con del DNA plasmidico. I test \"in vitro\" hanno dimostrato che i complessi Fosfato di calcio/DNA sintetizzati in SBF hanno un'efficienza di trasporto superiore rispetto a quella degli analoghi complessi ottenuti in acqua, liquido utilizzato come controllo."}
{"id": "5838124", "revid": "113531663", "url": "https://it.wikipedia.org/wiki?curid=5838124", "title": "Tim Miller", "text": "Carriera.\n\u00c8 stato nominato all'Oscar al miglior cortometraggio d'animazione per \"Gopher Broke\" e ha avuto il suo debutto alla regia di un film con \"Deadpool\". Avrebbe dovuto dirigere anche \"Deadpool 2\", ma a causa di divergenze creative con il protagonista Ryan Reynolds, ha preferito abbandonare il progetto in favore di un'altra pellicola sempre prodotta dalla 20th Century Fox. Ha inoltre creato le sequenze d'apertura dei film \"Millennium - Uomini che odiano le donne\" e \"\"."}
{"id": "5838127", "revid": "124123", "url": "https://it.wikipedia.org/wiki?curid=5838127", "title": "Alfredo Pizzo Greco", "text": "Biografia.\nNasce a Palermo nel 1942, e si trasferisce a Milano nel 1945. Qui cresce e frequenta l'Accademia di Brera ove si forma sotto la guida del suo Maestro: il pittore Usellini.\nLucio Fontana e Gi\u00f2 Ponti sono i suoi promotori, unitamente alla Galleria Minima Toninelli, alla Galleria Del Milione, alla Galleria Grossetti, alla Galleria Cadario, alla Galleria Monte Napoleone, alla Galleria Vismara , e altre.\nNel 1965 \u00e8 docente di Discipline Plastiche presso il Liceo Artistico Barabino di Genova e, contestualmente, apre a Milano in Via Melone (via Brera) uno studio di Industrial Design destinato alla progettazione di settore, fondando e depositando il marchio \u201cInd\u2019Art-Design\u201d con il quale d\u00e0 vita a opere e collezioni prodotte da : Zanotta, Gabbianelli, Gavina, Poltronova, Acerbis, Bonacina ed altri. Da qui, oltre all\u2019attivit\u00e0 artistica, aprire nel suo atelier un settore di ricerca e studio per i materiali applicati all\u2019industria dei complementi di arredo e della luce, progettando e realizzando inoltre, spazi pubblici e abitazioni private. \nNel 1980 da Via Dante, in Milano, trasferisce i suoi laboratori e gli spazi espositivi a Suisio (Bg) fondando un\u2019Accademia dell\u2019Arte e dello Spettacolo, spostandosi frequentemente a Los Angeles (USA) nel suo atelier, dove ha operato dal 1989 con mostre personali, per le quali si ricordano le presentazioni di Giuseppe Panza di Biumo e di Rossana Bossaglia.\nViene nominato \"Ambasciatore per la Pace nel Mondo\u201d, conferitogli nel 1989 dalla citt\u00e0 di Hiroshima (Giappone), dove presiede il Forum internazionale \u201c La Civilt\u00e0 dell'Abitare : incontro tra Arte e Progetto\u201d , esponendosi anche con la performance, in azione col fuoco: \u201cincontro tra Oriente e Occidente\u201d.\nTra gli altri riconoscimenti internazionali, ricordiamo il prestigioso premio della Pollock e Krasner Fondation in New York dell\u2019anno 2005.\nMuore a Suisio il 30 dicembre 2013."}
{"id": "5838137", "revid": "287204", "url": "https://it.wikipedia.org/wiki?curid=5838137", "title": "Strato miscelato", "text": "In meccanica dei fluidi, lo strato miscelato \u00e8 lo strato in cui un determinato spessore di un fluido \u00e8 stato omogeneizzato dall'azione della turbolenza. In particolare lo strato miscelato superficiale \u00e8 uno strato dove la turbolenza \u00e8 generata dai venti, flussi termici di superficie o da processi come l'evaporazione o la formazione del ghiaccio, che danno luogo ad un incremento della salinit\u00e0.\nLo strato miscelato atmosferico \u00e8 una zona in cui la temperatura potenziale e la capacit\u00e0 termica sono pressoch\u00e9 costanti al variare dell'altezza. Lo spessore dello strato miscelato atmosferico \u00e8 noto come \"altezza di miscelazione\". La turbolenza gioca tipicamente un ruolo importante nella formazione di strati miscelati nei fluidi.\nStrato miscelato oceanico.\nImportanza dello strato miscelato.\nGli strati miscelati giocano un ruolo importante nella determinazione degli aspetti fisica del clima. Dal momento che la capacit\u00e0 termica dell'acqua dell'oceano \u00e8 molto pi\u00f9 elevata di quella dell'aria, i primi 2,5 metri di acqua del mare contengono altrettanto calore che l'intera atmosfera soprastante. Questo implica che il calore necessario per variare di 1\u00a0\u00b0C la temperatura di uno strato miscelato di 25 m, sarebbe sufficiente ad innalzare di 10\u00a0\u00b0C la temperatura atmosferica. Lo spessore dello strato miscelato \u00e8 di conseguenza molto importante nel determinare le escursioni termiche delle regioni oceaniche e costali. In aggiunta, il calore immagazzinato negli strati miscelati oceanici rappresenta una fonte di calore che pu\u00f2 determinare fenomeni di variabilit\u00e0 a livello globale come El Ni\u00f1o.\nLo strato miscelato \u00e8 inoltre importante perch\u00e9 la sua profondit\u00e0 determina il livello medio di luce che pu\u00f2 raggiunger gli organismi marini. In strati miscelati molto profondi, le minuscole piante marine note come fitoplancton non sono in grado di ricevere un quantitativo di luce sufficiente a mantenere il loro metabolismo. L'ispessimento dello strato miscelato invernale nel Nord Atlantico \u00e8 perci\u00f2 associato ad una consistente diminuzione della clorofilla a in superficie. Tuttavia questa miscelazione profonda ricostituisce anche le scorte superficiali di nutrienti, cosicch\u00e9 quando lo strato miscelato primaverile risale verso la superficie e il livello di luce aumenta, si associa spesso ad un concomitante incremento della biomassa di fitoplancton, noto come \"fioritura primaverile\".\nFormazione dello strato miscelato oceanico.\nSono tre le fonti primarie di energia che danno luogo a un mescolamento turbolento all'interno dello strato miscelato in oceano aperto. La prima sono le onde del mare, che agiscono in due modi dei quali il primo \u00e8 la generazione di turbolenza vicino alla superficie dell'oceano, il che provoca un rimescolamento che conduce in basso l'acqua pi\u00f9 leggera. Questo processo inietta una grande quantit\u00e0 di energia nei primi pochi metri di acqua superficiale, ma la maggior parte di questa energia viene dissipata rapidamente. Se le correnti oceaniche variano con la profondit\u00e0, le onde possono interagire con loro per innescare il processo noto come circolazione di Langmuir, grandi vortici che si estendono fino a profondit\u00e0 di decine di metri.\nLa seconda fonte primaria \u00e8 data dalle correnti generate dal vento, che creano strati in cui si hanno sforzi di taglio collegati alle differenti velocit\u00e0. Quando questi frizionamenti raggiungono un'intensit\u00e0 sufficiente, possono intaccare il fluido stratificato. Questo processo viene spesso descritto e modellato come un esempio dell'instabilit\u00e0 di Kelvin-Helmholtz, anche se altri processi possono entrare in gioco. Si pu\u00f2 infine innescare il fenomeno della convezione qualora vi sia un aumento della densit\u00e0 alla superficie derivante da raffreddamento, aumento della salinit\u00e0 in seguito al congelamento dell'acqua del mare o evaporazione superficiale. Gli strati miscelati pi\u00f9 profondi (che possono anche superare i 2000 m in regioni come il Mare del Labrador) si formano attraverso questo processo finale, che \u00e8 una forma dell'instabilit\u00e0 di Rayleigh-Taylor. I primi modelli dello strato miscelato, come quelli di Mellor e Durbin, includevano i due processi finali. Nelle zone costiere, anche le grandi velocit\u00e0 dovute alle maree possono giocare un ruolo importante nella formazione dello strato miscelato.\nUno strato miscelato ha la caratteristica di essere quasi uniforme rispetto a propriet\u00e0 quali la temperatura e la salinit\u00e0. Le velocit\u00e0 invece possono esibire sforzi di taglio significativi all'interno dello strato. Il fondo dello strato miscelato \u00e8 caratterizzato da un gradiente dove le propriet\u00e0 dell'acqua cambiano. Gli oceanografi usano varie definizioni per indicare la profondit\u00e0 dello strato in un dato momento, basate su misure delle propriet\u00e0 fisiche dell'acqua. Spesso \u00e8 un improvviso cambio della temperatura, noto come termoclino, a marcare il fondo dello strato miscelato; altre volte si pu\u00f2 avere anche un netto cambio della salinit\u00e0, noto come aloclino. L'effetto combinato della variazione di temperatura e di densit\u00e0 d\u00e0 luogo a un netto cambio della densit\u00e0, noto come picnoclino. Si possono avere in aggiunta anche marcate variazioni nel gradiente delle sostanze nutritive (nutriclino), dell'ossigeno (oxiclino) e un picco nella concentrazione della clorofilla nel fondo dello strato miscelato stagionale.\nDeterminazione della profondit\u00e0 dello strato miscelato oceanico.\nLa profondit\u00e0 dello strato miscelato \u00e8 spesso determinata attraverso misure idrografiche delle propriet\u00e0 dell'acqua. Due criteri spesso utilizzati a questo scopo sono la temperatura e il sigma-\"t\", cio\u00e8 la variazione di densit\u00e0 rispetto a un valore di riferimento che \u00e8 in genere la misura alla superficie.\nIl criterio di temperatura usato in Levitus (1982) definisce lo strato miscelato come la profondit\u00e0 alla quale la variazione di temperatura rispetto alla superficie \u00e8 di 0,5\u00a0\u00b0C, mentre come criterio di densit\u00e0 (sigma-\"t\") viene usata la profondit\u00e0 alla quale si ha una variazione del sigma-\"t\" di 0,125 rispetto alla superficie. Nessuno dei due criteri implica che avvenga effettivamente all'interno dello strato un mescolamento attivo e continuato nel tempo; la profondit\u00e0 dello strato miscelato stimata dalle misure idrografiche \u00e8 piuttosto una misura della profondit\u00e0 alla quale il mescolamento avviene in un periodo di poche settimane.\nLa profondit\u00e0 dello strato miscelato \u00e8 infatti maggiore in inverno invece che d'estate, in ogni emisfero. Durante l'estate, l'accresciuto riscaldamento della superficie dell'acqua porta a una stratificazione pi\u00f9 stabile, riducendo cos\u00ec il mescolamento dipendente dal vento. Poich\u00e9 l'acqua del mare \u00e8 pi\u00f9 densa appena prima del congelamento, il raffreddamento invernale sopra l'oceano riduce sempre la stratificazione stabile, permettendo una pi\u00f9 profonda penetrazione della turbolenza indotta dal vento, ma generando anche una turbolenza che pu\u00f2 penetrare a maggiori profondit\u00e0.\nStrato miscelato limnologico.\nLa formazione dello strato miscelato in un lago \u00e8 simile a quella dell'oceano, ma \u00e8 pi\u00f9 probabile che il rimescolamento nei laghi sia dovuto solamente alle propriet\u00e0 molecolari dell'acqua. La densit\u00e0 dell'acqua varia con la temperatura; nei laghi, la strutturazione termica \u00e8 complicata dal fatto che l'acqua dolce raggiunge la sua massima densit\u00e0 a 3,98\u00a0\u00b0C. Di conseguenza nei laghi dove la superficie pu\u00f2 diventare molto fredda, lo strato miscelato si estende rapidamente verso il fondo in primavera, quando la superficie si scalda, come pure in autunno quando invece si raffredda. Questo capovolgimento \u00e8 spesso importante per il mantenimento dell'ossigenazione nei laghi molto profondi.\nLo studio della limnologia comprende tutti i corpi d'acqua di entroterra, inclusi quelli con acqua salata. Nei laghi e mari salini (come il Mar Caspio), la formazione dello strato miscelato \u00e8 in generale analoga a quella oceanica.\nStrato miscelato atmosferico.\nLo strato miscelato atmosferico deriva dai moti convettivi atmosferici, che si attivano in particolare attorno alla met\u00e0 del giorno quando l'aria alla superficie si riscalda e tende a salire venendo cos\u00ec rimescolata dall'instabilit\u00e0 di Rayleigh-Taylor. La procedura standard per determinare la profondit\u00e0 dello strato miscelato \u00e8 di esaminare il profilo della temperatura potenziale, cio\u00e8 la temperatura che l'aria avrebbe se fosse portata alla pressione trovata alla superficie senza guadagno o perdita di calore. Poich\u00e9 tale incremento di pressione coinvolge la compressione dell'aria, la temperatura potenziale \u00e8 pi\u00f9 alta della temperatura potenziale costante \"in situ\", con la differenza che aumenta al salire nell'atmosfera.\nLo strato miscelato atmosferico \u00e8 definito come uno strato a temperatura potenziale (approssimativamente) costante, o come uno strato nel quale la temperatura diminuisce a un tasso di circa 10\u00a0\u00b0C/km, in assenza di nuvole. Un tale strato pu\u00f2 anche avere un gradiente di umidit\u00e0. Analogamente allo strato miscelato oceanico, le velocit\u00e0 non sono costanti all'interno dello strato."}
{"id": "5838151", "revid": "599013", "url": "https://it.wikipedia.org/wiki?curid=5838151", "title": "Shu Chang", "text": ""}
{"id": "5838154", "revid": "767487", "url": "https://it.wikipedia.org/wiki?curid=5838154", "title": "Dinastia Zhou Settentrionale", "text": "La dinastia Zhou Settentrionale () regn\u00f2 sulla Cina del nord-ovest dal 557 al 577 quindi, dopo aver sconfitto i Qi, su tutta la Cina settentrionale dal 577 al 581, durante il periodo delle Dinastie del Nord e del Sud. Fu preceduta dalla dinastia Wei Occidentale (\u897f\u9b4f, \"x\u012b w\u00e8i\") e seguita dalla dinastia Sui, che riunific\u00f2 la Cina nel 589.\nCronologia politica del periodo.\n "}
{"id": "5838155", "revid": "729019", "url": "https://it.wikipedia.org/wiki?curid=5838155", "title": "Castello di Roccalanzona", "text": "Il castello di Roccalanzona era un maniero medievale, i cui resti sorgono su uno sperone di roccia ofiolitica al confine tra la valle del Ceno e la val Dordone, nei pressi di Roccalanzona, frazione di Medesano, in provincia di Parma.\nStoria.\nIl castello, costruito probabilmente intorno al X secolo, compare per la prima volta in un documento del 1028 dove era elencato fra i possedimenti di Ildegarda, moglie del nobile longobardo Odone, venduti al rettore della chiesa di San Pietro di Paderna; nell'atto si parla di \"Rocha Petraluizoni cum portione castro et Capella seu tutti ibi habente\", a testimonianza dell'esistenza di un luogo di culto presso il maniero, demolito nel 1739.\nNel 1043 tutte le terre, che comprendevano anche i borghi di Vianino e Viazzano, furono donate al monastero di San Savino di Piacenza.\nSuccessivamente il castello fu a lungo conteso fra i Pallavicino e i Vinciguerra di Varano de' Melegari, sino a che, nel 1418, Giacomo de' Rossi, gi\u00e0 vescovo di Verona e arcivescovo dei Napoli, lasci\u00f2 nel suo testamento una donazione in denaro alle due famiglie rivali affinch\u00e9 il maniero fosse assegnato ai Rossi.\nIl castello divenne quindi feudo di Pier Maria I de' Rossi, che lo chiam\u00f2 \"Rocha Leone\" con chiaro riferimento al leone rampante, stemma della sua famiglia.\nNel 1464 Pier Maria II Rossi assegn\u00f2 nel suo testamento il castello di Roccalanzona al figlio Guido che, tuttavia, non ebbe modo di esercitare la sua signoria sul castello. Morto infatti il padre nel 1482 nel pieno del conflitto che vedeva opporsi i Rossi agli Sforza, Guido prese il comando delle guarnigioni rossiane trovandosi per\u00f2 con la maggior parte delle fortezze assediate. Il castello di Roccalanzona sub\u00ec un primo assalto da parte di Niccol\u00f2 Pallavicino, alleato degli Sforza; fallito il primo tentativo, segu\u00ec quello di Sforza Secondo Sforza, che, fresco vincitore delle difese del vicino castello di Carona, diresse le sue truppe sul castello di Roccalanzona. Lo Sforza tuttavia, nonostante l'impiego di bombarde, non riusc\u00ec ad avere la meglio sui difensori e fu quindi costretto a ritirarsi dopo aver incendiato come rappresaglia alcune case del borgo.\nIn seguito alla definitiva sconfitta di Guido de' Rossi, il castello fece atto di sottomissione al fratello e rivale Bertrando, conte di Berceto, che mor\u00ec senza eredi nel 1502; i suoi feudi furono ereditati dal nipote Troilo e furono aggregati ai territori dei Rossi di San Secondo.\nNel 1635 il duca di Parma Odoardo I Farnese band\u00ec dallo Stato il marchese Troilo IV de' Rossi e confisc\u00f2 tutte le sue terre; nel 1657 il fratello Scipione I riusc\u00ec con l'aiuto del re Filippo IV di Spagna a convincere il duca Ranuccio II ad annullare il decreto del 1635, a fronte tuttavia di un pesantissimo indebitamento. Nel 1666 il marchese Scipione I de' Rossi fu costretto a cedere Roccalanzona e gli altri feudi appenninici alla Camera ducale di Parma; gi\u00e0 allora il castello si trovava in condizioni rovinose, con le mura interne ormai fatiscenti.\nNel 1692 la Camera ducale cedette il maniero alla famiglia Ercolani della Rocca di Senigallia, che per\u00f2 non si occup\u00f2 mai di restaurarlo, tanto che gi\u00e0 nel 1804 era ridotto a pochi ruderi.\nArchitettura.\nDell'antico castello, raffigurato nel 1463, epoca del suo massimo splendore, da Benedetto Bembo nella Camera d'Oro del castello di Torrechiara, oggi restano soltanto alcuni ruderi sulla cima dello sperone di roccia ofiolitica, in posizione panoramica sulla val Ceno.\nIn posizione impervia, il maniero aveva originariamente dimensioni ragguardevoli; se ne conservano infatti le rovine sparse su un'area piuttosto vasta. Dal complesso emergono i resti del grande mastio a pianta rettangolare, da cui si allungano le basi delle antiche mura, ricche di feritoie; parzialmente integro \u00e8 inoltre un ambiente interno coperto da soffitto a volta, affacciato verso l'esterno attraverso una balestriera."}
{"id": "5838162", "revid": "110157", "url": "https://it.wikipedia.org/wiki?curid=5838162", "title": "Toulouse School of Economics", "text": "Toulouse School of Economics (TSE) \u00e8 una scuola di economia che fu fondata a Tolosa nel 2006.\nTSE \u00e8 estremamente selettiva e si prefigge di preparare alle massime funzioni dirigenziali studenti ad alto potenziale, postgraduate ed executive.\nIl suo direttore \u00e8 Jean Tirole, Premio Nobel per l'Economia nel 2014. Offre gradi di Bachelor's degree, Master e Dottorato di ricerca."}
{"id": "5838165", "revid": "339392", "url": "https://it.wikipedia.org/wiki?curid=5838165", "title": "Dinastia Qi settentrionale", "text": ""}
{"id": "5838166", "revid": "599013", "url": "https://it.wikipedia.org/wiki?curid=5838166", "title": "Martina Brunello", "text": "\u00c8 sorella gemella di Greta, anch'essa calciatrice di ruolo difensore, che ha condiviso con lei la maglia del ."}
{"id": "5838170", "revid": "599013", "url": "https://it.wikipedia.org/wiki?curid=5838170", "title": "Greta Brunello", "text": "\u00c8 sorella gemella di Martina, anch'essa calciatrice di ruolo attaccante, che ha condiviso con lei la maglia della squadra altoatesina del S\u00fcdtirol, giocando entrambe in Serie A nella stagione 2015-2016."}
{"id": "5838172", "revid": "270680", "url": "https://it.wikipedia.org/wiki?curid=5838172", "title": "Dinastia Zhou settentrionale", "text": ""}
{"id": "5838173", "revid": "270680", "url": "https://it.wikipedia.org/wiki?curid=5838173", "title": "Dinastia Zhou del Nord", "text": ""}
{"id": "5838184", "revid": "2519", "url": "https://it.wikipedia.org/wiki?curid=5838184", "title": "Distretto di Hagen", "text": ""}
{"id": "5838185", "revid": "120981101", "url": "https://it.wikipedia.org/wiki?curid=5838185", "title": "Beccati questo!", "text": "Beccati questo! (\"You Gotta See This\") \u00e8 un reality show statunitense, prodotto nel 2012 da Comcast Entertainment Group per la Nickelodeon.\nIl programma mostra dietro le quinte, interviste a celebrit\u00e0 e scherzi.\nL'anteprima viene trasmesso negli USA il 21 luglio 2012, condotto da Noah Crawford e Chris O'Neal.\nSono stati prodotti 17 episodi, ma dopo i primi 13 Nickelodeon ha deciso di sospendere la messa in onda della serie.\nIn Italia \u00e8 stato trasmesso sia su TeenNick che su Super!"}
{"id": "5838186", "revid": "2519", "url": "https://it.wikipedia.org/wiki?curid=5838186", "title": "Distretto di Baiyer-Mul", "text": ""}
{"id": "5838187", "revid": "124332049", "url": "https://it.wikipedia.org/wiki?curid=5838187", "title": "Alex Hirsch", "text": "Biografia.\nHirsch ha studiato presso la California Institute of the Arts. Ha iniziato la sua carriera come sceneggiatore e storyboarder della serie animata \"Le meravigliose disavventure di Flapjack\", dove ha lavorato a fianco dei colleghi animatori J. G. Quintel e Pendleton Ward, in seguito noti per aver creato, rispettivamente, le serie animate \"Regular Show\" e \"Adventure Time\".\nIn seguito Hirsch \u00e8 diventato sceneggiatore, storyboarder e consulente creativo di \"Fish Hooks - Vita da pesci\", serie animata sviluppata assieme a Maxwell Atoms, nella quale d\u00e0 la voce ai personaggi di Clamantha e Fumble.\nNel 2012 Hirsch ha creato la serie animata \"Gravity Falls\", andata in onda su Disney Channel, nella quale ha doppiato i personaggi di Stan, Soos, McGucket e Bill Cipher, assieme a molti altri personaggi minori apparsi nel corso degli episodi.\nNel 2013 Hirsch ha prestato la sua voce all'ufficiale Concord nell'episodio \"Terrificante trilogia del terrore\" della serie animata \"Phineas e Ferb\", andato in onda su Disney Channel.\nVerso la fine del 2015 ha fatto un cameo nel video musicale \"Dance Bitch\" di Allie Goertz.\nIl 6 gennaio 2016 \"Variety\" ha riportato la notizia della sottoscrizione di un contratto fra Hirsch e la Fox per la realizzazione di una nuova serie animata.\nDal 2020 presta la sua voce a King e Gufy, due fra i personaggi della serie animata \"The Owl House - Aspirante strega\"\nVita privata.\nLa serie animata \"Gravity Falls\" \u00e8 ispirata alle vacanze estive trascorse durante l'infanzia dello stesso Hirsch assieme a sua sorella gemella Ariel. All'interno della serie sono presenti diversi riferimenti alla vita reale dell'autore, come il fatto di vivere a Piedmont e l'usanza di fare \"dolcetto o scherzetto\" con sua sorella. Mabel Pines, uno dei personaggi principali di \"Gravity Falls\", oltre a essere ispirata alla figura della sorella, riceve nella serie un cucciolo di maiale come animale domestico, animale che la stessa Ariel ha sempre desiderato da bambina.\nDoppiatori italiani.\nDa doppiatore \u00e8 sostituito da:"}
{"id": "5838190", "revid": "76963", "url": "https://it.wikipedia.org/wiki?curid=5838190", "title": "Corinna Harney", "text": "Venne scelta come Playmate del mese di Playboy per agosto 1991 e Playmate dell'anno per il 1992. All'et\u00e0 di 20 anni, \u00e8 diventata la pi\u00f9 giovane Playmate dell'anno di sempre."}
{"id": "5838194", "revid": "767487", "url": "https://it.wikipedia.org/wiki?curid=5838194", "title": "Tabghach", "text": "I Tabghach (Lingua cinese\u00a0: \u62d3\u8dcb\u6c0f\u00a0; pinyin\u00a0: tu\u00f2b\u00e1sh\u00ec\u00a0; EFEO\u00a0: \"T'o-Pa ?\"\u00a0; letteralmente\u00a0: \u00abclan Tuoba \u00bb), sovente denominati Tuoba in occidente, furono un clan di stirpe turca, appartenenti al popolo degli Xianbei, che fondarono, in Cina, nei pressi del delta del Fiume Giallo, la dinastia dei Wei del Nord o Bei Wei (386-534) (da cui sarebbero poi nate le due dinastie Wei orientale e Wei occidentale.\nFondarono in seguito il regno di Tuyuhun, che venne annesso nel 663 dall'impero tibetano guidato dal suo fondatore, Songtsen Gampo, dopo una guerra che l'oppose all'impero cinese della dinastia Tang. I superstiti fuggirono e cercarono protezione in Cina dai Tang. Secoli dopo, nel 1038, l'imperatore Jingzong, proveniente da questo clan, avrebbe fondato la Dinastia Xia occidentale."}
{"id": "5838195", "revid": "113134335", "url": "https://it.wikipedia.org/wiki?curid=5838195", "title": "Campionato di Formula E 2016-2017", "text": "Il campionato di Formula E 2016-2017 \u00e8 stata la terza stagione del campionato riservato a monoposto elettriche. \u00c8 incominciato il 9 ottobre 2016 a Hong Kong e si \u00e8 concluso il 30 luglio 2017 a Montr\u00e9al. Questa stagione \u00e8 stata accompagnata dalla prima competizione riservata a vetture senza pilota, la Roborace.\nCalendario.\nNel 2015 fu annunciato che la terza stagione sarebbe iniziata a Hong Kong in ottobre.\nVi furono dei tentativi da parte della Mahindra Racing per avere un E-Prix a Nuova Delhi, mentre anche il Marocco si candida come possibile tappa. Alejandro Agag annunci\u00f2 di essere in trattative per mantenere l'E-Prix di Londra in calendario, mentre il sindaco di Lugano Marco Borradori afferm\u00f2 di voler rilanciare la candidatura (congiuntamente a Zurigo) per ospitare un E-Prix in Svizzera gi\u00e0 nel 2017, dopo che il tentativo di portare il Gran Premio in terra elvetica era fallito l'anno precedente.\nUn primo calendario con 14 gare fu approvato dalla FIA nel luglio 2016. Due gare previste in localit\u00e0 da definirsi furono poi cancellate e le date degli ultimi due E-Prix invertite. Il calendario finale prevede una competizione estesa a 12 gare in 9 localit\u00e0. Entrano in calendario Hong Kong e Marrakech e, con due gare a testa, New York e Montr\u00e9al, mentre Mosca, Punta del Este e Londra furono escluse. L'E-Prix di Monaco ritorna in calendario dopo un'assenza di un anno. L'E-Prix di Berlino \u00e8 tornato all'Aeroporto di Berlino-Tempelhof per un doppio round.\nIl campionato 2017, come per il 2016, in Italia \u00e8 stato trasmesso in diretta in chiaro da RaiSport sul digitale terrestre."}
{"id": "5838197", "revid": "1851848", "url": "https://it.wikipedia.org/wiki?curid=5838197", "title": "Silvia Vivirito", "text": "Carriera.\nClub.\nSilvia Vivirito coltiva la passione per il pallone gi\u00e0 dalla giovinezza, alternando la sua attivit\u00e0 nel pi\u00f9 tradizionale calcio a 11 con il calcio a 5, dove milita nel Bardolino.\nDopo aver avuto l'opportunit\u00e0, nella stagione 2007-2008 di essere inserita in rosa con la formazione titolare del Bardolino Verona campione d'Italia, dalla stagione successiva veste la maglia del Frutta Pi\u00f9 Verona, squadra femminile che \u00e8 iscritta alla Serie B, allora terzo livello del campionato italiano di calcio femminile, contribuendo a conquistare, con le sue 7 reti su 23 partite giocate, il primo posto del girone B a pari merito con il S\u00fcdtirol Vintl Damen giocandosi l'opportunit\u00e0 di salire in Serie A2 nello spareggio di Trento del 24 maggio 2009 dove per\u00f2 le altoatesine vincono per 3-2.\nLe sue prestazioni vengono notate dagli osservatori del Fortitudo Mozzecane che durante il calciomercato estivo 2009 le offrono l'opportunit\u00e0 di giocare nella Serie A2 che le era sfuggita con la precedente formazione veronese. La stagione entrante la vede impiegata in 11 occasioni su 22 incontri e riuscendo a siglare una rete alla 6\u00aa giornata, quella del definitivo 2-2 segnata al 91' con cui pareggia la partita con il Cervia. A fine campionato Vivirito viene svincolata.\nNell'estate 2010 le viene offerta una nuova opportunit\u00e0 di salto di livello, siglando un accordo con il Venezia 1984 alla sua terza stagione in Serie A. Pur non partendo titolare ad inizio stagione, Vivirito \u00e8 frequentemente utilizzata per il turnover con le compagne, riuscendo a fine campionato a collezionare 22 presenze su 26 incontri e contribuendo a conquistare un'agevole salvezza con i 22 punti che valgono alla formazione veneta il 9\u00ba posto in classifica.\nDurante il successivo calciomercato estivo \u00e8 oggetto di un nuovo trasferimento, attirata dalle prospettive della dirigenza del Napoli che, alla ricerca di nuovi rinforzi per puntare alla promozione sfuggita per soli tre punti la stagione precedente, formalizza con Vivirito il contratto per la stagione 2011-2012. Impiegata 18 volte su 22 incontri, grazie anche alle sue 2 reti siglate alla 15\u00aa e 20\u00aa giornata, concretizza le aspettative della societ\u00e0 che va a conquistare con 58 punti, 10 in pi\u00f9 della Res Roma seconda classificata, il Girone D e la storica promozione della societ\u00e0 in Serie A.\nNell'estate 2013 Vivirito si accorda con il S\u00fcdtirol, fresco del trasferimento alla nuova sede di Bolzano e che, grazie alla riforma del campionato italiano, \u00e8 iscritto per la stagione entrante alla Serie B ridiventata secondo livello nazionale. Con le altoatesine riesce, dopo due campionati in cadetteria, a tornare il Serie A nella 2015-2016. Questa \u00e8 anche l'ultima stagione di Vivirito in biancorosso, dove la squadra non riesce a esprimere prestazioni da evitare la bassa classifica e la conseguente retrocessione. L'atleta mantovana lascia la societ\u00e0 con un tabellino personale di 10 reti su 62 presenze in campionato.\nDurante il calciomercato estivo 2016 formalizza il passaggio al San Bernardo Luserna, al suo secondo anno in Serie A, per la stagione 2016-2017. Al termine della stagione, con la retrocessione del San Bernardo Luserna in Serie B, lascia la squadra piemontese e si accorda con la Pink Sport Time, neopromossa in Serie A.\nDopo aver giocato due stagioni di fila a Como, a met\u00e0 luglio 2021 si \u00e8 trasferita al . La permanenza in Romagna \u00e8 durata per la sola prima parte di stagione, infatti, dopo essersi svincolata dal Cesena al termine del 2021, si \u00e8 trasferta al , rimanendo a giocare in Serie B."}
{"id": "5838198", "revid": "214753", "url": "https://it.wikipedia.org/wiki?curid=5838198", "title": "Bob ai II Giochi olimpici giovanili invernali", "text": "Le gare di bob dei II Giochi olimpici giovanili invernali di Lillehammer 2016 si sono svolte il 20 febbraio sulla pista olimpica omonima. Sono state disputate due gare: il monobob femminile e quello maschile. \nLa nuova specialit\u00e0 monoposto, dove un unico/a atleta spinge la slitta, la guida e provvede ad azionare il freno a fine gara, sostitu\u00ec a partire da questa edizione la disciplina del bob a due.\nCollegamenti esterni.\n "}
{"id": "5838199", "revid": "2519", "url": "https://it.wikipedia.org/wiki?curid=5838199", "title": "Distretto di Sinasina-Yonggomugl", "text": ""}
{"id": "5838217", "revid": "270680", "url": "https://it.wikipedia.org/wiki?curid=5838217", "title": "Tuoba", "text": ""}
{"id": "5838227", "revid": "663182", "url": "https://it.wikipedia.org/wiki?curid=5838227", "title": "Street (film)", "text": ""}
{"id": "5838228", "revid": "287204", "url": "https://it.wikipedia.org/wiki?curid=5838228", "title": "Tuna Luso Brasileira", "text": "Il Tuna Luso Brasileira, noto anche semplicemente come Tuna Luso, \u00e8 una societ\u00e0 calcistica brasiliana con sede nella citt\u00e0 di Bel\u00e9m, capitale dello stato del Par\u00e1.\nStoria.\nIl Tuna Luso Brasileira \u00e8 stato fondato il 1\u00ba gennaio 1903.\nNel 1979, il Tuna Luso ha partecipato al Campeonato Brasileiro S\u00e9rie A per la prima volta. Il club ha terminato al 71\u00ba posto.\nNel 1984, il club ha partecipato di nuovo al Campeonato Brasileiro S\u00e9rie A, terminando al 30\u00ba posto. \u00c8 stata la miglior prestazione del club in questa competizione.\nNel 1985, il club ha vinto il Campeonato Brasileiro S\u00e9rie B, dopo aver sconfitto il Goytacaz e il Figueirense nella finale a tre.\nNel 1986, il Tuna Luso ha partecipato per l'ultima volta al Campeonato Brasileiro S\u00e9rie A. Il club ha terminato al 43\u00ba posto.\nNel 1992, il club ha vinto il Campeonato Brasileiro S\u00e9rie C, dopo aver sconfitto il Fluminense de Feira in finale."}
{"id": "5838240", "revid": "133557", "url": "https://it.wikipedia.org/wiki?curid=5838240", "title": "Gimmie shelter", "text": " #RINVIAGimme Shelter (brano musicale)"}
{"id": "5838241", "revid": "1977442", "url": "https://it.wikipedia.org/wiki?curid=5838241", "title": "Jagdstaffel 11", "text": "La Jagdstaffel 11 (in tedesco: K\u00f6niglich Preu\u00dfische Jagdstaffel Nr 11, abbreviato in Jasta 11) \u00e8 stata una squadriglia (\"staffel\") da caccia della componente aerea del Deutsches Heer, l'esercito dell'Impero tedesco, durante la prima guerra mondiale (1914-1918). \u00c8 stata la squadriglia da caccia con il maggior numero di vittorie aeree ottenute dalla Luftstreitkr\u00e4fte.\nStoria.\nLa Jagdstaffel 11 viene fondata il 28 settembre del 1916 dall'unione delle Kampfeinsitzerkommandos (o KEKs) numero 1, 2 e 3 in servizio presso la 4\u00aa armata dell'esercito prussiano.\nIl primo comandante della squadriglia fu l'Oberleutnant Rudolf Lang, dalla sua mobilitazione a Brayelles fino al 14 gennaio 1917. L'attivit\u00e0 di questa unit\u00e0 in quel periodo fu abbastanza limitata.\nCon la nomina a comandante del ventiquattrenne capitano di cavalleria (Rittmeister) Manfred von Richthofen avvenuta il 16 gennaio 1917, l'unit\u00e0 ha iniziato il suo percorso verso la fama. Von Richthofen, conosciuto anche come \"Barone Rosso\" per il fatto che gli aerei che pilotava venivano pitturati tutti di rosso per una migliore identificazione durante il combattimento, era gi\u00e0 un abile pilota tattico e asso grazie alla sua esperienza di molti mesi di servizio nella Jagdstaffel 2. Prima di divenire comandante della Jasta 11 aveva gi\u00e0 16 vittorie aeree confermate ed era stato insignito della pi\u00f9 prestigiosa onorificenza dell'Impero tedesco, il Pour le M\u00e9rite.\nIl primo aerodromo dell'unit\u00e0 \u00e8 stato quello di Douai-Brayelles per poi essere spostato nei pressi di Roucourt per supportare al meglio le operazioni compiute dalla 6\u00aa armata sul fronte di Arras. La Jasta 11 venne equipaggiata inizialmente con l'eccellente sesquiplano da caccia Albatros D.III. Tra il 22 gennaio 1917 e la fine di marzo la Jagdstaffel 11 ha ottenuto circa 36 vittorie aeree. Con l'inizio della Battaglia di Arras si ebbe un significativo aumento del numero di vittorie aeree con l'unit\u00e0 che rivendicava 89 velivoli distrutti nel solo mese di aprile su un totale di 298 abbattimenti ottenuti da tutte le squadriglie tedesche. Questa decimazione che avvenne nei confronti della Royal Flying Corps viene ricordato come \"\" (aprile di sangue).\nIl 26 luglio del 1917 la Jasta 11 entra a far parte della Jagdgeschwader 1, una formazione d'\u00e9lite comprendente anche le Jagdstaffeln 4, 6, 10 e conosciuta anche con il nome di \"circo volante\" per l'utilizzo di colori sgargianti, con i quali i piloti della squadriglia dipinsero i propri velivoli e per loro spericolate manovre acrobatiche.\nNel mese di settembre 1917 la Jasta 11 venne dotata dei nuovi triplani Fokker Dr.I, sostituiti poi nell'aprile-maggio 1918 dai nuovi e pi\u00f9 performanti Fokker D.VII che saranno utilizzati fino alla fine della guerra.\nManfred von Richthofen \u00e8 rimasto al comando della Jasta 11 fino al 26 giugno 1917, giorno in cui fu chiamato a comandare la Jagdgeschwader lasciando il posto al suo vice, tenente Karl Allmenr\u00f6der. Dopo la morte di quest'ultimo, il giorno dopo la sua nomina, il comando fu assunto dal pilota tenente Kurt Wolff. Nel mese di settembre Wolff venne ferito e l'Oberleutnant Wilhelm Reinhard assunse la carica fino a quando Wolff non torn\u00f2. Poco dopo, il 15 settembre, Wolff venne ucciso in azione e Lothar von Richthofen prese il comando. La Jasta 11 ebbe una serie sconcertante di altri comandanti temporanei, soprattutto durante le frequenti assenze dal fronte di Lothar von Richthofen per rimettersi dalle ferite. L'Oberleutnant Erich R\u00fcdiger von Wedel \u00e8 stato l'ultimo Staffelf\u00fchrer (comandante) della Jagdstaffel 11, dal settembre del 1918 fino alla fine della guerra. La Jasta \u00e8 stata smobilitata a Darmstadt il 16 novembre 1918.\nNell'unit\u00e0 prestavano servizio anche Karl Emil Sch\u00e4fer, Sebastian Festner e Hermann G\u00f6ring.\nAlla fine della prima guerra mondiale la Jagdstaffel 11 risultava la squadriglia con il pi\u00f9 alto numero di vittorie aeree confermate, con 350 abbattimenti. La prima vittoria venne assegnata il 23 gennaio 1917, la 100\u00aa il 23 aprile, la 200\u00aa il 17 agosto, la 250\u00aa il 2 aprile 1918 e la 300\u00aa il 28 giugno 1918. \nAlmeno 26 piloti sono divenuti assi dell'aviazione tedesca e molti di questi furono scelti per comandare altre squadriglie della forza aerea tedesca. Di contro, la Jasta 11 perse 17 piloti, 2 furono fatti prigionieri di guerra, 2 piloti morirono in incidenti di volo e 19 furono feriti in azione.\nLista dei comandanti della Jagdstaffel 11.\nDi seguito vengono riportati i nomi dei piloti che si succedettero al comando della Jagdstaffel 11."}
{"id": "5838242", "revid": "1543377", "url": "https://it.wikipedia.org/wiki?curid=5838242", "title": "Stabskapit\u00e4n", "text": "Stabskapit\u00e4n (dal tedesco, anche stabshauptmann; in russo: \u0428\u0442\u0430\u0431\u0441-\u043a\u0430\u043f\u0438\u0442\u0430\u043d; translitterato: \u0160tabs-kapitan) \u00e8 stato un grado militare dell'Esercito prussiano e di quello dell'Impero russo\nPrussia.\nNella gerarchia militare prussiana si collocava tra il primo tenente e l'hauptmann/rittmeister e veniva anche denominato Tenente Capitano; spesso esercitava il ruolo di capitano o di comandante di compagnia in assenza del titolare, ma nonostante questo durante il regno di Federico il Grande il suo rango era inferiore a quello degli altri ufficiali al comando di truppe o appartenenti alla stato maggiore, come comandanti di reggimento, oberst e altri comandanti di compagnia e ci\u00f2 fin\u00ec per creare due livelli gerarchici tra gli ufficiali.\nIl grado era presente nel XVIII secolo anche in molti eserciti della Confederazione germanica. Nelle moderne forze armate tedesche la denominazione del grado \u00e8 Stabshauptmann, ma a differenza degli eserciti della Confederazione germanica dove il grado era intermedio tra Premierleutnant, in seguito denominato Oberleutnant, e Hauptmann, nelle attuali forze armate tedesche il grado di Stabshauptmann \u00e8 superiore al grado di Hauptmann.\nImpero Russo.\nNell'esercito imperiale russo era equivalente al grado di \u0160tabsrittmeister della cavalleria cosacca. Il grado venne introdotto nel 1798, sostituendo quello di \u0160tabs-poru\u010dik, che a sua volta aveva preso il posto nel 1705 del grado di \u0160tabslejtenant, istituito da Pietro il Grande. Fino al 1884 il grado si collocava nel X gruppo X della Tavola dei ranghi dell'Impero Russo e tra il 1884 e il 1917 nel IX gruppo. Lo \u0160tabs-kapitan normalmente era al comando di una compagnia come capitano assistente. Il grado, soppresso con la rivoluzione russa rimase in vigore nell'Armata Bianca fino al 1921.\nRepubblica Federale Tedesca.\nNella Seegrenzschutz, sezione navale della Bundesgrenzschutz (prima polizia di frontiera della Repubblica Federale Tedesca il grado di stabskapit\u00e4n \u00e8 stato in vigore tra il 1951 e il 1956 ed era equivalente al grado di korvettenkapit\u00e4n."}
{"id": "5838243", "revid": "275235", "url": "https://it.wikipedia.org/wiki?curid=5838243", "title": "Jasta 11", "text": ""}
{"id": "5838262", "revid": "599013", "url": "https://it.wikipedia.org/wiki?curid=5838262", "title": "Florin Vlaicu", "text": "Al 2019 \u00e8 il miglior realizzatore di punti per la Nazionale rumena nonch\u00e9 il miglior marcatore internazionale in attivit\u00e0 con 992 punti in 124 incontri.\nBiografia.\nCresciuto nello , con cui si aggiudic\u00f2 il campionato rumeno nel 2006, ha rappresentato la citt\u00e0 di Bucarest nella \"franchise\" dei Lupi che partecipa alla Challenge Cup.\nNel 2013 al e, l'anno successivo, nella giovane (fondata nel 2007), da dicembre 2015 milita in Italia nel .\nDebuttante in Nazionale rumena a Kiev contro l' nell'ultima partita del campionato europeo 2004-06 valido come qualificazione alla , prese parte l'anno successivo alla manifestazione iridata in Francia; presente anche nel 2011 in Nuova Zelanda, ricevette per la la convocazione al suo terzo mondiale consecutivo; prima dell'inizio della competizione vantava 617 punti che gi\u00e0 lo rendevano il miglior marcatore della Romania; a maggio 2019 fa parte del gruppo di giocatori con almeno 100 presenze internazionali e, con 992, \u00e8 il primo tra i giocatori ancora in attivit\u00e0 per numero di punti segnati in \"test match\"."}
{"id": "5838267", "revid": "44876", "url": "https://it.wikipedia.org/wiki?curid=5838267", "title": "Unione Sportiva Terranova Gela", "text": "L'Unione Sportiva Terranova Gela, nota anche come Terranova Gela o semplicemente Gela, \u00e8 stata la seconda squadra di Calcio nata a Gela. Fondata nel 1955, ha ereditato la Societ\u00e0 Sportiva Gela, fondata nel 1948, ed \u00e8 stata soppressa nel 1994, in seguito alla fusione con la Juventina Gela. Dalle due \u00e8 nata l'attuale Juveterranova Gela.\nStoria.\nGli anni trenta e quaranta.\nIl calcio a Gela nacque tra il 1929 e il 1930, dietro la passione dei fratelli Paolo e Angelo Di Bartolo, che con altri coetanei diedero vita alla prima squadra gelese \"Ddo Cannolu\", chiamata cos\u00ec, per via della fontana che posava nel quartiere dove abitavano. L'entusiasmo calcistico in paese port\u00f2 alla formazione di una seconda squadra, i \"Tabaccari\", con cui si confrontarono pi\u00f9 volte per incoronare chi fosse la squadra pi\u00f9 forte. Nel 1930 le due squadre decisero di unirsi creando un'associazione libera con il nome di \"Viribus Unitis\". In mancanza di un campo da gioco vero e proprio, la squadra sfruttava l'impianto sportivo della palestra Pignatelli, nel Liceo Ginnasio Eschilo, disputando amichevoli contro , , , e altre squadre emergenti di quell'epoca. Veniva utilizzato anche lo spazio sottostante al municipio, prima che venisse trasformato in un campo di concentramento durante la seconda guerra mondiale.\nNel 1934 la squadra partecip\u00f2 al campionato regionale dell'U.L.I.C. (\"Unione Libera Italiana del Calcio\"), riservata ai giovani. In questa occasione la societ\u00e0 decise di cambiare il nome in \"La Marinara\". Data la mancanza di uno stadio di calcio regolamentare, il gruppo formato da studenti e lavoratori locali, era costretto a disputare le partite interne nell'impianto sportivo di Mazzarino, l'unico campo esistente nelle vicinanze a quei tempi. Di tanto in tanto la gente del paese organizzava delle collette per pagare il pranzo e i duri viaggi che dovevano affrontare i ragazzi per essere presenti agli incontri di campionato.\nNel 1948 il club disput\u00f2 il suo primo campionato federale, aderendo alla FIGC (\"Federazione Italiana Giuoco Calcio\") godendo finalmente di uno stadio di calcio proprio. La squadra cambi\u00f2 nuovamente nome in \"Societ\u00e0 Sportiva Gela\", donandogli i colori sociali giallo e rosso, le stesse tinte usate nello stemma della citt\u00e0 di Gela. A seguito del dopoguerra alcuni componenti di spicco vollero fortemente che venisse costruito un campo di calcio, tra i nomi vi fu Salvatore Aldisio, Vincenzo Maganuco, Oreste Gueli, Paolo Cardillo e Vincenzo Presti (a cui quest'ultimo fu dedicato il nome dello stadio). Il primo incontro disputato all'inaugurazione del nuovo impianto sportivo, l'allora chiamato \"Giardinelli\" (il nome che portava la via dove venne costruito), fu tra Gela e Vizzini, finita 3-1 per gli ospiti.\nGli anni cinquanta e sessanta.\nAgli inizi degli anni cinquanta la societ\u00e0 guidata da Vincenzo Maganuco costru\u00ec un organico solido e competente, tesserando calciatori che venivano dalla Serie C e dalla Serie B, tra cui Luciano Bagni, padre di Salvatore Bagni. La squadra fu affidata ad Attilio Kossovel che raggiunse il salto di categoria nella stagione 1949-1950, piazzandosi prima in classifica, mentre i campionati successivi arriv\u00f2 rispettivamente terza e quinta.\nNella stagione 1952-1953 i giallorossi vincono lo spareggio-promozione contro il Caltagirone alla \"Favorita\" di Palermo 1-0, grazie alle rete di Martino, debuttando cos\u00ec in IV Serie. La stagione a venire fu dura per il Gela, che dovette affrontare squadre di valore come e . Alla fine del campionato si ritrov\u00f2 penultima in classifica (con un compreso punto di penalizzazione), con il peggior attacco di tutta la competizione e retrocedette nuovamente nel campionato di Promozione. Ritrovatosi nuovamente nella serie cadetta, dopo la permanenza in IV Serie durata solamente una stagione, i giallorossi non vanno oltre il quinto posto. L'anno successivo il presidente in carica Michele Tedeschi, per ovvi motivi tutt'oggi sconosciuti dimentic\u00f2 di iscrivere la squadra al nuovo campionato, venendo cos\u00ec, esclusa dai calendari e radiata dalla federazione. Venne subito presentata l'iscrizione da parte del club da un comitato speciale formato dal sindaco Francesco Vella, Pino Ventura e lo stesso Vincenzo Maganuco, sperando invano che venisse accettata dalla federazione che rifiut\u00f2 comunque, l'adesione della societ\u00e0 al nuovo campionato. Gli stessi cambiarono la denominazione in \"Unione Sportiva Terranova\" ed iscrissero la squadra al campionato regionale di Prima Divisione, che vinse conquistando il primato e tornando nuovamente in Promozione.\nDalla met\u00e0 degli anni cinquanta sino alla met\u00e0 degli anni sessanta il Terranova Gela milit\u00f2 per lo pi\u00f9 nelle serie cadette, retrocedendo nella stagione 1961-1962 e ritrovando la salita in Prima Categoria solamente nel 1965. Nella stagione 1967-1968 vince il campionato e ritrova la Serie D dopo quindici anni, ma retrocede l'anno successivo.\nGli anni settanta, ottanta e la fusione.\nNel 1971 torna a presiedere la societ\u00e0 giallorossa l'ex presidente Vincenzo Maganuco e nel giro di 2 annate il Terranova Gela torna in Serie D, vincendo lo spareggio contro l'Alcamo 3-0 a Barcellona Pozzo di Gotto, con la rete di Santuccio al 38' e i gol di Sammartino al 65' e Contadino al 81' della ripresa. La squadra piant\u00f2 le radici in Serie D e si mantenne tra le prime 10 in classifica per 7 stagioni consecutive (Dal 1972 al 1979).\nNella stagione 1978-1979 il Terranova Gela approda per la prima volta nella sua storia nel calcio professionistico, raggiungendo la Serie C2 sotto la presidenza di Angelo Russello, che ne aveva preso le redini l'anno stesso, purtroppo la gioia dur\u00f2 solamente un anno, la squadra retrocedette classificandosi ultima in classifica con solo 22 punti. Nella stagione 1983-1984 si ritrova ancora in Promozione e da l\u00ec, ci militer\u00e0 sino al 1994, finch\u00e9 le due societ\u00e0 gelesi Terranova e Juventina Gela, decisero di fondersi dando vita alla Juveterranova Gela."}
{"id": "5838268", "revid": "228587", "url": "https://it.wikipedia.org/wiki?curid=5838268", "title": "Andrew Howard", "text": ""}
{"id": "5838273", "revid": "1123217", "url": "https://it.wikipedia.org/wiki?curid=5838273", "title": "Cheng Di", "text": ""}
{"id": "5838275", "revid": "1123217", "url": "https://it.wikipedia.org/wiki?curid=5838275", "title": "Chengdi", "text": ""}
{"id": "5838280", "revid": "104458", "url": "https://it.wikipedia.org/wiki?curid=5838280", "title": "Franz-Josef Rehrl", "text": "Biografia.\nNato a Schladming e originario di Ramsau am Dachstein, a livello giovanile nazionale ha gareggiato anche nello sci di fondo. Nella combinata nordica, in Coppa del Mondo ha esordito il 10 dicembre 2011 nel suo paese d'origine, classificandosi 49\u00ba.\nNel 2012 ha vinto la medaglia d'oro nella gara a squadre dal trampolino normale ai Mondiali juniores di Erzurum; l'anno dopo, nella rassegna iridata giovanile di Liberec, nella medesima specialit\u00e0 ha ottenuto la medaglia d'argento. Il 20 febbraio 2016 ha conquistato il suo primo podio in Coppa del Mondo classificandosi 3\u00ba nella sprint a squadre disputata a Lahti; ai XXIII Giochi olimpici invernali di , sua prima presenza olimpica, si \u00e8 classificato 13\u00ba nel trampolino normale.\nIl 18 gennaio 2019 ha colto a Chaux-Neuve la sua prima vittoria in Coppa del Mondo; ai successivi Mondiali di Seefeld in Tirol 2019 ha vinto la medaglia di bronzo nel trampolino lungo, nella gara a squadre dal trampolino normale e nella sprint a squadre dal trampolino lungo, mentre si \u00e8 classificato 4\u00ba nel trampolino normale. Ai XXIV Giochi olimpici invernali di si \u00e8 piazzato 9\u00ba nel trampolino normale, 11\u00ba nel trampolino lungo e 4\u00ba nella gara a squadre.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = individuale Gundersen\nLH = trampolino lungo"}
{"id": "5838282", "revid": "104458", "url": "https://it.wikipedia.org/wiki?curid=5838282", "title": "Franz Josef Rehrl", "text": ""}
{"id": "5838290", "revid": "30610", "url": "https://it.wikipedia.org/wiki?curid=5838290", "title": "Tempesta di citochine", "text": "Una tempesta di citochine, detta anche ipercitochinemia, \u00e8 una reazione immunitaria potenzialmente fatale. Consiste in una reazione a catena che coinvolge le citochine e i globuli bianchi, in cui i livelli delle varie citochine sono estremamente elevati.\nIl primo riferimento all'espressione \"tempesta di citochine\" nella letteratura medica risale a Ferrara et al. nella GVHD, nel febbraio del 1993.\nStoria ed epidemiologia.\nSi crede che le tempeste di citochine siano state responsabili di molte vittime durante la pandemia di influenza del 1918, che uccise un numero sproporzionato di giovani adulti: in questo caso, un sistema immunitario sano potrebbe aver costituito uno svantaggio. \nI risultati preliminari delle ricerche da Hong Kong hanno anche indicato che la stessa ragione potrebbe essere alla base di molte delle morti durante l'epidemia di SARS nel 2003 e quella di SARS-CoV-2 del 2020. \nAnche le morti umane dell'epidemia aviaria H5N1 solitamente implicano una tempesta di citochine.\nL'alta mortalit\u00e0 recentemente riportata tra i giovani sani durante l'epidemia di influenza suina del 2009 ha portato ad ipotizzare che le tempeste di citochine possano essere responsabili di queste morti, anche perch\u00e9 l'influenza suina risulta appartenere allo stesso ceppo dell'influenza spagnola del 1918.\nEziopatogenesi.\nLa tempesta di citochine \u00e8 l'espressione sistemica di un sistema immunitario forte e in salute, che rilascia pi\u00f9 di 150 o 200 noti mediatori dei processi infiammatori (citochine, radicali liberi e fattori di coagulazione). Sia le citochine pro-infiammatorie (come il fattore di necrosi tumorale alfa, l'interleuchina 1 e l'interleuchina 6) sia le citochine anti-infiammatorie (come l'interleuchina 10 e il ricettore antagonista dell'Interleuchina 1) sono elevate nel siero dei pazienti affetti da tempesta di citochine.\nQuando il sistema immunitario combatte i microrganismi patogeni, le citochine segnalano alle cellule immunitarie come le cellule T e i macrofagi la necessit\u00e0 di viaggiare verso il sito dell'infezione. Inoltre, le citochine attivano le stesse cellule, stimolandole a produrre altre citochine. Normalmente, il corpo ha dei sistemi che regolano questo meccanismo, ma in alcuni casi la reazione diventa incontrollata, e troppe cellule immunitarie sono attivate in un unico luogo.\nLa ragione precisa non \u00e8 completamente compresa, ma pu\u00f2 essere causata da una risposta esagerata del sistema immunitario nei confronti di un invasore nuovo e percepito come altamente patogeno.\nLe tempeste di citochine possono danneggiare significativamente i tessuti e gli organi del corpo. Se una tempesta di citochine avviene nei polmoni, ad esempio, pu\u00f2 verificarsi un accumulo di fluidi e cellule immunitarie che pu\u00f2 a sua volta bloccare le vie respiratorie e portare alla morte.\nLa tempesta di citochine pu\u00f2 verificarsi in un certo numero di malattie infettive e non, tra cui la malattia del trapianto contro l'ospite (GVHD), la sindrome da distress respiratorio (ARDS), la sepsi, l'Ebola, l'influenza aviaria, la COVID-19, il vaiolo e la sindrome da risposta infiammatoria sistemica, e nella sindrome polmonare da hantavirus.\nLa tempesta di citochine pu\u00f2 anche essere indotta da alcune medicine: il farmaco sperimentale TGN1412 caus\u00f2 sintomi molto gravi, probabilmente dovuti ad una tempesta di citochine, quando fu somministrato nel 2006 a sei individui volontari che partecipavano a un trial clinico di Fase I (\"first-in-man\").\nSintomi.\nI sintomi principali della tempesta di citochine sono febbre alta, gonfiore e arrossamento, estremo affaticamento e nausea. In alcuni casi la reazione immunitaria pu\u00f2 essere fatale."}
{"id": "5838293", "revid": "44876", "url": "https://it.wikipedia.org/wiki?curid=5838293", "title": "Juventina Gela", "text": "La Juventina Gela \u00e8 stata una squadra di calcio italiana fondata nel 1975 a Gela, fu il secondo club calcistico della citt\u00e0. Nel 1994 si fuse con il Terranova Gela, dando vita alla Juveterranova Gela.\nNella stagione 1987-1988 raggiunse per la prima volta nella sua storia la Serie C2, prendendo parte al suo primo ed unico campionato tra i professionisti. La Juventina \u00e8 stata anche protagonista delle due finali di Coppa Italia Dilettanti Sicilia disputate nel 1992 e nel 1993, figurando la prima squadra del torneo ad aver giocato due finali consecutive e, assieme all'altra debuttante Bagheria, ad aver conquistato per la prima volta nel 1993 la finale, vinta contro il Sant'Agata 3-1.\nStoria.\nLa Juventina Gela nacque nel 1975, fondata da Pietro Pisano. Dallo stesso, gli furono affidati i colori sociali rosa e nero, uguali a quelli del di cui ne era tifoso. Quest'ultimo era affetto da cecit\u00e0, ma il suo entusiasmo per il calcio riusciva a trascinare i suoi ragazzi. I primi anni milit\u00f2 nelle serie cadette di Terza e Seconda Categoria, nella stagione 1984-1985 fu promossa in Prima Categoria vincendo il campionato. Raggiunta la Promozione, per motivi economici la societ\u00e0 fu presa in carico da Giuseppe Alabiso, che non apport\u00f2 comunque nessuna modifica all'organico, continuando sino alla promozione in Serie C2 nel 1987-1988. Tuttavia, la gioia nel calcio professionistico durer\u00e0 soltanto un anno, retrocedendo nuovamente al Campionato Interregionale classificandosi sedicesima. La stagione seguente vinse lo spareggio salvezza contro il Caltagirone 2-0, evitando l'Eccellenza. Nel 1991-1992 arriv\u00f2 in finale nella prima edizione della Coppa Italia Dilettanti Sicilia, perdendo 3-1 contro il Bagheria. L'anno successivo arriv\u00f2 nuovamente in finale conquistando il trofeo (primo nella sua storia) contro il Sant'Agata 3-1. Nella sua ultima stagione 1993-1994, dopo aver raggiunto nuovamente la promozione nel Campionato Interregionale grazie al ripescaggio, il presidente Alabiso lasci\u00f2 la societ\u00e0 nelle mani del padre Emanuele, gi\u00e0 presidente del Terranova Gela. Nell'estate del 1994 i due club si fusero dando vita alla Juveterranova Gela.\nTifoseria.\nStoria.\nNei suoi 19 anni di storia la Juventina strinse un rapporto d'amicizia solo con due club, il Mazara e lo Sporting Taormina, mentre fu sin dall'inizio eterna rivale del Terranova Gela, compagine della stessa citt\u00e0. Anche dopo la fusione dei due club nel 1994, le due tifoserie continuarono ad essere in contrasto soprattutto nei primi anni."}
{"id": "5838294", "revid": "1543377", "url": "https://it.wikipedia.org/wiki?curid=5838294", "title": "Bhutan Broadcasting Service", "text": "Buthan Broadcasting Service (in dzongkha: \u0f60\u0f56\u0fb2\u0f74\u0f42\u0f0b\u0f62\u0f92\u0fb1\u0f44\u0f0b\u0f56\u0f66\u0f92\u0fb2\u0f42\u0f66\u0f0b\u0f63\u0f66\u0f0b\u0f60\u0f5b\u0f72\u0f53; BBS) \u00e8 un'azienda statale concessionaria del servizio radiotelevisivo nel Bhutan.\nFondata nel 1973 gestisce due emittenti radiofoniche e due emittenti televisive (BBS 1 e BBS 2)."}
{"id": "5838295", "revid": "588403", "url": "https://it.wikipedia.org/wiki?curid=5838295", "title": "Associazione Sportiva Lupa Castelli Romani 2014-2015", "text": ""}
{"id": "5838303", "revid": "287204", "url": "https://it.wikipedia.org/wiki?curid=5838303", "title": "Sankt Kathrein", "text": ""}
{"id": "5838304", "revid": "104458", "url": "https://it.wikipedia.org/wiki?curid=5838304", "title": "St. Kathrein", "text": ""}
{"id": "5838305", "revid": "104458", "url": "https://it.wikipedia.org/wiki?curid=5838305", "title": "St. Kathrein am Offenegg", "text": ""}
{"id": "5838306", "revid": "104458", "url": "https://it.wikipedia.org/wiki?curid=5838306", "title": "St. Ruprecht an der Raab", "text": ""}
{"id": "5838311", "revid": "71433", "url": "https://it.wikipedia.org/wiki?curid=5838311", "title": "Stage mother", "text": "Stage mother \u00e8 un'espressione idiomatica inglese, tipica del mondo del teatro, del cinema e della televisione. L'espressione, dai connotati non particolarmente positivi, viene usata per indicare una madre che spinge insistentemente i figli nel mondo dello spettacolo, spesso per soddisfare un proprio desiderio piuttosto che per un reale interesse del bambino per le arti.\nUno dei casi pi\u00f9 celebri \u00e8 quello di Rose Thompson Hovick, madre dell'attrice June Havoc e della star del burlesque Gypsy Rose Lee; la donna fece recitare le figlie sin da bambine in numerosi spettacoli di variet\u00e0 e numeri di vaudeville e dopo che la figlia June scapp\u00f2 dalla famiglia, spinse l'altra figlia ad entrare nel mondo del burlesque. La sua storia \u00e8 stata raccontata da Gypsy Rose Lee nelle sue memoria, da cui \u00e8 stato tratto il musical di grande successo \"\", con libretto di Arthur Laurents, musiche di Jule Styne e parole di Stephen Sondheim.\nEsiste anche il termine Stage father, per indicare lo stesso fenomeno applicato ai padri. Un celebre esempio \u00e8 quello di Leopold Mozart, che una volta riconosciuto lo straordinario talento del figlio Wolfgang Amadeus, lo fece esibire estensivamente in tutta Europa come bambino prodigio fin da giovanissima et\u00e0. Un altro esempio \u00e8 quello di Abraham Quintanilla Jr., che port\u00f2 la figlia Selena al successo. Spesso uno stage father \u00e8 pi\u00f9 dedito allo sport che alle arti e spinge il figlio ad allenarsi particolarmente duramente, senza considerare i desideri del bambino. Un caso celebre \u00e8 quello di Lonzo Ball, il cui padre LaVar ha sostenuto e esagerato le capacit\u00e0 del figlio, fino a definirlo in diverse interviste il pi\u00f9 grande giocatore di basket al mondo, superiore perfino a LeBron James e Michael Jordan.\nA questi due termini si unisce quello di Script mother, che indica una scrittrice che utilizza eventi spiacevoli e a volte umilianti della vita dei figli per farne racconti, romanzi o sceneggiature. Nel romanzo e nel film \"L'amore bugiardo\", ad esempio, la protagonista Amy Dunne ha visto la propria intera infanzia novelizzata dai genitori in una serie di libri per bambini di grande successo con protagonista la \"Fantasica Amy\" (\"Amazing Amy\").\nNella cultura di massa.\nOltre ai gi\u00e0 citati \"Gypsy\" e \"L'amore bugiardo\", altri esempi di stage mothers, stage fathers of script parents si possono trovare in:"}
{"id": "5838318", "revid": "120276502", "url": "https://it.wikipedia.org/wiki?curid=5838318", "title": "Andrea Ghez", "text": "Biografia.\nAndrea Ghez \u00e8 nata a New York City, figlia di Susanne (Gayton) e Gilbert Ghez. Suo padre, di origini ebraiche, \u00e8 nato a Roma da una famiglia di origini tunisine e tedesche. Sua madre \u00e8 di famiglia irlandese cattolica, originaria di North Attleborough.\nLa famiglia si trasfer\u00ec quando Andrea Ghez era una bambina da New York a Chicago, dove frequent\u00f2 la University of Chicago Lab School.\nIl Programma Apollo ispir\u00f2 il lavoro di Andrea Ghez, e sua madre la incoraggi\u00f2 molto nel suo percorso per diventare una scienziata. Il suo modello femminile principale fu la sua professoressa di chimica delle superiori che, in quanto unica donna nel corpo docente a quel tempo, la ispir\u00f2 nello sviluppare la sua tendenza verso le materie scientifiche.\nInizi\u00f2 l'universit\u00e0 iscrivendosi al dipartimento di matematica, per poi cambiare ed iscriversi a fisica. Nel 1987 consegu\u00ec il suo bachelor presso il MIT e nel 1992 concluse il suo Ph.D. sotto la guida di Gerald Neugebauer al California Institute of Technology.\nCarriera scientifica.\nNel 2004, Andrea Ghez \u00e8 entrata a far parte della Accademia nazionale delle scienze e nel 2019 \u00e8 diventata membro della American Physical Society\nNel suo lavoro, Andrea Ghez utilizza tecniche d'immagine ad alta risoluzione spaziale, come l'ottica adattiva.\nHa raccolto e studiato le immagini catturate dai telescopi Keck relative al Sagittarius A*, dimostrando la presenza di un buco nero supermassiccio al centro della Via Lattea. Per poterlo provare, ha investigato la regione interessata utilizzando conoscenze relative alla cinematica delle stelle. L'altissima risoluzione dei telescopi Keck ha contribuito enormemente a sviluppare la gi\u00e0 esistente ricerca sulla cinematica del centro della galassia, studiata in precedenza dal team di Reinhard Genzel.\nTale lavoro le \u00e8 valso la vittoria del premio Nobel per la fisica nel 2020 in condivisione con il collega britannico Roger Penrose. Ghez \u00e8 stata la quarta donna a vincere il Nobel per la fisica sin dal suo inizio, preceduta da Marie Curie (1903), Maria Goeppert Mayer (1963) e Donna Strickland (2018).\nVita privata.\nAndrea Ghez \u00e8 sposata con il geologo Tom LaTourrette, ricercatore presso la RAND Corporation, con il quale ha avuto due figli."}
{"id": "5838319", "revid": "729019", "url": "https://it.wikipedia.org/wiki?curid=5838319", "title": "Dave Kearney", "text": "Biografia.\nCome il fratello maggiore Rob, anche Dave Kearney pratic\u00f2 inizialmente il calcio gaelico, cominciando a dedicarsi pi\u00f9 seriamente al rugby nel periodo in cui fu studente al Clongowes Wood College. Proveniente dall'accademia del Leinster, fece il suo debutto in prima squadra affrontando il Newport il 16 maggio 2009 in una partita valevole per il Pro12.\nDave Kearney entr\u00f2 a far parte pi\u00f9 stabilmente della formazione titolare nel corso della stagione 2010-11, giocando 13 partite e segnando in totale quattro mete. Durante quella stessa stagione ottenne anche il suo primo successo a livello di club, vincendo l'Heineken Cup. Due anni dopo vinse anche il suo primo Pro12.\nGi\u00e0 nazionale under-20 e componente degli \"Ireland Wolfhounds\", Kearney collezion\u00f2 la sua prima presenza internazionale con l' affrontando il 9 maggio 2013 le . L'anno seguente gioc\u00f2 in tutte e 5 le partite del vittorioso Sei Nazioni 2014. Fu poi convocato per disputare la , dove segn\u00f2 una meta nella prima partita della fase a gironi vinta 50-7 contro il ."}
{"id": "5838321", "revid": "81195", "url": "https://it.wikipedia.org/wiki?curid=5838321", "title": "David Kearney", "text": ""}
{"id": "5838323", "revid": "287204", "url": "https://it.wikipedia.org/wiki?curid=5838323", "title": "Etzersdorf", "text": ""}
{"id": "5838325", "revid": "122390996", "url": "https://it.wikipedia.org/wiki?curid=5838325", "title": "Con in testa strane idee", "text": "Con in testa strane idee \u00e8 il ventitreesimo album di Peppino di Capri, pubblicato nel 1980."}
{"id": "5838326", "revid": "104458", "url": "https://it.wikipedia.org/wiki?curid=5838326", "title": "St. Kathrein am Hauenstein", "text": ""}
{"id": "5838329", "revid": "104458", "url": "https://it.wikipedia.org/wiki?curid=5838329", "title": "St. Margarethen an der Raab", "text": ""}
{"id": "5838330", "revid": "729019", "url": "https://it.wikipedia.org/wiki?curid=5838330", "title": "Ghandhara Industries", "text": "La Ghandhara Industries Limited (GIL) \u00e8 un'azienda quotata in tutte le borse del Pakistan. \u00c8 stata fondata dalla General Motors Overseas Distribution Corporation nel 1963, quando il tenente generale Habibullah Khan Khattak acquist\u00f2 queste strutture dalla General Motors e cambi\u00f2 il loro nome in Ghandhara Industries Limited. Il governo del Pakistan nazionalizz\u00f2 le Ghandhara Industries nel 1972 e le ribattezz\u00f2 National Motors Limited.\nNel 1992, fu acquistata dalla Bibojee Services (Private) Limited, che le ridiede il suo nome originale di Ghandhara Industries Limited il 27 novembre 1999. Le principali attivit\u00e0 della societ\u00e0 sono di manifattura, montaggio e commercializzazione di camion e autobus sotto la marca Isuzu, fabbricazione di telai di autobus e corpi di carico per altre marche. La sede centrale della Ghandhara Industries si trova a Karachi."}
{"id": "5838331", "revid": "287204", "url": "https://it.wikipedia.org/wiki?curid=5838331", "title": "Thannhausen", "text": ""}
{"id": "5838332", "revid": "124123", "url": "https://it.wikipedia.org/wiki?curid=5838332", "title": "Robert Smalls", "text": "Era uno schiavo afroamericano che durante la Guerra di secessione Americana, il 13 maggio 1862 conquist\u00f2 la libert\u00e0, insieme all'equipaggio di colore e le loro famiglie, fuggendo al comando del piroscafo dell'esercito confederato Planter, che aveva sequestrato nel porto di Charleston nella Carolina del Sud.\nSmalls condusse l'imbarcazione fuori dalle acque controllate dai confederati fino ai territori controllati dagli unionisti. Grazie anche al suo esempio, il presidente Lincoln decise di accettare l'arruolamento di soldati di colore nel suo esercito.\nDopo la guerra divenne capitano di marina, imprenditore e uomo politico, servendo come parlamentare in rappresentanza dello stato della Carolina del Sud.Per caso della sorte abit\u00f2 per il resto della sua vita nella casa dove aveva prestato la sua opera di schiavo, che acquist\u00f2 grazie ai proventi del suo lavoro.\nNei media.\nNel 2016 la trasmissione a.C.d.C di Rai Storia ha realizzato il film-documentario in 4 puntate, \"Blood and Glory\" , di cui una monograficamente dedicata a Robert Smalls."}
{"id": "5838333", "revid": "122390995", "url": "https://it.wikipedia.org/wiki?curid=5838333", "title": "Viaggi (album)", "text": "Viaggi \u00e8 il ventiduesimo album di Peppino di Capri, pubblicato nel 1979."}
{"id": "5838341", "revid": "599013", "url": "https://it.wikipedia.org/wiki?curid=5838341", "title": "Bryan Namoff", "text": ""}
{"id": "5838343", "revid": "633110", "url": "https://it.wikipedia.org/wiki?curid=5838343", "title": "Thomas L. Sprague", "text": "Biografia.\nCon il grado di contrammiraglio partecip\u00f2 alla battaglia del Golfo di Leyte tra il 23 ed il 26 ottobre 1944 al comando del Taffy I, che comprendeva quattro portaerei di scorta e sette cacciatorpediniere di scorta. Sub\u00ec l'attacco dell primo corpo speciale di piloti kamikaze, nel corso del quale furono danneggiate le portaerei \"Santee\" e \"Suwannee\"."}
{"id": "5838344", "revid": "298229", "url": "https://it.wikipedia.org/wiki?curid=5838344", "title": "Jushin Liger", "text": ""}
{"id": "5838345", "revid": "599013", "url": "https://it.wikipedia.org/wiki?curid=5838345", "title": "Contiki Tours", "text": "Contiki Tours \u00e8 un'azienda specializzata in viaggi organizzati che opera in Europa, Russia, Egitto, Australia, Nuova Zelanda, Nord e Sud America e Asia.\nla societ\u00e0 nacque nel 1962 per creare viaggi di gruppo organizzati per ragazzi tra i 18 e i 35 anni che prevedevano un misto di visione della citt\u00e0, tempo libero, cultura, socializzazione e avventura.\nNel 1961 il neozelandese John Anderson arriv\u00f2 a Londra per esplorare l'Europa da solo e senza molto denaro, mise a punto un piano per non viaggiare da solo, trovando altre persone ed un bus per viaggiare. Ripet\u00e9 la cosa gli anni successivi fino a che non divenne un'attivit\u00e0 imprenditoriale.\nIl nome Contiki viene da \"Con\" per Continente e \"Tiki\" parola m\u0101ori per buona fortuna.\nSecondo TourRadar, un sito specializzato in viaggi, Contiki offre 331 diversi viaggi in 58 paesi."}
{"id": "5838346", "revid": "1305772", "url": "https://it.wikipedia.org/wiki?curid=5838346", "title": "Fiendish Freddy's Big Top O' Fun", "text": "Fiendish Freddy's Big Top O' Fun \u00e8 un videogioco basato sull'esecuzione di diversi numeri da circo, pubblicato nel 1989-1990 da Mindscape per molti home computer, prima a 16 bit e poi a 8 bit. Divenne anche uno dei quattro giochi in dotazione con la console Commodore 64 Games System.\nTrama.\nIl circo del giocatore corre il rischio di essere chiuso per debiti. Per salvarlo bisogna riuscire a incassare almeno 10000 dollari grazie a un solo spettacolo, comprendente sei numeri di alta pericolosit\u00e0. Dopo ogni numero appare una giuria di pagliacci che ne valuta la riuscita e vengono mostrati i dollari guadagnati in base al successo avuto. A rendere le cose pi\u00f9 difficili, il creditore ha inviato il suo scagnozzo Fiendish Freddy, che travestito da pagliaccio si infiltra nel circo e tenta di sabotare la riuscita dei numeri con metodi assurdi.\nIn caso di fallimento al posto del circo verr\u00e0 costruito un palazzo, mentre se si raggiunge l'obiettivo finale il circo si salva e Freddy viene spiaccicato catapultandogli sopra la cicciona del circo.\nIl tutto \u00e8 presentato con stile grafico e umorismo tipico da cartone animato.\nModalit\u00e0 di gioco.\nIl gioco \u00e8 composto da 6 eventi d'azione completamente diversi tra loro, in cui il giocatore controlla il relativo circense impegnato nell'acrobazia. Freddy pu\u00f2 disturbare ciascuna prova in modo diverso, apparendo periodicamente oppure quando il giocatore commette certi errori.\n\u00c8 possibile fare pratica su un evento a scelta oppure affrontarli tutti nell'ordine prestabilito, puntando all'obiettivo di 10000 dollari.\nNel gioco completo possono partecipare fino a 5 giocatori, che giocano in modo alternato, tentando di guadagnare pi\u00f9 denaro, che \u00e8 conteggiato separatamente; per salvare il circo, almeno uno deve raggiungere 10000 dollari.\nI sei eventi sono:"}
{"id": "5838349", "revid": "33689", "url": "https://it.wikipedia.org/wiki?curid=5838349", "title": "Fiendish Freddy", "text": ""}
{"id": "5838351", "revid": "122390993", "url": "https://it.wikipedia.org/wiki?curid=5838351", "title": "Verdemela", "text": "Verdemela \u00e8 il ventunesimo album di Peppino di Capri, pubblicato nel 1978.\nIl disco.\nLe canzoni dell'album sono state tutte registrate direttamente per lo stesso agli inizi del 1978, ad eccezione di \"Auguri\", traccia d'apertura che era stata pubblicata su 45 giri a fine 1977 ottenendo un buon riscontro, e \"Incredibile voglia di te\" che era stata gi\u00e0 pubblicata a febbraio dell'anno precedente sempre su singolo ottenendo un ottimo successo. \nE il primo lavoro discografico del cantante campano dove oltre che ai suoi musicisti, i \"New Rockers\", partecipano anche due coriste che tengono la linea vocale femminile, espediente molto in voga in quegli anni nel panorama della musica dance internazionale. \n\"Fiore di carta\" \u00e8 la cover in italiano della celeberrima \"How deep is your love\" dei Bee Gees. Successivamente tale traduzione nello stesso periodo, con alcune differenze, era stata anche pubblicata da I profeti. \"Praiano\" \u00e8 invece l'ultimo brano scritto per Di Capri dal suo paroliere Sergio Iodice.\nLa copertina \u00e8 una fotografia di Jackie Guarra. Nell'interno sono riportate le fotografie dei musicisti e dei collaboratori del disco all'interno delle lettere che compongono il titolo dell'album, con commenti umoristici su tutti i componenti. Quest'album non \u00e8 mai stato ripubblicato in CD.\nFormazione.\nCollaboratori tecnici:"}
{"id": "5838373", "revid": "1123126", "url": "https://it.wikipedia.org/wiki?curid=5838373", "title": "Michael Fitzgerald (calciatore)", "text": ""}
{"id": "5838374", "revid": "287204", "url": "https://it.wikipedia.org/wiki?curid=5838374", "title": "Kazunari Ono", "text": ""}
{"id": "5838386", "revid": "767487", "url": "https://it.wikipedia.org/wiki?curid=5838386", "title": "Death in Sarajevo", "text": "Death in Sarajevo (\"Smrt u Sarajevu\") \u00e8 un film del 2016 diretto da Danis Tanovi\u0107.\n\u00c8 stato presente nella sezione Festa Mobile del 34\u00b0 Torino Film Festival."}
{"id": "5838387", "revid": "767487", "url": "https://it.wikipedia.org/wiki?curid=5838387", "title": "La comune", "text": "La comune (\"Kollektivet\") \u00e8 un film del 2016 diretto da Thomas Vinterberg.\nTrama.\nDanimarca, anni Settanta. Erik, professore universitario che soffre di attacchi d'ira, riceve in eredit\u00e0 una casa di 450 metri quadri e decide dapprima di venderla, poi di andare a viverci con la moglie Anna e la figlia quattordicenne Freja.\nTuttavia, la vita nell'enorme casa si rivela molto dispendiosa ed Erik pensa di lasciarla ma viene convinto da Anna, annoiata dalla monotona vita familiare, a trovare dei coinquilini con i quali dividere le spese.\nLa quotidianit\u00e0 in questa \"comune\" si rivela divertente per Anna, ma non semplice per Erik, ossessionato dai costi - che alcuni componenti del gruppo non riescono a coprire -, nonch\u00e9 infastidito dal mancato rispetto delle regole di alcuni di loro.\nLa vita del professore, tuttavia, cambia quando si invaghisce di Emma, sua allieva al terzo anno di universit\u00e0, e la invita ad unirsi alla sua bizzarra compagnia."}
{"id": "5838391", "revid": "767487", "url": "https://it.wikipedia.org/wiki?curid=5838391", "title": "Hedi", "text": "Hedi (\"Inhebbek Hedi\", ) \u00e8 un film del 2016 diretto da Mohamed Ben Attia."}
{"id": "5838395", "revid": "767487", "url": "https://it.wikipedia.org/wiki?curid=5838395", "title": "Le cose che verranno", "text": "Le cose che verranno (\"L'avenir\") \u00e8 un film del 2016 diretto da Mia Hansen-L\u00f8ve.\n\u00c8 stato presente nella sezione Festa Mobile del 34\u00b0 Torino Film Festival.\nTrama.\nNathalie insegna filosofia in un liceo parigino, ma per lei non si tratta solo di un lavoro, \u00e8 un modo di vivere e di pensare. Con un passato permeato di idealismo giovanile, ora ambisce a insegnare agli studenti come ragionare con la propria testa, sottoponendoli a testi filosofici che stimolino il confronto e la discussione. La sua vita scorre tra il marito, i due figli, una madre ex modella che necessita di attenzioni continue e la sua dedizione al pensiero filosofico. Ma all'improvviso tutto cambia, il marito la lascia, la madre muore e Nathalie si trova padrona di un'inaspettata e inusuale libert\u00e0."}
{"id": "5838398", "revid": "767487", "url": "https://it.wikipedia.org/wiki?curid=5838398", "title": "Le donne e il desiderio", "text": "Le donne e il desiderio (\"Zjednoczone Stany Mi\u0142o\u015bci\") \u00e8 un film del 2016 diretto da Tomasz Wasilewski.\nTrama.\nNella Polonia dei primi anni '90, Agata spia un prete da cui \u00e8 attratta, desiderando sfuggire a un matrimonio infelice. Iza \u00e8 una dirigente scolastica innamorata di un dottore, padre di una delle sue studentesse. Renata, insegnante di lingua russa, \u00e8 interessata alla vicina Marzena, sorella di Iza, anche lei insegnante ma un tempo reginetta di bellezza."}
{"id": "5838400", "revid": "767487", "url": "https://it.wikipedia.org/wiki?curid=5838400", "title": "Hele sa hiwagang hapis", "text": "Hele sa hiwagang hapis (noto anche con il titolo internazionale A Lullaby to the Sorrowful Mystery) \u00e8 un film del 2016 diretto da Lav Diaz.\n\u00c8 stato presente nella sezione Festa Mobile del 34\u00b0 Torino Film Festival."}
{"id": "5838403", "revid": "1851848", "url": "https://it.wikipedia.org/wiki?curid=5838403", "title": "Erika Campesi", "text": "Carriera.\nArrivata all'et\u00e0 massima per giocare con i maschietti Erika Campesi si tessera con l'Olbia, societ\u00e0 che la inserisce in una rosa di sole ragazze facendola esordire in Serie A2, l'allora secondo livello del campionato italiano di calcio femminile, alla prima partita della stagione 2007-2008, nell'incontro pareggiato per 2-2 con il Venezia 1984. Con l'Olbia gioca quattro stagioni, le prime due (Girone A) contribuendo a raggiungere il nono posto e la conseguente salvezza, la terza (Girone B) classificandosi all'undicesimo posto che le varr\u00e0 la retrocessione, e la quarta sempre in A2 per il ripescaggio della societ\u00e0 a completamento organico, conclusasi con la salvezza e il 10\u00ba posto, congedandosi dalla societ\u00e0 con 77 presenze e 7 reti realizzate in campionato.\nDurante il calciomercato estivo 2011 trova un accordo con il Caprera il quale, iscritto nel Girone A, affronta la sua precedente squadra per la stagione 2011-2012. Il campionato, diventato a 14 squadre, si rivela estremamente ostico per il Caprera che non riesce a essere competitivo navigando sempre nella parte bassa della classifica, concludendo al quattordicesimo e ultimo posto con 13 punti segnati che le valgono la retrocessione. Campesi decide di non rinnovare il contratto lasciando la societ\u00e0 con un tabellino personale di 3 reti siglate su 26 presenze.\nNel successivo calciomercato estivo coglie l'opportunit\u00e0 fornitale dalla Torres per giocare, in Serie A nella stagione 2012-2013, dove fa il suo debutto il 20 ottobre 2012, alla 5 di campionato, nell'incontro con cui la Torres si impone per 6-0 sulle umbre del Grifo Perugia. Con la maglia rossoblu della societ\u00e0 sassarese Campesi ottiene i suoi maggiori risultati, vincendo il suo primo scudetto al termine del campionato, ottenendo anche la Supercoppa di categoria per due edizioni consecutive, nelle edizioni 2012 e 2013. Oltre al successo di Supercoppa, la successiva stagione 2013-2014 vedr\u00e0 la Torres giungere 2\u00aa in campionato e in finale di Coppa Italia. Campesi finisce la sua avventura nella Torres a fine campionato, congedandosi dalla societ\u00e0 con 15 presenze totali.\nNel calciomercato estivo 2015 decide di affrontare la sua prima avventura internazionale sottoscrivendo un contratto con il West Ham per giocare in FA Women's Premier League Southern Division, terzo livello del campionato inglese di calcio femminile. Nel corso del campionato va a segno su calcio di rigore durante la FA Women's Cup.\nNell'agosto 2016 ha lasciato il West Ham per tornare a giocare nella Serie A, vestendo la maglia della neopromossa Jesina.\nDopo una stagione al , nell'estate 2018 passa al , rimanendo in Serie A. Ha concluso la sua avventura a Verona con due sole presenze in campionato e, a met\u00e0 dicembre 2018, ha rescisso il contratto con la societ\u00e0 scaligera per tornare a giocare in Sardegna dopo pi\u00f9 di quattro anni, accordandosi con la , partecipante al girone C della Serie C."}
{"id": "5838404", "revid": "767487", "url": "https://it.wikipedia.org/wiki?curid=5838404", "title": "Crosscurrent", "text": "Crosscurrent (\"Chang jiang tu\") \u00e8 un film del 2016 diretto da Chao Yang."}
{"id": "5838410", "revid": "767487", "url": "https://it.wikipedia.org/wiki?curid=5838410", "title": "Monica Moling", "text": "Carriera.\nMonica Moling cresce nelle giovanili del Brixen, societ\u00e0 di Bressanone, con la quale, inserita in rosa con la squadra titolare, fa il suo esordio in Serie B regionale, allora terzo livello del campionato italiano di calcio femminile, dalla stagione 2007-2008. la sua stagione iniziale \u00e8 corredata di due reti siglate e 18 presenze su 22 incontri, contribuendo alla salvezza della squadra che a fine campionato conquista la 4\u00aa posizione in classifica con 37 punti. Moling inizia un sodalizio con la squadra che durer\u00e0 otto stagioni, le ultime quattro giocate al secondo livello della struttura calcistica femminile, in Serie A2 per la soppressione della Serie B e di nuovo in quest'ultima, elevata al secondo livello dopo la riforma del campionato 2013-2014. Al termine della stagione 2014-2015 lascia la societ\u00e0, che intanto ha assunto la denominazione Brixen OBI, con una tabellino personale di 157 presenze e 11 reti siglate in campionato.\nNell'estate 2015 trova un accordo con il neopromosso S\u00fcdtirol Damen Bolzano che le offre l'opportunit\u00e0 di giocare in Serie A nella stagione entrante. Durante il campionato ha occasione anche di segnare la sua prima rete in Serie A il 12 dicembre 2015, alla 6\u00aa giornata, siglando al 10' il gol del parziale 1-0 per le altoatesine sulle baresi del Pink Sport Time, dirette avversarie per la salvezza, incontro poi terminato 3-2 per il S\u00fcdtirol, primo incontro vinto dalla squadra nella stagione."}
{"id": "5838418", "revid": "922800", "url": "https://it.wikipedia.org/wiki?curid=5838418", "title": "Classifica perpetua della massima serie inglese di calcio", "text": ""}
{"id": "5838420", "revid": "115519835", "url": "https://it.wikipedia.org/wiki?curid=5838420", "title": "Hong Kong Garden", "text": "Hong Kong Garden \u00e8 il singolo d'esordio del gruppo musicale inglese Siouxsie and the Banshees, pubblicato il 18 agosto 1978.\nRaggiunse velocemente la settima posizione nelle classifiche inglesi, ed \u00e8 ormai ampiamente riconosciuto come un classico. Nel marzo 2005 \"Q\" l'ha inserito nella lista dei \"100 brani chitarristici pi\u00f9 belli di sempre\" e lo scrittore britannico Colin Larkin l'ha definito \"sublime\".\nIl singolo.\nContesto e contenuto.\nLa prima versione strumentale del brano era intitolata \"People Phobia\", composta nel 1977 dal chitarrista John McKay. La prima volta che la band l'ha ascoltata, era in giro su un autobus. Il titolo definitivo \u00e8 preso dal takeaway cinese Hong Kong Garden nella High Street di Chislehurst. Siouxsie ha spiegato che il testo descrive i raid razzisti al locale da parte di una banda di skinhead, dove lei e la sua amica andavano di tanto in tanto.\nSiouxsie ha messo tutta la sua rabbia e la frustrazione nelle parole:\nMi ricordo che desideravo di poter essere come Emma Peel di \"Agente speciale\" e scalciare in testa tutti gli skinhead, perch\u00e9 tormentavano senza piet\u00e0 queste persone solo per il fatto che erano stranieri. Mi sentii impotente, disperata e malata.\nLe registrazioni.\nIl brano \u00e8 stato registrato in una prima versione agli Olympic Studios di Londra nel luglio 1978 con l'aiuto del produttore statunitense Bruce Albertine, di estrazione soul. Questa versione \u00e8 stata rifiutata dal gruppo; il loro manager Nils Stevenson ha rapidamente deciso di chiamare un altro tecnico del suono che aveva un approccio musicale pi\u00f9 vicino a loro. In quel periodo Lillywhite era a Londra per registrare con Johnny Thunders.\nFinalmente ne \u00e8 stata ri-registrata una versione con Lillywhite, molto pi\u00f9 in linea con i gusti del gruppo. \"Hong Kong Garden\" sar\u00e0 il suo primo disco di successo come produttore. \u00c8 stato assunto per la sua capacit\u00e0 di ottenere un certo suono dalla batteria. Lillywhite ha detto al batterista dei Banshees Kenny Morris di non registrare tutti i tamburi nello stesso momento. Morris ha registrato in primo luogo la grancassa e il rullante. Poi i piatti e i tam-tam per ultimo. Lillywhite ha anche aggiunto un'eco alla batteria, aumentando uno spazio considerevole per l'intera registrazione. Secondo il \"New Musical Express\", Lillywhite ha rivoluzionato il suono post-punk del gruppo con un approccio innovativo sui suoni della batteria.\nPubblicazione e accoglienza.\nIl brano \u00e8 stato pubblicato in 7\" il 18 agosto 1978 raggiungendo la settima posizione della classifica britannica, diventando uno dei primi successi del post-punk.\nIl disco \u00e8 stato \"Singolo della settimana\" sul \"New Musical Express\", Melody Maker, Sounds e Record Mirror. La canzone \u00e8 stata descritta da Paul Rambali sul \"NME\" come \"un brillante, vivido racconto, simile a delle immagini dal finestrino di un treno ad alta velocit\u00e0 giapponese, potenza addebitata alla pi\u00f9 originale, inebriante chitarra che ho sentito suonare da tanto, tanto tempo\u201d. Il \"Melody Maker\" ha sottolineato: \"Gli elementi si fondono con effetti notevoli. La canzone \u00e8 stridente e potente, con allettanti riff di chitarra orientale\". \"Sounds\" ha acclamato la canzone come \"costruita nella tradizione consacrata dal tempo di tutti i buoni singoli - orecchiabile, arrangiamento originale accoppiato a un irresistibile ritornello da canticchiare\". Un anno dopo la sua prima trasmissione su John Peel session, il critico Ian Birch ha recensito la canzone \"Killing an Arab\" dei Cure nei primi mesi del 1979, dicendo: \"Come \"Hong Kong Garden\" ha utilizzato un semplice riff in stile orientale con effetto sorprendente, cos\u00ec [\"Killing An] Arab\" \"evoca nervosismo attraverso un modello di chitarra di sapore moresco\".\nRistampa.\nNell'aprile 2014, \"Hong Kong Garden\" \u00e8 stato ristampato in doppio vinile da 7\" con una nuova copertina e un libretto di otto pagine, curato da Siouxsie e Severin. Il primo disco comprende il lato B originale \"Voices (on the Air)\". Il secondo disco include la versione 2006 di \"Hong Kong Garden\" con l'introduzione orchestrale (rielaborato per la colonna sonora del film \"Marie Antoinette\"), accoppiato con la versione del 1984 di \"Voices\" dall'EP \"The Thorn\".\nVideo.\nGirato il 16/08/78. La performance della band in piedi \u00e8 sviluppata in alto contrasto con po' di colore. Siouxsie cammina sul palco saltellando e verso la fine butta il microfono. In linea con la canzone, il video si conclude con una ripresa ravvicinata di un grande gong.\nLascito.\nNel 2014, il cantante-chitarrista dei Sonic Youth Thurston Moore ha designato \"Hong Kong Garden\" come una delle sue 25 canzoni preferite di tutti i tempi.\nTracce.\nMusiche di McKay.\n7\".\nLato A\nLato B\nFormazione.\nAltri musicisti.\n\u00b0 The Versailles String Orchestra - direttore Roger Neil"}
{"id": "5838423", "revid": "79227", "url": "https://it.wikipedia.org/wiki?curid=5838423", "title": "The brig", "text": ""}
{"id": "5838425", "revid": "110157", "url": "https://it.wikipedia.org/wiki?curid=5838425", "title": "Chiesa di San Sepolcro (Altamura)", "text": "Nel primo ventennio del 1600 il Vicario apostolico di Altamura Giovanni Battista Massio avvi\u00f2 la costruzione di cappelle dedicate ai misteri della Via Crucis lungo il pendio fuori dalle mura ad est della citt\u00e0 vecchia.\nL'ultima cappella dedicata al Santo Sepolcro, ampliata e profondamente rimaneggiata a fine ottocento, venne eretta a parrocchia da Mons. Domenico dell'Aquila il 1\u00ba giugno 1941. Dopo la vorticosa espansione urbanistica degli anni '50-'60, la vecchia chiesa ottocentesca venne abbattuta.\nLa nuova chiesa, consacrata il 5 aprile 1974, fu sottoposta ad una radicale ristrutturazione vent'anni pi\u00f9 tardi, e nuovamente consacrata il 2 giugno 2005 da Mons. Mario Paciello."}
{"id": "5838426", "revid": "834", "url": "https://it.wikipedia.org/wiki?curid=5838426", "title": "Distillazione vacuum", "text": ""}
{"id": "5838437", "revid": "964734", "url": "https://it.wikipedia.org/wiki?curid=5838437", "title": "Gau\u1e0d\u012bya Ma\u1e6dha", "text": "Il Gau\u1e0d\u012bya Ma\u1e6dha (bengal\u012b: \u0997\u09cc\u09a1\u09bc\u09c0\u09af\u09bc \u09ae\u09a0; devan\u0101gar\u012b: \u0917\u094c\u0921\u0940\u092f\u093e \u092e\u0920; lett. \"scuola/monastero bengalese\") \u00e8 una istituzione religiosa vi\u1e63\u1e47uita gau\u1e0d\u012bya fondata il 6 settembre 1920 da Bimal\u0101 Pras\u0101d Datta, meglio conosciuto con il nome religioso di Bhaktisiddh\u0101nta Sarasvat\u012b (1874-1937).\nL'origine di questa istituzione va tuttavia ricondotta all'opera riformatrice del padre di Bimal\u0101 Pras\u0101d Datta, il \"k\u0101yastha\" Kedarnath Datta, meglio conosciuto con il nome religioso di Bhaktivinoda \u1e6ch\u0101kura (1838-1914).\nBhaktivinoda \u1e6ch\u0101kura aveva gi\u00e0 avviato una concreta riforma di questa corrente vi\u1e63\u1e47uita lungo tre direttive:\nIl 7 marzo 1918, il figlio Bhaktivinoda \u1e6ch\u0101kura, Bimal\u0101 Pras\u0101d Datta (Bhaktisiddh\u0101nta Sarasvat\u012b) diviene \"sa\u1e43ny\u0101sa\" e d\u00e0 avvio all'istituzione del Gau\u1e0d\u012bya Ma\u1e6dha sulle orme dell'insegnamento paterno.\nSar\u00e0 Bhaktisiddh\u0101nta Sarasvat\u012b a predicare, all'interno del suo Gau\u1e0d\u012bya Ma\u1e6dha, l'osservanza delle regole di vita brahmaniche per i suoi allievi, giungendo a iniziarli (\"d\u012bk\u1e63\u0101\") per mezzo della \"g\u0101yatr\u012b\" e consegnare ai cos\u00ec istituiti brahmani maschi lo \"yaj\u00f1opav\u012bta\" unitamente ai mantra devozionali relativi al \"guru\", a Caitanya e a K\u1e5b\u1e63\u1e47a stesso.\nL'iniziativa di Bhaktisiddh\u0101nta Sarasvat\u012b si diffonde per tutta l'India dove istituisce 64 centri del Gau\u1e0d\u012bya Ma\u1e6dha prima di morire nel 1934, giungendo ad aprire filiali persino in Germania e nel Regno Unito.\nLa linea di maestri guida (\"\u0101c\u0101rya\") di questo istituto religioso subisce tuttavia un'interruzione nel 1943 quando la guida di Bhakti Pras\u0101da Pur\u012b (1895-1958) viene contestata e quindi rifiutata da Bhakti Vil\u0101sa Tirtha (1894-1976), il quale decide quindi di guidare l'istituto Caitanya Ma\u1e6dha.\nLe scissioni non si fermano ed altri \"\u0101c\u0101rya\" decidono di rendersi indipendenti da questi due istituti fondanone di nuovi, prevalentemente con sedi a Calcutta e a Navadvip/Mayapur, questo fino agli anni '50. Tra questi \"\u0101c\u0101rya\" vanno ricordati: Bhakti Rakshak Sridhar, Bhakti Dayita Madhava, Bhakti Prajnan Keshava, Bhakti Hridoy Bon, Bhakti Saranga Goswami, e Bhakti Kusum Madhusudan.\nTra questi spicca il nome, per la sua celebrit\u00e0, di Bhakti Ved\u0101nta Sv\u0101m\u012b Prabhup\u0101da (1896-1977), anch'egli discepolo di Bhaktisiddh\u0101nta Sarasvat\u012b, il quale, dopo aver cercato di fondare una propria associazione a Jhansi nel 1953, e dopo essere divenuto \"sa\u1e43ny\u0101sa\" nel 1959, emigra negli Stati Uniti nel 1965, dove fonder\u00e0 l'ISKCON, pi\u00f9 noto come \"movimento degli Hare Krishna\"."}
{"id": "5838438", "revid": "709565", "url": "https://it.wikipedia.org/wiki?curid=5838438", "title": "Capicannonieri delle Nazionali di calcio", "text": ""}
{"id": "5838442", "revid": "1573940", "url": "https://it.wikipedia.org/wiki?curid=5838442", "title": "Zelotes mkomazi", "text": "Zelotes mkomazi \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal parco tanzaniano in cui sono stati rinvenuti gli esemplari il 27 novembre 1994: la Mkomazi Game Reserve.\nCaratteristiche.\nQuesta specie appartiene al \"bastardi group\", le cui peculiarit\u00e0 sono: larga base embolare con estensioni retrolaterali ampie e estensioni prolaterali molto ampie; l'apofisi terminale \u00e8 tronca e l'embolus \u00e8 ampio, ma corto. Le femmine, invece hanno i dotti laterali dell'epigino allargati e quelli trasversali di forma media.\nL'olotipo femminile rinvenuto ha lunghezza totale \u00e8 di 9,17mm; la lunghezza del cefalotorace \u00e8 di 4,17mm; e la larghezza \u00e8 di 2,92mm.\nDistribuzione.\nLa specie \u00e8 stata reperita nella Tanzania nordorientale: l'olotipo femminile \u00e8 stato rinvenuto ad est della \"Junction 29\", nel territorio della Mkomazi Game Reserve, appartenente alla regione del Kilimangiaro.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5838443", "revid": "110157", "url": "https://it.wikipedia.org/wiki?curid=5838443", "title": "Chiesa di Santa Teresa (Altamura)", "text": "La chiesa di Santa Teresa \u00e8 una chiesa di rito cristiano cattolico, situata nella citt\u00e0 di Altamura. Venne costruita nel 1712 dai carmelitani scalzi riformati, detti anche padri teresiani. Oggi la chiesa barocca appare con cupola e all'interno vi sono altari settecenteschi in marmo nonch\u00e9 il discreto chiostro dei Padri Teresiani."}
{"id": "5838444", "revid": "1345938", "url": "https://it.wikipedia.org/wiki?curid=5838444", "title": "Totoro (personaggio)", "text": " \u00e8 un personaggio immaginario creato nel 1988 da Hayao Miyazaki dello studio Ghibli, per il film \"Il mio vicino Totoro\". Il personaggio di Totoro \u00e8 stato talmente apprezzato da essere in seguito utilizzato per il logo dello Studio Ghibli.\nOrigine.\nNel film \"Il mio vicino Totoro\" \u00e8 il custode della foresta che stringe amicizia con Satsuki e Mei. Il suo aspetto \u00e8 quello di un grosso animale, molto simile a un gigantesco tanuki. \u00c8 un essere calmo e bonario, ama dormire, e pu\u00f2 rendersi invisibile a tutti, mostrandosi solo a chi effettivamente desidera. Sembra essere il custode e protettore della foresta.\nSimbolo.\nIn seguito al successo della pellicola, il personaggio divenne il simbolo dello studio Ghibli. Uno dei membri dello studio, Toshio Suzuki, confessa che lo studio non riuscir\u00e0 mai a creare un personaggio che superi in popolarit\u00e0 Totoro, come Walt Disney non riusc\u00ec mai a creare qualcosa pi\u00f9 popolare di Topolino.\nNel 1994, l'astronomo Takao Kobayashi chiam\u00f2 l'asteroide 10160 Totoro in onore di questo personaggio.\nLa famiglia Totoro.\nNel film si vedono altri due esemplari differenti che seguono Totoro ovunque e sul logo dello studio il pi\u00f9 piccolo si vede sulla testa di Totoro.\nNe \"Il mio vicino Totoro\", solo Totoro \u00e8 indicato per nome da Mei. Nei documenti di produzione sono per\u00f2 indicati i nomi anche degli altri due spiritelli:\nApparizioni.\nOltre al film originale, Totoro appare in numerose produzioni dello studio Ghibli:\nIl personaggio di Totoro appare poi anche in un paio di puntate di \"South Park\" e nel film della Pixar \"Toy Story 3 - La grande fuga\"; viene inoltre citato anche nella serie tv \"Supernatural\" nell'ottavo episodio dell'undicesima stagione \"L'amico immaginario\" (Just My Imagination)"}
{"id": "5838446", "revid": "1573940", "url": "https://it.wikipedia.org/wiki?curid=5838446", "title": "Zelotes mosioatunya", "text": "Zelotes mosioatunya \u00e8 un ragno appartenente alla famiglia Gnaphosidae.\nEtimologia.\nIl nome della specie \u00e8 la sostantivizzazione del nome locale della localit\u00e0 tipo di rinvenimento degli esemplari: in lingua lozi Mosi-oa-Tunya significa il fumo che tuona.\nCaratteristiche.\nQuesta specie appartiene al \"jocquei group\", le cui peculiarit\u00e0 sono: i maschi hanno l'embolus di lunghezza media e la cui base \u00e8 appena accennata. La piastra dell'epigino femminile \u00e8 arrotondata ai margini laterali e posteriori. I condotti mediani dell'epigino hanno i bulbi rigonfi anteriormente e spostati dorsalmente.\nL'olotipo femminile rinvenuto ha lunghezza totale \u00e8 di 7,66mm; la lunghezza del cefalotorace \u00e8 di 3,14mm; e la larghezza \u00e8 di 2,38mm.\nDistribuzione.\nLa specie \u00e8 stata reperita nello Zimbabwe settentrionale: l'olotipo femminile \u00e8 stato rinvenuto nei pressi delle cascate Vittoria, appartenente alla provincia del Matabeleland Settentrionale.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5838453", "revid": "767487", "url": "https://it.wikipedia.org/wiki?curid=5838453", "title": "Una sporca faccenda", "text": "Una sporca faccenda \u00e8 un film del 1964 diretto da Roberto Mauri.\nTrama.\nUna banda di quattro ragazzi e una donna sequestrano un avvocato che gestisce una vincita milionaria al Totocalcio. Grazie a lui incassano la vincita, ma uno di loro, Gino, si suicida in preda al rimorso. Il capobanda, Mario, uccide la donna, Niky, e scappa con la parte di lei, finendo per\u00f2 ucciso in uno scontro con la Guardia di Finanza. Isarco, la mente del colpo, \u00e8 vittima degli stravizi e delle droghe di cui fa uso. Maurizio, l'ultimo componente della banda, rimasto solo medita anche lui il suicidio."}
{"id": "5838454", "revid": "415140", "url": "https://it.wikipedia.org/wiki?curid=5838454", "title": "Fulda Gap", "text": ""}
{"id": "5838457", "revid": "415140", "url": "https://it.wikipedia.org/wiki?curid=5838457", "title": "Stretta di Fulda", "text": ""}
{"id": "5838462", "revid": "116613250", "url": "https://it.wikipedia.org/wiki?curid=5838462", "title": "Kyffh\u00e4userdenkmal", "text": "Il Kyffh\u00e4userdenkmal (letteralmente \"monumento di Kyffhausen\"), conosciuto anche come Barbarossadenkmal (\"monumento di Barbarossa\"), fu costruito fra il 1890 e il 1896 presso il castello medievale di Kyffh\u00e4user vicino a Bad Frankenhausen. \u00c8 il terzo monumento tedesco per grandezza, dopo il Monumento della battaglia delle nazioni (\"V\u00f6lkerschlachtdenkmal\") costruito per commemorare la Battaglia di Lipsia del 1813 e il Monumento all'imperatore Guglielmo I di Porta Westfalica.\nGeografia.\nIl monumento, alto 81 metri, si trova nella parte orientale dei monti Kyffh\u00e4usergebirge ad un'altezza di circa 420\u00a0m al di sotto del picco Kyffh\u00e4userburgberg, 439,7\u00a0m. Il sito appartiene a Steinthaleben nel territorio comunale di Kyffh\u00e4userland, circa 6,5\u00a0chilometri a nord di Bad Frankenhausen e a sud-ovest di Tilleda nella pianura Goldene Aue.\nStoria.\nDopo la morte di Guglielmo I, primo imperatore tedesco nel 1888, numerosi monumenti vennero eretti in suo onore in tutto l'Impero tedesco. Il Monumento di Kyffhausen \u00e8 stato inizialmente proposto dal XIX secolo dalla \"Deutscher Kriegerbund\" (un'associazione di reduci), che poi, sotto il nome di Kyffh\u00e4userbund ha assunto la sua manutenzione dopo il 1900. L'architetto Bruno Schmitz ha elaborato un progetto che si rifaceva alla tradizione di monumenti imponenti come il tempio bavarese Walhalla (tempio), il Hermannsdenkmal nella foresta di Teutoburgo, o il Niederwalddenkmal nei pressi di R\u00fcdesheim.\nIl monumento \u00e8 stato costruito in cima alle rovine del castello imperiale medievale di Kyffhausen, un barone tedesco. Stilisticamente, ricorda i castelli e le fortezze dell'epoca di Hohenstaufen dei secoli XII e XIII.\nIl monumento \u00e8 costituito da una statua in arenaria alta 6,5\u00a0m. dell'imperatore Federico Barbarossa di Nikolaus Geiger (1849-1897). Sopra di essa si trova una statua in bronzo dell'imperatore Guglielmo I, alta 11\u00a0m, progettata dallo scultore Emil Hundrieser (1846-1911) in stile neo-barocco. Questa composizione esprime il tema del monumento: Guglielmo ha portato a compimento l'unificazione della nazione tedesca che era stata cos\u00ec a lungo desiderata fin dai tempi del Barbarossa.\nA dominare il monumento \u00e8 una torre alta 57 metri sormontata da un'enorme corona imperiale. Una scalinata di 247 gradini, conduce alla sommit\u00e0 della torre, che offre una vista panoramica su tutto il territorio di Kyffh\u00e4user, e le montagne di Harz nel nord e a sud la foresta della Turingia. Un edificio adiacente presenta mostre raffiguranti il Castello medievale di Kyffhausen e la leggenda del Barbarossa."}
{"id": "5838486", "revid": "767487", "url": "https://it.wikipedia.org/wiki?curid=5838486", "title": "The Brig", "text": "The Brig \u00e8 uno spettacolo teatrale messo in scena dalla compagnia Living Theatre a partire dal 1963, tratto dall'opera teatrale \"La prigione\" (\"The Brig\" in lingua originale) di Kenneth H. Brown, un ex marine in seguito diventato anarchico. Lo spettacolo, subito notato per la particolare brutalit\u00e0 e violenza della rappresentazione, ha vinto tre Obie Award come migliore produzione, design e regia nel 1964, poi altri due (sotto forma di \"citazione speciale\") per migliore recitazione corale e regia quando lo spettacolo \u00e8 stato riproposto nel 2007. Nel 1964 il regista Jonas Mekas ne ha tratto una versione cinematografica.\nLo spettacolo.\nGenesi.\nNella prima met\u00e0 degli anni '60 il Living Theatre era fortemente influenzato dal Teatro della crudelt\u00e0 di Antonin Artaud e dal suo libro \"Il teatro e il suo doppio\". Julian Beck e Judith Malina erano alla ricerca di un testo teatrale che andasse in tale direzione e la loro scelta cadde su di un manoscritto di circa 40 pagine intitolato \"The Brig\" (in italiano \"La prigione\"), spedito loro per posta da un giovane e sconosciuto ex marine di nome Kenneth H. Brown: un testo ambientato in una prigione militare, crudo, violento e privo di una vera trama. L'opera descriveva una giornata-tipo in una prigione militare dei marines, una realt\u00e0 quotidiana fatta di violenze e vessazioni di ogni tipo, di divieti e prescrizioni assurde, miranti a spersonalizzare l'individuo. Brown era stato rinchiuso per un mese nella prigione militare statunitense di Okinawa, Giappone, negli anni '50 e aveva semplicemente descritto ci\u00f2 che aveva visto e sperimentato di persona.\nInfluenzata da Artaud e convinta che gli attori dovessero \"vivere\" quell'esperienza e non solo recitarla, Malina impose un rigidissimo regime di prove, ispirato alla stessa vita militare dei marines, non scevro da vessazioni e punizioni, che richiedeva una certa resistenza fisica e mentale. Malina e Beck ritenevano che, cos\u00ec impostato, tale spettacolo potesse essere metafora della repressione (anch'essa fisica e mentale) dell'individuo nella grande prigione della societ\u00e0, tanto che Beck afferm\u00f2: \u00abCom'\u00e8 possibile assistere a \"The Brig\" e non voler abbattere le mura di tutte le prigioni?\u00bb. L'obiettivo di Malina era infatti non tanto mettere in scena la tortura fisica, quanto mostrare che regole assurde portano le persone a perdere la loro umanit\u00e0. Vedere i prigionieri eseguire i loro compiti senza senso con rigorosa precisione avrebbe dovuto far riflettere sul senso dell'applicazione di quelle regole. Uno spettacolo insomma che rifletteva l'ideologia anarchica che caratterizzava il Living.\nMessa in scena.\nIl risultato fu una rappresentazione di grande energia e brutalit\u00e0: venne messo in scena un ambiente in cui camminare non \u00e8 consentito (le reclute devono correre qualsiasi cosa facciano) e ogni infrazione porta a un pugno nello stomaco. Nel corso dei due atti gli uomini compiono varie azioni quali vestirsi, pulire, leggere il manuale dei marines stando sull'attenti. Quando uno di essi perde il manuale, viene messo in isolamento con la camicia di forza.\nNon era affatto escluso che durante la rappresentazione qualcuno degli attori potesse davvero restare ferito; anche per questo motivo si decise che a ogni replica vittime e carnefici si sarebbero scambiati di ruolo.\nConseguenze.\nUno spettacolo che mettesse alla berlina le istituzioni militari USA e che veicolasse in maniera cos\u00ec evidente un'ideologia anarchica non poteva essere tollerato negli Stati Uniti dei primi anni '60, sicch\u00e9 si cerc\u00f2 di impedire che le rappresentazioni continuassero: il Servizio Imposte, \"Internal Revenue Service\", accus\u00f2 il Living Theatre di non aver pagato le tasse (accusa poi rivelatasi infondata) e per questo motivo il 17 ottobre 1963 impose la chiusura del teatro, con l'intervento della forza pubblica e il transennamento dell'edificio.\nI membri del Living si rifiutarono di uscire, barricandosi all'interno del teatro. Decisero inoltre di continuare le rappresentazioni, invitando il pubblico presente all'esterno (e bloccato dalla presenza delle forze dell'ordine) a cercare ugualmente di entrare per assistere agli spettacoli. Fu cos\u00ec che, attraverso i tetti o tramite scale a pioli, nei successivi tre giorni circa duecento persone riuscirono a penetrare nel teatro e assistere a \"The Brig\", nonostante l'impegno della forza pubblica che cercava di impedirne l'entrata. Intanto alcuni ristoranti della zona mandavano cibo e bevande in teatro tramite funi. Il 19 ottobre avvenne l'ultima rappresentazione non autorizzata, dopodich\u00e9, evidentemente impossibilitati a continuare a lungo in quella situazione, i membri del Living fermarono la protesta. Cos\u00ec il giorno successivo le forze dell'ordine poterono eseguire il loro mandato: arrestarono i membri della compagnia, chiusero il teatro e sequestrarono costumi e oggetti di scena.\nDopo alcune settimane di detenzione in carcere, condannati dal fisco e per resistenza alla forza pubblica, Beck e Malina insieme agli altri membri del gruppo decisero di abbandonare gli Stati Uniti per intraprendere un lungo viaggio in Europa, dove rimasero parecchi anni e rappresentarono numerosi spettacoli tra cui \"The Brig\": inizi\u00f2 cos\u00ec la seconda fase dell'attivit\u00e0 del Living Theatre.\nIl film.\nNel 1964 venne anche girata una versione cinematografica dello spettacolo, sotto la direzione di Jonas Mekas e del fratello Adolfas, interpretato dagli stessi attori del Living."}
{"id": "5838495", "revid": "1573940", "url": "https://it.wikipedia.org/wiki?curid=5838495", "title": "Zelotes muizenbergensis", "text": "Zelotes muizenbergensis \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dalla localit\u00e0 sudafricana di rinvenimento degli esemplari: Muizenberg e dal suffisso latino \"-ensis\" che ne indica l'appartenenza.\nCaratteristiche.\nQuesta specie appartiene all\"'humilis group\", le cui peculiarit\u00e0 sono: l'embolus del maschio \u00e8 breve, si origina distalmente ed ha anche una curvatura ventrale come nel \"laetus group\"; ne differisce per la forma e l'orientamento dell'apofisi mediana che \u00e8 pi\u00f9 ampia in questo gruppo ed \u00e8 orientato in posizione centrale.\nL'olotipo maschile rinvenuto ha lunghezza totale \u00e8 di 5,25mm; la lunghezza del cefalotorace \u00e8 di 2,50mm; e la larghezza \u00e8 di 1,83mm.\nDistribuzione.\nLa specie \u00e8 stata reperita nel Sudafrica meridionale: l'olotipo maschile \u00e8 stato rinvenuto presso Muizenberg, appartenente alla provincia del Capo Occidentale.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5838496", "revid": "767487", "url": "https://it.wikipedia.org/wiki?curid=5838496", "title": "Ded Moroz i leto", "text": "Ded Moroz i leto (, lett. \"Nonno Gelo e l'estate\") \u00e8 un film d'animazione sovietico del 1969 diretto da Valentin Karavaev, realizzato presso lo studio Sojuzmul'tfil'm."}
{"id": "5838500", "revid": "118258765", "url": "https://it.wikipedia.org/wiki?curid=5838500", "title": "Foot Ball Club Spezia 1906 1979-1980", "text": "Questa voce raccoglie le informazioni riguardanti il Foot Ball Club Spezia 1906 nelle competizioni ufficiali della stagione 1979-1980.\nStagione.\nNel dopo Alfeo Mordenti, il nuovo nocchiero della barca spezzina \u00e8 Giovanni Fusani. Per la rinascita si pensa ad un tecnico giovane ed ambizioso, fresco di supercorso, Roberto Mazzanti. Dopo dodici stagioni in rosa e 410 presenze con la maglia bianconera, alfiere spezzino di tutti i tempi, non figura in lizza per questa stagione Osvaldo Motto. Tra i volti nuovi spicca un giovane attaccante con il fiuto del gol: Massimo Barbuti, prelevato dalla Cerretese. Diventa il capocannoniere del girone con 23 reti.\nNel ritiro estivo di Bagnone il tecnico tempra la squadra che ingaggia nel girone A con Prato e Rondinella la sfida a tre per salire di categoria, sul campo la spuntano le due toscane per 2 punti, ma accade qualcosa di poco chiaro, la Rondinella \u00e8 accusata di combine, e poi viene penalizzata di 6 punti. Cos\u00ec lo Spezia da terzo con 44 punti, diventa secondo alle spalle del Prato a 46 punti, ed entrambe salgono in Serie C1.\nNella Coppa Italia di Derie C lo Spezia disputa prima del campionato il 14\u00ba girone di qualificazione, che promuove ai Sedicesimi il Pietrasanta e lascia al palo le favorite Spezia e Carrarese."}
{"id": "5838502", "revid": "1283780", "url": "https://it.wikipedia.org/wiki?curid=5838502", "title": "Acido tungstico", "text": "L'acido tungstico \u00e8 un ossiacido del tungsteno(VI). Formalmente deriva dal triossido di tungsteno WO3 per idratazione. \u00c8 usato principalmente come mordente nei coloranti per tessuti."}
{"id": "5838512", "revid": "78990018", "url": "https://it.wikipedia.org/wiki?curid=5838512", "title": "Komandor", "text": ""}
{"id": "5838514", "revid": "1573940", "url": "https://it.wikipedia.org/wiki?curid=5838514", "title": "Zelotes mulanjensis", "text": "Zelotes mulanjensis \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dai monti Mulanje, nel Malawi, luogo di rinvenimento degli esemplari, e dal suffisso latino \"-ensis\" che ne indica l'appartenenza.\nCaratteristiche.\nQuesta specie non \u00e8 stata attribuita a nessun gruppo: si distingue dalle altre per l'apofisi terminale rialzata, la base dell'embolus prolateralmente appuntita e retrolateralmente estesa; inoltre l'embolus \u00e8 di media lunghezza e bifido.\nL'olotipo maschile rinvenuto ha lunghezza totale \u00e8 di 5,42mm; la lunghezza del cefalotorace \u00e8 di 2,50mm; e la larghezza \u00e8 di 1,92mm.\nDistribuzione.\nLa specie \u00e8 stata reperita nel Malawi meridionale: l'olotipo maschile \u00e8 stato rinvenuto nelle colline Chilemba, facenti parte dei monti Mulanje, appartenenti a loro volta al distretto omonimo.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5838515", "revid": "155634", "url": "https://it.wikipedia.org/wiki?curid=5838515", "title": "Qatar ExxonMobil Open 2016 - Singolare", "text": "Il singolare del Qatar ExxonMobil Open 2016 \u00e8 stato un torneo di tennis facente parte dell'ATP World Tour 2016.\nNovak \u0110okovi\u0107 ha sconfitto in finale Rafael Nadal per 6-1, 6-2."}
{"id": "5838517", "revid": "78990192", "url": "https://it.wikipedia.org/wiki?curid=5838517", "title": "Kapitan marynarki", "text": ""}
{"id": "5838522", "revid": "767487", "url": "https://it.wikipedia.org/wiki?curid=5838522", "title": "Associazione Calcio Bolzano 1979-1980", "text": "Questa voce raccoglie le informazioni riguardanti l'Associazione Calcio Bolzano nelle competizioni ufficiali della stagione 1979-1980."}
{"id": "5838523", "revid": "1573940", "url": "https://it.wikipedia.org/wiki?curid=5838523", "title": "Zelotes murphyorum", "text": "Zelotes murphyorum \u00e8 un ragno appartenente alla famiglia Gnaphosidae.\nEtimologia.\nIl nome della specie \u00e8 in onore dei raccoglitori degli esemplari nel settembre 1984: i coniugi John Murphy e Frances Murphy; e dal suffisso in latino \"-orum\", che sta ad indicarne il genitivo plurale, cio\u00e8 che la specie \u00e8 dedicata a pi\u00f9 di una persona.\nCaratteristiche.\nQuesta specie appartiene al \"ibayensis group\", le cui peculiarit\u00e0 sono: i maschi hanno l'apofisi terminale arrotondata e una base embolare ampia e ben visibile retrolateralmente. le femmine hanno i margini della piastra dell'epigino arrotondati. I dotti mediani sono piccoli, collegati fra loro nella parte mediana e sclerotizzati posteriormente..\nL'olotipo femminile rinvenuto ha lunghezza totale \u00e8 di 6,66mm; la lunghezza del cefalotorace \u00e8 di 2,50mm; e la larghezza \u00e8 di 1,83mm.\nDistribuzione.\nLa specie \u00e8 stata reperita nel Kenya meridionale: l'olotipo femminile \u00e8 stato rinvenuto nei pressi di Watamu, cittadina appartenente al distretto di Malindi.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5838531", "revid": "1543377", "url": "https://it.wikipedia.org/wiki?curid=5838531", "title": "Clubul Sportiv Dinamo Bucure\u0219ti 2014-2015 (pallavolo femminile)", "text": "Questa voce raccoglie le informazioni riguardanti il Clubul Sportiv Dinamo Bucure\u0219ti nelle competizioni ufficiali della stagione 2014-2015.\nOrganigramma societario.\nArea direttiva\nArea tecnica"}
{"id": "5838535", "revid": "767487", "url": "https://it.wikipedia.org/wiki?curid=5838535", "title": "Kubok Ukra\u00efny 1996-1997", "text": "La Kubok Ukra\u00efny 1996-1997 () fu la 6\u00aa edizione del torneo. La competizione inizi\u00f2 il 14 agosto 1996 e termin\u00f2 il 25 maggio 1997."}
{"id": "5838536", "revid": "287204", "url": "https://it.wikipedia.org/wiki?curid=5838536", "title": "Qatar ExxonMobil Open 2016 - Doppio", "text": "Il doppio del Qatar ExxonMobil Open 2016 \u00e8 stato un torneo di tennis facente parte dell'ATP World Tour 2016.\nFeliciano L\u00f3pez e Marc L\u00f3pez hanno sconfitto in finale Philipp Petzschner e Alexander Peya per 6\u20134, 6\u20133."}
{"id": "5838538", "revid": "1573940", "url": "https://it.wikipedia.org/wiki?curid=5838538", "title": "Zelotes musapi", "text": "Zelotes musapi \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal luogo di rinvenimento degli esemplari: il monte Musapi, nello Zimbabwe.\nCaratteristiche.\nQuesta specie appartiene al \"jocquei group\", le cui peculiarit\u00e0 sono: i maschi hanno l'embolus di lunghezza media e la cui base \u00e8 appena accennata. La piastra dell'epigino femminile \u00e8 arrotondata ai margini laterali e posteriori. I condotti mediani dell'epigino hanno i bulbi rigonfi anteriormente e spostati dorsalmente.\nL'olotipo femminile rinvenuto ha lunghezza totale \u00e8 di 7,75mm; la lunghezza del cefalotorace \u00e8 di 3,33mm; e la larghezza \u00e8 di 2,75mm.\nDistribuzione.\nLa specie \u00e8 stata reperita nello Zimbabwe: l'olotipo femminile \u00e8 stato rinvenuto sul monte Musapi.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5838541", "revid": "688552", "url": "https://it.wikipedia.org/wiki?curid=5838541", "title": "Ivan Lanni", "text": "Caratteristiche tecniche.\nPortiere reattivo tra i pali, dotato di ottimi riflessi, che abbina un notevole senso della posizione a eccellenti mezzi fisici. Si distingue anche per la capacit\u00e0 di neutralizzare i tiri dal dischetto. Pecca nelle uscite alte.\nCarriera.\nMuove i suoi primi passi nel vivaio del Frosinone, prima di essere prelevato dalla Roma, che lo inserisce nel proprio settore giovanile. In seguito passa in prestito al Lecce per una stagione. Il 28 luglio 2009 viene acquistato dal , che il 31 agosto lo cede al Pisa, in Serie D. Esordisce tra i professionisti il 6 settembre contro il Valleverde Riccione. Il 18 aprile 2010 il Pisa si impone per 1-0 sul Pontedera, ottenendo - con quattro giornate d'anticipo - la promozione in terza serie. Con l'arrivo di Dino Pagliari sulla panchina dei toscani perde il posto tra i pali a favore di Maurizio Pugliesi.\nIl 21 luglio 2011 fa ritorno al , sottoscrivendo un contratto triennale. Il 27 ottobre 2012 - a causa dell'indisponibilit\u00e0 dell'estremo difensore titolare Nicol\u00e1s Bremec - fa il suo debutto sia in Serie B, che con i biancorossi, in occasione di Grosseto- (1-1). In seguito ai continui acciacchi subiti da quest'ultimo, diventa il portiere titolare della rosa. Il 26 dicembre 2012, in occasione della trasferta persa 1-0 contro il , ha parato il suo primo rigore in serie cadetta, respingendo la conclusione dal dischetto di Francesco Caputo. Nel corso della stagione si rende autore di ottime prestazioni.\nRescisso il contratto che lo legava ai biancorossi, il 30 maggio 2014 firma un biennale con l'. Esordisce con i bianconeri il 9 agosto nell'incontro vinto 3-4 contro il Gubbio. Il 14 aprile 2015 rinnova il proprio contratto fino al 2017. Nonostante l'eliminazione subita ai play-off, i declassamenti di e Catania - per illecito sportivo - portano all'ammissione dell'Ascoli in Serie B. Il 4 febbraio 2016 sottoscrive un nuovo contratto con i bianconeri valido fino al 2018, con relativo adeguamento economico.\nIl 31 gennaio 2020 viene ceduto al Novara in cambio di Gabriele Marchegiani.\nStatistiche.\nPresenze e reti nei club.\n\"Statistiche aggiornate al 21 febbraio 2022.\""}
{"id": "5838542", "revid": "1033892", "url": "https://it.wikipedia.org/wiki?curid=5838542", "title": "Squadra Speciale Vienna", "text": "Squadra Speciale Vienna (titolo originale: \"SOKO Donau\"; in Germania: \"SOKO Wien\") \u00e8 una serie televisiva austro-tedesca prodotta dal 2005 da Bavaria Film e Satel Film e nata come uno dei tanti spin-off della serie \"Soko 5113\". Interpreti principali sono Gregor Seberg, Stefan J\u00fcrgens, Lilian Klebow, Dietrich Siegl, Bruno Eyron, Lilian Klebow, Helmut Bohatsch, Maria Happel, Mona Seefried, Pia Baresch e Alma Asun.\nLa serie \u00e8 trasmessa in Austria dall'emittente ORF e in Germania dall'emittente ZDF. In Austria, il primo episodio, intitolato \"Racheengel\", \u00e8 andato in onda in prima visione il 20 settembre 2005, mentre in Germania \u00e8 andato in onda il 10 ottobre 2005.\nIn Italia, la serie \u00e8 stata trasmessa in prima visione da Rai 3 a partire dal 4 giugno 2007.\nTrama.\nProtagonista della serie \u00e8 una squadra di poliziotti di Vienna che lavora in un distretto situato in prossimit\u00e0 del Reichsbr\u00fccke.\nIn questa squadra si avvicendano, nel corso degli anni, Helmuth Nowak, Carl Ribarski, Franz Wohlfahrt e Christian Hennig."}
{"id": "5838544", "revid": "736476", "url": "https://it.wikipedia.org/wiki?curid=5838544", "title": "Squadra speciale Vienna", "text": ""}
{"id": "5838545", "revid": "78990747", "url": "https://it.wikipedia.org/wiki?curid=5838545", "title": "Porucznik", "text": ""}
{"id": "5838546", "revid": "736476", "url": "https://it.wikipedia.org/wiki?curid=5838546", "title": "SOKO Donau", "text": ""}
{"id": "5838548", "revid": "736476", "url": "https://it.wikipedia.org/wiki?curid=5838548", "title": "SOKO Wien", "text": ""}
{"id": "5838549", "revid": "7077", "url": "https://it.wikipedia.org/wiki?curid=5838549", "title": "Corridoio di Fulda", "text": ""}
{"id": "5838553", "revid": "7077", "url": "https://it.wikipedia.org/wiki?curid=5838553", "title": "Breccia di Fulda", "text": ""}
{"id": "5838555", "revid": "486946", "url": "https://it.wikipedia.org/wiki?curid=5838555", "title": "Komandor porucznik", "text": ""}
{"id": "5838557", "revid": "486946", "url": "https://it.wikipedia.org/wiki?curid=5838557", "title": "Komandor podporucznik", "text": ""}
{"id": "5838558", "revid": "1573940", "url": "https://it.wikipedia.org/wiki?curid=5838558", "title": "Zelotes namaquus", "text": "Zelotes namaquus \u00e8 un ragno appartenente alla famiglia Gnaphosidae.\nEtimologia.\nIl nome della specie \u00e8 un aggettivo che deriva dalla regione desertica sudafricana di rinvenimento degli esemplari: il Namaqualand.\nCaratteristiche.\nQuesta specie appartiene all\"'humilis group\", le cui peculiarit\u00e0 sono: l'embolus del maschio \u00e8 breve, si origina distalmente ed ha anche una curvatura ventrale come nel \"laetus group\"; ne differisce per la forma e l'orientamento dell'apofisi mediana che \u00e8 pi\u00f9 ampia in questo gruppo ed \u00e8 orientato in posizione centrale.\nL'olotipo maschile rinvenuto ha lunghezza totale \u00e8 di 3,83mm; la lunghezza del cefalotorace \u00e8 di 1,92mm; e la larghezza \u00e8 di 1,33mm.\nDistribuzione.\nLa specie \u00e8 stata reperita nel Sudafrica occidentale: l'olotipo maschile \u00e8 stato rinvenuto presso Bitterfontein, nella parte della regione del Namaqualand che appartiene alla provincia del Capo Settentrionale.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5838566", "revid": "1573940", "url": "https://it.wikipedia.org/wiki?curid=5838566", "title": "Zelotes namibensis", "text": "Zelotes namibensis \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dalla Namibia, sul cui territorio sono stati rinvenuti gli esemplari, e dal suffisso latino \"-ensis\" che ne indica l'appartenenza.\nCaratteristiche.\nQuesta specie appartiene al \"laetus group\", la cui peculiarit\u00e0 \u00e8 che i maschi hanno il bulbo del pedipalpo di forma allungata e l'apofisi mediana retrolaterale genera un \"embolus\" che \u00e8 ricurvo frontalmente.\nL'olotipo maschile rinvenuto ha lunghezza totale \u00e8 di 4,16mm; la lunghezza del cefalotorace \u00e8 di 2,08mm; e la larghezza \u00e8 di 1,67mm.\nDistribuzione.\nLa specie \u00e8 stata reperita in Namibia: l'olotipo maschile \u00e8 stato rinvenuto sui monti Ondundozonananduna.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5838567", "revid": "287204", "url": "https://it.wikipedia.org/wiki?curid=5838567", "title": "Unione Sportiva Mestrina 1979-1980", "text": "Questa voce raccoglie le informazioni riguardanti l'Unione Sportiva Mestrina nelle competizioni ufficiali della stagione 1979-1980."}
{"id": "5838569", "revid": "1652134", "url": "https://it.wikipedia.org/wiki?curid=5838569", "title": "Confine tra la Cina e la Corea del Nord", "text": "Il confine tra la Cina e la Corea del Nord (\u4e2d\u671d\u8fb9\u754c/\uc870\uc120\ubbfc\uc8fc\uc8fc\uc758\uc778\ubbfc\uacf5\ud654\uad6d-\uc911\ud654\uc778\ubbfc\uacf5\ud654\uad6d \uad6d\uacbd) descrive la linea di demarcazione tra i due Stati. Ha una lunghezza di circa 1.420 chilometri.\nGeografia.\nLe due nazioni sono divise, da ovest verso est, dal fiume Yalu, dal monte Paektu e dal fiume Tumen. Dandong, nella provincia cinese Liaoning, sul delta del fiume Yalu, \u00e8 la pi\u00f9 grande citt\u00e0 prossima al confine, mentre sul lato nordcoreano del fiume sorge la citt\u00e0 di Sin\u016diju. Ambedue le citt\u00e0 si trovano sul delta del fiume Yalu nel tratto occidentale del confine, vicino al Mar Giallo.\nLe due sponde del fiume Yalu che separa i due Paesi sono collegate dal Ponte dell'Amicizia sino-coreana.\nVi sono 205 isole sul fiume Yalu. Un trattato tra la Cina e la Corea del Nord del 1962 divise le isole in base a quale gruppo etnico viveva su ognuna di esse. La Corea del Nord ne possiede 127 e la Cina 78. Per varie ragioni, talune isole, come l'isola di Hwanggumpyong, appartengono alla Corea del Nord, ma confinano con il lato cinese del fiume. Ad ogni modo ambedue i Paesi hanno diritto di navigazione nel fiume, nonch\u00e9 nel delta.\nLa sorgente del fiume Yalu \u00e8 il lago Paradiso, nel cratere del monte Paektu. Questo lago \u00e8 anche la sorgente del fiume Tumen, che forma la porzione pi\u00f9 a est del confine.\nParticolarit\u00e0.\nIl confine con la Cina \u00e8 stato pi\u00f9 volte definito come la \"linea di demarcazione verso il mondo esterno\" della Corea del Nord. Buona parte degli scambi commerciali tra i due Paesi transitano attraverso il porto di Dandong.\nPoich\u00e9 il segnale della rete di telefonia mobile cinese si estende per altri dieci chilometri nel territorio coreano, nel corso del tempo si \u00e8 sviluppato nelle regioni attigue al confine un mercato nero di smercio di cellulari provenienti dalla Cina. Poich\u00e9 in Corea del Nord le chiamate internazionali sono severamente proibite dal regime, i trasgressori si espongono a considerevoli rischi nell'acquisto di tali cellulari.\nPeter Hessler, scrittore e giornalista statunitense, nel corso di una visita a Dandong not\u00f2 che diverse coppie cinesi durante il giorno del loro matrimonio sono solite indossare giubbotti salvagente sopra i loro vestiti da sposi e farsi scattare fotografie lungo il confine con la Corea del Nord.\nControllo del confine da parte della Corea del Nord.\nIl confine tra la Cina e la Corea del Nord non si ritiene totalmente invalicabile e protetto, come invece dovrebbe essere; molti disertori nordcoreani fuggono dal Paese attraverso tale confine.\nNel 2006 la Cina costru\u00ec una recinzione di 20 chilometri sul confine, vicino a Dandong, lungo i tratti del delta del fiume Yalu facilmente valicabili. La recinzione era alta due metri e mezzo e rinforzata con filo spinato.\nNel 2007 fu riportato che la Cina stava costruendo altre recinzioni lungo il confine.\nNello stesso anno, la Corea del Nord inizi\u00f2 a costruire una recinzione di 10 chilometri lungo una riva del fiume Yalu, affiancata da un tratto di strada pensato appositamente per il controllo del confine."}
{"id": "5838571", "revid": "767487", "url": "https://it.wikipedia.org/wiki?curid=5838571", "title": "Belli di pap\u00e0", "text": "Belli di pap\u00e0 \u00e8 un film del 2015 diretto da Guido Chiesa, con Diego Abatantuono.\nLa pellicola \u00e8 il \"remake\" del film messicano \"Nosotros los nobles\" diretto da Gary Alazraki nel 2013.\nTrama.\nVincenzo \u00e8 un imprenditore di successo. Vedovo, rimasto improvvisamente solo, deve badare a tre figli ventenni, Matteo, Chiara e Andrea, che rappresentano per lui un vero e proprio cruccio. I ragazzi vivono infatti una vita piena di agi, ma senza senso e soprattutto ignari di qualsiasi responsabilit\u00e0, con una quotidianit\u00e0 leggera, lontana dai doveri e dalla voglia di guadagnarsi la vita.\nVincenzo tenta perci\u00f2 di riportarli alla realt\u00e0, architettando una messinscena con cui fa credere ai figli che l'azienda di famiglia stia fallendo per bancarotta fraudolenta. I quattro sono perci\u00f2 costretti ad un'improvvisa fuga degna di veri latitanti, rifugiandosi in una vecchia e ormai malconcia casa di famiglia in Puglia. Per sopravvivere, Chiara, Matteo e Andrea dovranno cominciare a fare qualcosa che non hanno mai fatto prima: lavorare.\nE infatti, dopo un breve ambientamento, i tre ragazzi riescono a trovare un impiego: Chiara fa la cameriera nel ristorante dove lavora Rocco, spasimante di lei fin da quando era bambino, Matteo lavora in una ditta sgomberi e Andrea invece fa il rappresentante porta a porta di una crema dimagrante alla melma scozzese. Nel frattempo, la latitanza della famiglia Liuzzi desta qualche sospetto a Loris, fidanzato di Chiara e futuro marito: l'uomo, infatti, con l'aiuto del suo amico Carlo, riesce a trovarli e, dopo una discussione con Vincenzo, riporta i ragazzi a Milano mentre l'imprenditore decide di rimanere ancora per qualche giorno.\nCon l'aiuto di Anna, la sua ex amante, Vincenzo vuole dire la verit\u00e0 ai figli sulla morte della madre e quando trova il coraggio per farlo, c'\u00e8 un'intoppo: Loris ha convinto Chiara ad anticipare le nozze. Vincenzo, insieme agli altri figli, ad Anna e all'amico Giovanni, si precipitano al municipio, giusto in tempo prima del fatidico \"s\u00ec\": dopo una discussione accesa, Vincenzo cerca di convincere Chiara a non sposarlo perch\u00e9 \u00e8 rimasto al verde ma qui Loris si gioca l'ultima carta, ovvero quella della verit\u00e0, raccontando che, mentre la moglie di Vincenzo stava morendo, lui se la spassava con la sua amante. Dopo quelle parole, Giovanni stende con un pugno Loris mentre Vincenzo, affiancato da Anna, prova a giustificarsi ma i figli non lo ascoltano e se ne vanno, lasciandolo l\u00ec.\nDopo un anno, Vincenzo si ripresenta alla vecchia casa di famiglia in Puglia insieme ad Anna, che ormai \u00e8 diventata la sua compagna, per cercare di sistemare le cose: tra una cosa tira l'altra, finalmente i tre ragazzi lo perdonano e si scopre che Chiara e Rocco, di nuovo fidanzati, aspettano un bambino e gestiscono un agriturismo (ricavato dalla vecchia casa dei nonni di Rocco), mentre Matteo, insieme al suo collega degli sgomberi, ha aperto una discarica dove producono energia pulita e Andrea \u00e8 guarito dalle sue insicurezze infantili, riuscendo a prendere la laurea in psichiatria e a tenere sedute per la sessualit\u00e0 degli anziani.\nDistribuzione.\nIl film \u00e8 uscito nelle sale italiane il 29 ottobre 2015.\nAccoglienza.\nIncassi.\nIl film ha incassato 4.405.964 euro.\nColonna sonora.\nLe musiche originali e la colonna sonora sono curate da Andrea Farri, compositore specializzato in colonne sonore cinematografiche.&lt;br&gt;Per la sigla finale \u00e8 stata utilizzata la canzone Buon viaggio (Share the Love) del cantautore italiano Cesare Cremonini, brano inedito del 2015 utilizzato anche per la pubblicit\u00e0 del cornetto Algida e diventato disco di platino."}
{"id": "5838584", "revid": "1543377", "url": "https://it.wikipedia.org/wiki?curid=5838584", "title": "Shaquil Barrett", "text": "Carriera professionistica.\nDenver Broncos.\nDopo non essere stato scelto nel Draft NFL 2014, Stewart firm\u00f2 con i Denver Broncos, riuscendo ad entrare nei 53 uomini per l'inizio della stagione regolare, senza per\u00f2 mai entrare in campo come rookie. Disput\u00f2 la sua prima gara come titolare nella settimana 6 della sua seconda stagione dopo l'infortunio di DeMarcus Ware. Quell'anno guid\u00f2 i Broncos con quattro fumble forzati assieme al compagno Von Miller, oltre a 5,5 sack, disputando tutte le 16 partite. A fine stagione vinse il Super Bowl 50 nel trionfo di Denver sui Carolina Panthers per 20-14.\nTampa Bay Buccaneers.\nNel 2019 Barrett firm\u00f2 con i Tampa Bay Buccaneers. Nel secondo turno della stagione mise a segno tre sack nella vittoria sui Carolina Panthers, venendo premiato come miglior difensore della NFC della settimana. Sette giorni dopo si super\u00f2 con un primato personale di 4 sack (record di franchigia pareggiato) contro i San Francisco 49ers. Fu il primo giocatore a mettere a segno 8 sack nelle prime tre giornate di campionato da Mark Gastineau nel . Il suo grande inizio di inizio di stagione continu\u00f2 nel quarto turno con un sack che forz\u00f2 un fumble ritornato dal compagno Ndamukong Suh in touchdown e un intercetto. Alla fine di settembre fu premiato come miglior difensore della NFC del mese. Nel tredicesimo turno Barrett mise a segno due sack su Nick Foles, incluso uno con cui forz\u00f2 un fumble ritornato dal compagno Devin White in touchdown. Nella settimana 15 con il suo sack numero 16,5 pareggi\u00f2 di record stagionale di franchigia detenuto dall'Hall of Famer Warren Sapp. A fine stagione fu convocato per il suo primo Pro Bowl e inserito nel Second-team All-Pro dopo avere guidato la NFL con 19,5 sack ed essersi classificato terzo con 6 fumble forzati.\nIl 16 marzo 2020, i Buccaneers applicarono su Barrett la franchise tag. Nella settimana 3 torn\u00f2 a Denver da avversario, chiudendo con 6 tackle, 2 sack, 3 placcaggi con perdita di yard e una safety, venendo premiato come difensore della NFC della settimana. La sua stagione regolare si chiuse con 8 sack. Altri tre sack li fece registrare su Aaron Rodgers nella finale della NFC vinta contro i Green Bay Packers numero 1 del tabellone che qualific\u00f2 i Buccaneers al Super Bowl LV. Il 7 febbraio 2021, contro i Kansas City Chiefs campioni in carica, part\u00ec come titolare nella vittoria per 31-9, conquistando il suo secondo titolo. Nella finalissima fece registrare un sack su Patrick Mahomes.\nNel marzo del 2021 Barrett firm\u00f2 con i Buccaneers un nuovo contratto quadriennale del valore di 68 milioni di dollari. A fine stagione fu convocato per il suo secondo Pro Bowl."}
{"id": "5838586", "revid": "729019", "url": "https://it.wikipedia.org/wiki?curid=5838586", "title": "62\u00aa Armata", "text": "La 62\u00aa Armata (in russo: 62-\u044f \u0430\u0440\u043c\u0438\u044f), fu una formazione dell'Armata Rossa che divenne famosa a livello mondiale per la sua tenace e vittoriosa difesa della citt\u00e0 di Stalingrado nella fase pi\u00f9 importante della seconda guerra mondiale sul Fronte orientale.\nAttivata frettolosamente dalla 7\u00aa Armata di riserva nell'estate 1942 per fermare l'apparentemente inarrestabile avanzata della 6. Armee tedesca verso la citt\u00e0 sul Volga, la 62\u00aa Armata pur dopo aver subito inizialmente pesanti perdite e aver dovuto ripiegare fino all'area urbana di Stalingrado, riusc\u00ec a difendere con straordinario accanimento le sue ultime posizioni a ovest del Volga. Per due mesi l'armata, guidata con grande energia dal suo famoso comandante, il generale Vasilij \u010cujkov, respinse i continui attacchi della 6. Armee tedesca e inflisse al nemico, nel corso dei drammatici combattimenti urbani nelle rovine di Stalingrado, perdite debilitanti, guadagnando tempo in attesa della grande controffensiva sovietica che avrebbe capovolto completamente l'esito della battaglia e della guerra.\nDopo la fine della battaglia di Stalingrado, la 62\u00aa Armata ricevette la denominazione onorifica di 8\u00aa Armata della Guardia (in russo: \"8-\u044f \u0433\u0432\u0430\u0440\u0434\u0435\u0439\u0441\u043a\u0430\u044f \u0430\u0440\u043c\u0438\u044f\") e, sempre al comando del generale \u010cujkov, rimase in combattimento fino alla fine della guerra, distinguendosi ancora nella liberazione di Dnepropetrovsk, Zaporo\u017e'e e Odessa, e soprattutto nell'avanzata in Polonia e in Germania e nella battaglia di Berlino.\nStoria della 62\u00aa Armata.\nDalla 7\u00aa Armata di riserva alla 62\u00aa Armata.\nDopo le catastrofiche sconfitte della fase iniziale dell'operazione Barbarossa e la drammatica campagna invernale 1941-42, Stalin e l'alto comando sovietico, lo Stavka, decisero di costituire ingenti forze di riserva nelle lontane retrovie da preparare ed equipaggiare metodicamente in preparazione della nuova campagna estiva del 1942. Stalin mantenne strettamente il controllo di queste forti riserve segrete sulle quali egli faceva conto in caso di nuovi sviluppi disastrosi sul fronte combattente.\nLa costituzione delle forze di riserva venne accelerata a partire dalla fine di maggio 1942 subito dopo le prime disastrose battaglie a Char'kov e in Crimea; il 1 giugno 1942 l'Armata Rossa aveva gi\u00e0 costituito una armata carri e sette armate di riserva; il 1 luglio 1942 erano organizzate e in fase di equipaggiamento in totale due armate carri e dieci armate di riserva. Una delle dieci armate di riserva in approntamento nelle retrovie era la cosiddetta 7\u00aa Armata di riserva che, al comando del generale Vladimir Yakovlevi\u010d Kolpak\u010di, era raggruppata nell'area intorno alla grande citt\u00e0 sul Volga di Stalingrado.\nL'andamento iniziale dell'operazione Blu, la grande offensiva estiva della Wehrmacht sferrata il 28 giugno 1942, fu disastroso per i sovietici; gi\u00e0 dopo una settimana di combattimenti, lo sfondamento tedesco nel settore di Vorone\u017e provoc\u00f2 un crollo del fronte sovietico e apr\u00ec la strada per una profonda penetrazione delle Panzer-Division del Gruppo d'armate Sud in direzione della grande ansa del fiume Don. Le forze sovietiche di prima linea furono distrutte o dovettero battere rapidamente in ritirata verso est senza poter opporre valida resistenza; Stalin e l'alto comando sovietico furono costretti la notte del 9 luglio 1942 a prendere provvedimenti strategici decisivi per sbarrare il passo alle truppe tedesche. Il dittatore decise di mobilitare tre armate di riserva per costituire un nuovo fronte difensivo lungo il corso del Don e fermare a tutti i costi l'avanzata nemica che sembrava mettere in pericolo anche la regione di Stalingrado. La 7\u00aa Armata di riserva fu una delle tre armate mobilitate rapidamente da Stalin; la formazione prese il nuovo nome ufficiale di 62\u00aa Armata e ricevette la missione di avanzare con la massima urgenza da Stalingrado fino alla grande ansa del Don per bloccare il nemico ed entrare in collegamento con la 63\u00aa Armata, la vecchia 5\u00aa Armata di riserva, in movimento da nord, e la 64\u00aa Armata, la vecchia 1\u00aa Armata di riserva, in arrivo da sud. Il 12 luglio Stalin raggrupp\u00f2 tutte le forze in fase di movimento verso l'ansa del Don, compresa la 62\u00aa Armata, nel nuovo \"Fronte di Stalingrado\" affidato inizialmente al maresciallo Sem\u00ebn Timo\u0161enko e quindi al generale Vasilij Nikolaevi\u010d Gordov. Il 17 luglio 1942 ebbe inizio la battaglia di Stalingrado con i primi contatti tra le avanguardie della 6. Armee tedesca del generale Friedrich Paulus e i reparti in afflusso della 62\u00aa Armata.\nBattaglia fino alle porte di Stalingrado.\nL'armata affidata al generale Kolpak\u010di era formata da soldati giovani, aggressivi e decisi a battersi, ma non disponeva di forze sufficienti per contrastare in modo efficace i tedeschi; la 62\u00aa Armata era stata costituita in fretta con sei divisioni, in maggioranza inesperte tranne la 33\u00aa Divisione fucilieri della Guardia, rafforzate da una brigata corazzata e soprattutto da dieci reggimenti di artiglieria. Con queste deboli forze, dotate di scarsi mezzi motorizzati, il generale Kolpak\u010di doveva difendere un settore di circa 150 chilometri completamente scoperto e con precari collegamenti sulle ali.\nLe prime fasi della battaglia di Stalingrado furono estremamente difficili per le deboli forze della 62\u00aa Armata; dopo alcuni scontri tra le avanguardie, i tedeschi sferrarono l'offensiva principale il 23 luglio 1942 contro il fianco destro sovietico e, nonostante l'accanita difesa delle truppe dell'armata, riuscirono a aggirare e circondare, tra i villaggi di Kalmykov e Verchne Buzinovka, due divisioni e una brigata corazzata sovietica; il 26 luglio le unit\u00e0 tedesche di punta raggiunsero la riva occidentale del Don. I sovietici tuttavia non rinunciarono a battersi; le divisioni accerchiate, guidate dal colonnello Zuravlev, continuarono a resistere, mentre l'alto comando fece intervenire forti riserve corazzate per contrattaccare in supporto della 62\u00aa Armata in difficolt\u00e0. I contrattacchi delle formazioni corazzate continuarono per alcuni giorni da nord e da est ma non raggiunsero risultati decisivi a causa di errori tattici, di carenze logistiche e della confusione nei comandi; i tedeschi respinsero gli attacchi e poterono riprendere la pressione contro la 62\u00aa Armata. Stalin, estremamente irritato per gli insuccessi, decise il 29 luglio di destituire il generale Kolpak\u010di che venne sostituito dal generale Anton Ivanovi\u010d Lopatin.\nLa situazione della 62\u00aa Armata continu\u00f2 a peggiorare nelle settimane seguenti nonostante le esortazioni di Stalin e dello Stavka di resistere a tutti i costi; dopo alcuni giorni di pausa per riorganizzare il suo schieramento, il generale Paulus riprese l'offensiva nella grande ansa del Don il 7 agosto 1942 e, con un'abile manovra a tenaglia delle sue unit\u00e0 corazzate, riusc\u00ec a chiudere il 9 agosto 1942 un nuovo accerchiamento a Kala\u010d. Quattro divisioni della 62\u00aa Armata rimasero in trappola a ovest del Don, mentre altre due divisioni cercavano di contrattaccare per sbloccare le forze accerchiate.\nLe divisioni della 62\u00aa Armata tuttavia non si fecero prendere dal panico; i reparti accerchiati si trincerarono e opposero tenace resistenza, infliggendo forti perdite ai tedeschi; infine dall'11 agosto i superstiti si sganciarono in direzione del Don che venne superato su mezzi di fortuna dai sopravvissuti delle quattro divisioni accerchiate che trovarono scampo sulla riva orientale dove il generale Lopatin aveva concentrato alcune divisioni di riserva inviate dallo Stavka.\nI tedeschi impiegarono molti giorni per rastrellare la grande ansa del Don e per costituire posizioni di partenza per l'avanzata finale in direzione della citt\u00e0 strategica di Stalingrado, ma quando la 6. Armee riprese l'offensiva il 23 agosto 1942 la 62\u00aa Armata nonostante i continui rinforzi non fu assolutamente in grado di fermare la marcia delle truppe corazzate nemiche che raggiunsero subito le rive del Volga a nord della citt\u00e0. Il generale Andrej Ivanovi\u010d Er\u00ebmenko, nuovo comandante dal 9 agosto del \"Fronte di Stalingrado\", contrattacc\u00f2 con grande aggressivit\u00e0 a nord e a sud del corridoio dei panzer e riusc\u00ec a bloccare temporaneamente l'avanzata, ma lentamente la 62\u00aa Armata dovette ripiegare pur opponendo tenace resistenza, verso l'area urbana di Stalingrado, distesa per 40 chilometri lungo la riva occidentale del Volga. Il 10 settembre 1942 i superstiti erano ormai schierati all'immediata periferia della citt\u00e0, isolati a nord dall'avanzata tedesca, con le spalle al fiume e tagliati fuori anche a sud da una seconda puntata nemica nel sobborgo di Kuporosnoe. Il generale Lopatin, scoraggiato e depresso, aveva ritenuto impossibile difendere Stalingrado, ma Stalin, l'alto comando e il generale Er\u00ebmenko erano invece assolutamente decisi a organizzare una decisiva resistenza e non cedere la citt\u00e0. Il generale Lopatin venne destituito il 3 settembre e prese il suo posto temporaneamente il capo di stato maggiore della 62\u00aa Armata, il capace e preparato generale Nikolaj Ivanovi\u010d Krylov, veterano dell'assedio di Sebastopoli ed esperto di combattimenti in aree urbane.\nL'epopea della 62\u00aa Armata a Stalingrado.\nLa sera del 12 settembre 1942 arriv\u00f2 a Stalingrado il nuovo comandante definitivo della 62\u00aa Armata, il generale Vasilij Ivanovi\u010d \u010cujkov che il giorno prima era stato convocato al comando del \"Fronte di Stalingrado\" e aveva ricevuto l'ordine di resistere ad oltranza; \u010cujkov, tenace e determinato, diede subito prova di grande decisione e insieme al generale Krylov e al commissario capo dell'armata, l'austero e brutale Kuzma Akimovi\u010d Gurov, organizz\u00f2 e diresse personalmente la difesa della citt\u00e0 dai suoi quartier generali in prima linea. La 62\u00aa Armata era in deplorevoli condizioni al momento dell'assunzione del comando da parte del generale \u010cujkov; le divisioni originarie dell'armata e gran parte dei rinforzi erano state praticamente distrutte nei micidiali combattimenti nell'ansa del Don e nel corridoio Don-Volga e gli effettivi erano ridotti a soli 20.000 uomini con meno di 60 carri armati, suddivisi nei resti di tre divisioni e alcune deboli brigate.\nLa posizione della 62\u00aa Armata era straordinariamente critica: isolata a nord e a sud e addossata al Volga poteva ricevere rinforzi, vettovagliamento ed equipaggiamento solo per mezzo dei traghetti che attraversavano il fiume sotto le bombe della Luftwaffe tedesca; priva di reale sostegno da parte dell'aviazione sovietica, era esposta ai continui attacchi aerei nemici. Il generale \u010cujkov era consapevole delle enormi difficolt\u00e0 ma ritenne possibile la resistenza, contando sul tempestivo arrivo di rinforzi e sul contributo della potente artiglieria dell'armata che era rimasta ad est del Volga. Egli inoltre era determinato ad organizzare una battaglia urbana ad oltranza nell'abitato e nell'area industriale di Stalingrado per logorare in scontri ravvicinati la fanteria e i mezzi corazzati tedeschi; il generale inoltre decise sferrare continui contrattacchi, in particolare di notte, per guadagnare tempo e scuotere il morale del nemico.\nA partire dal 13 settembre 1942 ebbero quindi inizio i drammatici combattimenti nella citt\u00e0 di Stalingrado che sarebbero continuati con estrema violenza per due mesi senza interruzioni. Il generale Paulus impieg\u00f2 le sue migliori divisioni per annientare la 62\u00aa Armata e conquistare Stalingrado ormai in macerie sotto i bombardamenti. Fin dal primo giorni gli scontri furono estremamente accaniti e sanguinosi; il 14 settembre le unit\u00e0 di punta tedesche raggiunsero il centro della citt\u00e0 e sfondarono fino al Volga mettendo in grave pericolo lo stesso quartier generale sovietico, ma il generale \u010cujkov contrattacc\u00f2 con l'aiuto dell'esperta 13\u00aa Divisione fucilieri della Guardia, del generale Aleksandr Rodimcev traghettata d'urgenza nella notte attraverso il fiume, e riusc\u00ec a bloccare l'avanzata nemico riguadagnando parte del terreno perduto. Nei giorni seguenti mentre le deboli divisioni rimaste bloccate nei quartier meridionali si battevano strenuamente fino all'ultimo nell'area del famoso silo del grano, nel centro della citt\u00e0 il generale \u010cujkov riusc\u00ec a stabilizzare temporaneamente la situazione e mantenne il possesso dell'imbarcadero principale e del Mamaev Kurgan, una collina strategica con un tumulo sepolcrale, grazie all'arrivo di altre divisioni veterane, la 284\u00aa Divisione fucilieri e la 95\u00aa Divisione fucilieri, che mostrarono grande determinazione nei combattimenti ravvicinati. Entro la fine di settembre tuttavia i tedeschi, grazie ad una netta superiorit\u00e0 di mezzi e di potenza di fuoco completarono la conquista dei quartieri meridionali e progredirono a nord in direzione dei quartieri operai.\nNonostante la progressiva riduzione del territorio nell'area urbana della citt\u00e0 e le fortissime perdite, la 62\u00aa Armata tuttavia riusc\u00ec a mantenere l'iniziativa tattica dei combattimenti, logorando lentamente la potenza offensiva delle divisioni tedesche; le divisioni d'assalto inviate al generale \u010cujkov, otto divisioni in totale nel corso dell'intera battaglia, guidate da capi molto energici come i generali Nikolaj Batjuk, Aleksandr Rodimcev, Vasilij Akimovi\u010d Gori\u0161nij, Stepan Savelevi\u010d Gurjev e Leontij Nikolaevi\u010d Gurt'ev, mostrarono un elevato morale e grande abilit\u00e0 e aggressivit\u00e0 negli scontri corpo a corpo in aree ristrette. Il generale \u010cujkov adott\u00f2 efficaci tattiche di combattimento, basate sui \"gruppi d'assalto\" (\"sturmovyye gruppy\") e sulle cosiddette \"fortezze\", bastioni fortificati in edifici in rovina, che scossero il morale dei soldati tedeschi ed esaurirono la forza del nemico. Nella 62\u00aa Armata divennero celebri nei tragici giorni della battaglia alcuni coraggiosi soldati, come il tenente Anton Kuzmi\u010d Dragan, il sergente Jakov Fedotovi\u010d Pavlov, protagonista della celebre difesa prolungata della \"casa di Pavlov\", e famosi cecchini, come il tenente Vasilij Grigor'evi\u010d Zajcev; la propaganda sovietica esalt\u00f2 la resistenza dell'armata a Stalingrado e le imprese dei suoi soldati.\nNelle prime settimane di ottobre 1942 i tedeschi ripresero gli attacchi in forze per debellare finalmente la resistenza e conquistare i quartieri settentrionali delle grandi fabbriche; con l'aiuto di importanti rinforzi, il generale Paulus guadagn\u00f2 terreno a nord e il 14 ottobre sferr\u00f2 l'attacco contro la fabbrica dei trattori difesa dalla 37\u00aa divisione della Guardia del generale \u017doludev appena traghettata attraverso il Volga. I combattimenti per i quartieri industriali furono i pi\u00f9 accaniti e sanguinosi della battaglia, il generale \u010cujkov si trov\u00f2 in situazioni di estrema difficolt\u00e0 e dovette ripetutamente trasferire il suo quartier generale avanzato esposto agli attacchi nemici; la divisione del generale \u017doludev venne distrutta e i tedeschi occuparono la fabbrica di trattori, ma nei giorni seguenti, la 62\u00aa Armata riusc\u00ec ancora una volta a fermare l'avanzata verso le altre fabbriche. L'intervento della veterana 39\u00aa Divisione fucilieri della Guardia e della 138\u00aa Divisione fucilieri del generale Ivan Ljudnikov permise di difendere le fabbriche \"Barricata\" e \"Ottobre rosso\", mentre contemporaneamente le esperte divisioni di Batjuk, Gorisnij e Rodmicev infliggevano pesanti perdite alla fanteria tedesca nel corso di violentissimi e brutali scontri ravvicinati nelle rovine, nella rete fognaria o negli impervi valloni che davano accesso al fiume. I soldati della 62\u00aa Armata mantennero con successo le loro posizioni nel centro cittadino e sull'aspramente conteso Mamaev Kurgan.\nNella seconda settimana di novembre il generale Paulus, nonostante i ripetuti insuccessi e l'evidente esaurimento delle sue truppe, diede inizio alla terza serie di grandi attacchi contro le fabbriche e tutti i settori della citt\u00e0 ancora difesi dai sovietici. L'offensiva tedesca diede origine a una nuova fase di combattimenti della massima intensit\u00e0; la 62\u00aa Armata dovette affrontare una nuova, grave crisi, alcune divisioni vennero decimate o isolate, ma il generale \u010cujkov pass\u00f2 presto al contrattacco e mantenne il possesso della fabbrica \"Ottobre rosso\", mentre nel settore centrale le divisioni pi\u00f9 efficienti dell'armata continuavano a difendere il Mamaev Kurgan e la riva del Volga. Alla met\u00e0 del mese di novembre la situazione della 62\u00aa Armata tuttavia appariva ancor pi\u00f9 difficile, l'area di Stalingrado ancora occupata era ormai limitatissima e l'imminente congelamento del Volga faceva prevedere enormi difficolt\u00e0 nel trasporto dei rifornimenti per le divisioni asserragliate nelle rovine. In realt\u00e0 la 62\u00aa Armata aveva invece gi\u00e0 ottenuto una vittoria strategica decisiva; grazie al coraggio e alla tenacia dei suoi soldati, l'armata aveva indebolito gravemente le migliori divisioni tedesche e guadagnato tempo per permettere a Stalin e allo Stavka di organizzare le forze necessarie a scatenare la grande controffensiva generale che infatti ebbe inizio il 19 novembre 1942.\nVittoria finale a Stalingrado.\nL'operazione Urano, l'offensiva generale dell'Armata Rossa a nordovest e a sud di Stalingrado, raggiunse in pochi giorni risultati straordinari: le truppe \"satelliti\" rumene vennero sbaragliate e le formazioni corazzate sovietiche avanzarono in profondit\u00e0, travolsero le retrovie dell'Asse e gi\u00e0 il 23 novembre chiusero la gigantesca manovra a tenaglia che permise l'accerchiamento dell'intero raggruppamento di forze tedesche della 6. Armee, comprese tutte le divisioni in combattimento nell'area di Stalingrado contro la 62\u00aa Armata. \nQuesto brillante e sorprendente successo tuttavia inizialmente non port\u00f2 benefici radicali per le divisioni del generale \u010cujkov. I reparti della 62\u00aa Armata parteciparono all'operazione Urano contrattaccando in tutti i settori per agganciare le truppe tedesche ma non poterono ottenere grandi risultati; alcune unit\u00e0 ripresero contatto a nord con il fronte principale ma nel complesso la 62\u00aa Armata rimase isolata nella sua angusta testa di ponte sul Volga con persistenti difficolt\u00e0 di rifornimento. Mentre nella steppa del Don nei mesi di novembre e dicembre si succedevano attacchi e contrattacchi tra le forze mobili dei due schieramenti, la 62\u00aa Armata dovette continuare a combattere nelle rovine di Stalingrado una insidiosa e sanguinosa guerra di agguati e imboscate contro le divisioni tedesche della 6. Armee che, secondo gli ordini ricevuti, rimasero schierate fino alla fine nell'area urbana della citt\u00e0 e difesero accanitamente le posizioni raggiunte in precedenza.\nA partire dalla seconda met\u00e0 di dicembre 1942. la situazione dei rifornimenti della 62\u00aa Armata miglior\u00f2 dopo il completo congelamento del Volga, mentre al contrario le divisioni tedesche presenti nella citt\u00e0 si indebolirono progressivamente a causa della critica situazione strategica della 6. Armee accerchiata, del clima sempre pi\u00f9 rigido e delle carenze del rifornimento aereo fornito dalla Luftwaffe. Finalmente il 10 gennaio 1943, dopo il fallimento del tentativo tedesco di sbloccare le truppe della 6. Armee accerchiate nella grande sacca tra Stalingrado e il Don, l'Armata Rossa diede inizio alla fase finale della battaglia, sferrando l'operazione Anello, l'offensiva generale da ovest verso est delle armate del \"Fronte del Don\" del generale Konstantin Konstantinovi\u010d Rokossovskij. Mentre le armate sovietiche avanzavano lentamente, annientando progressivamente le esauste truppe tedesche schierate nei lati occidentali e meridionali della sacca, la 62\u00aa Armata riprese i suoi costosi attacchi nell'area urbano di Stalingrado, riguadagnando, nonostante l'ostinata resistenza, alcune posizioni nelle grandi fabbriche, nel centro cittadino e nell'area del Mamaev Kurgan.\nIl 26 gennaio 1943 avvenne finalmente il ricongiungimento nel settore a ovest del Mamaev Kurgan delle armate sovietiche provenienti da ovest con la 62\u00aa Armata che aveva ripreso ad avanzare da est; l'emozionante momento segnava la fine dei mesi di isolamento dell'armata e coronava lo straordinario successo dei suoi soldati. La sacca della 6. Armee tedesca era ormai divisa in due parti e i reparti superstiti davano segno di disgregazione; la resistenza tedesca si esaur\u00ec entro pochi giorni; la 62\u00aa Armata partecip\u00f2 anche agli ultimi combattimenti per distruggere i residui nuclei di resistenza nel settore centrale della citt\u00e0 e nelle grandi fabbriche; il feldmaresciallo Friedrich Paulus si arrese ai reparti della 64\u00aa Armata, ma anche l'armata del generale \u010cujkov cattur\u00f2 molti prigionieri tra cui importanti ufficiali superiori delle divisioni accerchiate, come i generali comandanti del IV e del LI Corpo d'armata, generali Max Pfeffer e Walther von Seydlitz-Kurzbach. Il 2 febbraio 1943 la battaglia di Stalingrado termin\u00f2 con la completa vittoria sovietica.\nDopo la fine dei combattimenti sul Volga, la 62\u00aa Armata, estremamente provata dalla battaglia, rimase per circa un mese nell'area di Stalingrado dove ricevette nuovo equipaggiamento e armamenti ed ebbe modo di riposarsi e riorganizzarsi; Stalin e l'alto comando sovietico riconobbero l'eccezionale valore dimostrato dall'armata: oltre a numerosi riconoscimenti individuali, quasi tutte le divisioni ricevettero il titolo onorifico di unit\u00e0 \"della Guardia\". La 62\u00aa Armata stessa cambi\u00f2 nome e il 16 aprile 1943 divenne ufficialmente l'8\u00aa Armata della Guardia; il generale \u010cujkov, protagonista della vittoria, rimase al comando dell'armata che in aprile 1943 venne trasferita su convogli ferroviari verso ovest in direzione del fronte sul Donec per riprendere la sua partecipazione alla guerra."}
{"id": "5838587", "revid": "415140", "url": "https://it.wikipedia.org/wiki?curid=5838587", "title": "8\u00aa Armata della Guardia", "text": "La 8\u00aa Armata della Guardia (in russo: 8-\u044f \u0433\u0432\u0430\u0440\u0434\u0435\u0439\u0441\u043a\u0430\u044f \u0430\u0440\u043c\u0438\u044f), fu una formazione dell'Armata Rossa costituita in origine con il nome di 62\u00aa Armata che assunse la sua nuova denominazione il 16 aprile 1943 in riconoscimento dell'eccezionale valore dimostrato durante la vittoriosa difesa della citt\u00e0 di Stalingrado nella fase pi\u00f9 importante della seconda guerra mondiale sul Fronte orientale.\nL'8\u00aa Armata della Guardia, al comando del generale Vasilij Ivanovi\u010d \u010cujkov, rimase in combattimento fino alla fine della guerra, distinguendosi nella liberazione di Dnepropetrovsk, Zaporo\u017e'e e Odessa, e soprattutto nell'avanzata in Polonia e in Germania. L'8\u00aa Armata della Guardia prese parte allo scontro finale di Berlino, combattendo una nuova battaglia urbana, giungendo a poche centinaia di metri dalla Cancelleria e dal bunker di Adolf Hitler e ricevendo la resa finale della guarnigione tedesca.\nDopo la vittoria, l'8\u00aa Armata della Guardia rimase schierata in Germania orientale nel settore critico della stretta di Fulda, come elemento di punta del Gruppo di forze sovietiche in Germania, le unit\u00e0 dell'Armata Rossa in massima prontezza operativa in caso di conflitto con la NATO; dopo la fine della Guerra Fredda e la dissoluzione dell'Unione Sovietica, l'armata venne ritirata in Russia e quindi ufficialmente disciolta nel 1992.\nL'8\u00aa Armata della Guardia \u00e8 stata ufficialmente ricostituita nel 2017 con posto di comando a Novo\u010derkassk, nella Russia meridionale, nel quadro del programma di graduale potenziamento dell'esercito della Federazione russa.\nStoria dell'8\u00aa Armata della Guardia.\nDal Dnepr alla Vistola.\nStalin e l'alto comando sovietico riconobbero lo straordinario valore dimostrato dalla 62\u00aa Armata nella battaglia di Stalingrado: oltre a numerosi riconoscimenti individuali, quasi tutte le divisioni ricevettero il titolo onorifico di unit\u00e0 \"della Guardia\". La 62\u00aa Armata stessa cambi\u00f2 nome e il 16 aprile 1943 divenne ufficialmente l'8\u00aa Armata della Guardia; il generale Vasilij Ivanovi\u010d \u010cujkov, protagonista della vittoria, rimase al comando dell'armata che in aprile 1943 venne trasferita su convogli ferroviari verso ovest in direzione del fronte sul Donec per riprendere la sua partecipazione alla guerra.\nDopo la fine della micidiale battaglia di Stalingrado quindi l'8\u00aa Armata della Guardia pass\u00f2 alcuni mesi in riorganizzazione e inizialmente non prese parte alle grandi battaglie della primavera-estate 1943; al contrario delle altre armate vittoriose a Stalingrado, l'armata del generale \u010cujkov non venne schierata nei fronti impegnati nella grande battaglia di Kursk e nelle successive offensive sovietiche. L'8\u00aa Armata della Guardia ritorn\u00f2 invece in campo con un ruolo importante nell'autunno 1943 dopo essere stata assegnata al gruppo di forze del generale Rodion Malinovskij impegnato a liberare le grandi citt\u00e0 sul basso Dniepr. Dopo alcuni attacchi falliti, il generale Malinovskij ricevette personalmente da Stalin il rinforzo dell'8\u00aa Armata della Guardia per sferrare un audace attacco notturno su Zaporo\u017e'e.\nL'8\u00aa Armata, rafforzata da due corpi corazzati, pass\u00f2 quindi all'offensiva alle ore 22.00 della notte del 13 ottobre 1943; il piano sovietico ebbe pieno successo. In connessione con i contemporanei attacchi di altre due armate sovietiche, l'8\u00aa Armata si apr\u00ec la strada combattendo verso Zaporo\u017e'e; dopo aspri combattimenti i tedeschi abbandonarono la citt\u00e0 dopo aver distrutto in parte la strada maestra che conduceva al ponte sul Dniepr e alla diga che alimentava la grande centrale elettrica. Dopo questo successo i sovietici continuarono l'offensiva in direzione di Dnepropetrovsk; il generale Malinovskij sferr\u00f2 un nuovo attacco combinato a cui partecip\u00f2 anche l'armata del generale \u010cujkov. Mentre unit\u00e0 di altre armate sovietiche avanzavano verso Krivoj Rog e raggiungevano la centrale elettrica evitando la sua totale distruzione da parte dei tedeschi, l'8\u00aa Armata della Guardia marci\u00f2 in direzione di Dnepropetrovsk e furono i soldati di una delle divisioni dell'armata, la 39\u00aa Divisione fucilieri della Guardia, che il 25 ottobre 1943 liberarono la grande citt\u00e0 sul Dniepr.\nIl 10 gennaio 1944 l'8\u00aa Armata della Guardia, sempre alle dipendenze del fronte del generale Malinovskij, diede inizio alla nuova serie di offensive sulla linea del Dniepr; mentre altre forze conquistavano finalmente dopo violenti combattimenti la testa di ponte di Nikopol', l'armata del generale \u010cujkov combatt\u00e9 con successo nel settore di Apostolovo e quindi marci\u00f2 verso ovest fino alla linea del fiume Ingulets che venne superata il 6 febbraio 1944. Dopo questi successi l'8\u00aa Armata della Guardia continu\u00f2 l'offensiva anche a marzo e aprile 1944 e avanz\u00f2 in direzione di Odessa, difesa dalla nuova 6. Armee tedesca, ricostituita dopo l'annientamento a Stalingrado; i sovietici ebbero la meglio anche questa volta dopo una nuova serie di aspre battaglie e i soldati del generale \u010cujkov il 10 aprile 1944 entrarono a Odessa mentre le forze tedesche superstiti ripiegavano oltre il Dnestr.\nDopo il raggiungimento del confine con la Romania, l'alto comando sovietico aveva deciso di sferrare nell'estate 1944 l'attacco principale nel settore centrale del fronte orientale trasferendo una parte delle sue forze in Bielorussia per rafforzare lo schieramento destinato all'operazione Bagration. L'8\u00aa Armata della Guardia fu una delle formazioni destinata ad essere trasferita a nord e all'inizio di giugno 1944 l'armata del generale \u010cujkov venne ritirata dal fronte del Dnestr e, dopo un breve periodo nelle riserve, venne inviata per ferrovia a partire dal 12 luglio 1944 al 1\u00ba Fronte Bielorusso del generale Konstantin Rokossovskij. Il trasferimento avvenne nel massimo segreto e si concluse con un brillante successo; l'armata raggiunse le sue nuove posizioni senza essere individuata dai tedeschi ed ebbe modo di perfezionare le sue tattiche offensive e di organizzare accuratamente le sue forze e i suoi rifornimenti. Il 18 luglio 1944 il generale Rokossoviskij diede inizio all'offensiva Lublino-Brest; l'8\u00aa Armata della Guardia costituiva la forza principale d'attacco e pass\u00f2 all'offensiva dopo un pesante bombardamento dell'artiglieria pesante ordinato dal generale \u010cujkov. L'attacco dell'armata ebbe pieno successo: il fronte tedesco venne facilmente sfondato e i sovietici poterono avanzare subito in profondit\u00e0; nonostante alcuni ordini contraddittori e incertezze strategiche dell'alto comando, i reparti dell'8\u00aa Armata marciarono entro la fine di luglio fino alla linea della Vistola e riuscirono a costituire una preziosa testa di ponte a Magnuszew che ai primi di agosto venne difesa nonostante i contrattacchi tedeschi. Il fronte orientale si stabilizz\u00f2 per alcuni mesi in questo settore e l'armata pot\u00e9 rafforzare le sue posizioni sulla Vistola in vista della prevista offensiva invernale.\nVittoria a Berlino.\nIl 14 gennaio 1945 il potente \"1\u00b0 Fronte Bielorusso\" del maresciallo Georgij \u017dukov diede inizio alla grande offensiva finale a partire dalle teste di ponte sulla Vistola; l'8\u00aa Armata della Guardia del generale \u010cujkov era stata ammassata nella area di Magnuszew e costituiva l'elemento di punta dell'attacco insieme ai mezzi corazzati della 1\u00aa Armata carri della Guardia. L'offensiva raggiunse subito una successo totale: le difese tedesche furono travolte, i reparti d'assalto conquistarono le posizioni e i carri armati avanzarono il primo giorno di 30 chilometri. I reparti dell'8\u00aa Armata della Guardia parteciparono allo sfondamento e avanzarono altrettanto rapidamente dei mezzi corazzati con tappe di 24-30 chilometri al giorno. Il generale \u010cujkov decise di sfruttare la favorevole occasione e spinse in avanti con la massima energia i suoi uomini senza preoccuparsi dei piani originari; il 17 gennaio 1945 i suoi soldati marciarono per 40 chilometri e il giorno seguente l'8\u00aa Armata della Guardia arriv\u00f2 alla periferia di \u0141\u00f3d\u017a. Dopo aver rischiato di subire un attacco degli aerei sovietici non informati della posizione dei reparti dell'armata, i soldati del generale \u010cujkov il 19 gennaio 1945 assaltarono di sorpresa la citt\u00e0 che venne liberata con estrema facilit\u00e0.\nL'8\u00aa Armata della Guardia riprese subito l'avanzata; le truppe ormai erano in marcia sulla direttrice di Berlino e comandanti e soldati erano estremamente determinati a raggiungere \"l'obiettivo finale\" della guerra. Per guadagnare tempo il generale \u010cujkov decise di rinunciare ad attaccare la roccaforte di Posen che appariva fortemente difesa e, dopo aver lasciato alcuni reparti per assediarla, aggir\u00f2 la citt\u00e0 da nord e riprese ad avanzare alla massima velocit\u00e0. L'armata tuttavia era sempre pi\u00f9 lontana dalle retrovie del fronte e iniziava soffriva di crescenti carenze di equipaggiamento e munizioni; nonostante queste difficolt\u00e0, il 31 gennaio i soldati superarono la debole resistenza di reparti improvvisati tedeschi a Meseritz e arrivarono alla linea dell'Oder che peraltro era gi\u00e0 stata superata pi\u00f9 a nord dalla 5\u00aa Armata d'assalto. L'8\u00aa Armata raggiunse il fiume a sud della fortezza di K\u00fcstrin e il generale \u010cujkov riusc\u00ec entro il 3 febbraio 1945 a costituire una testa di ponte facendo attraversare i suoi soldati nonostanze la mancanza di equipaggiamenti e armamenti adeguati. Dopo la costituzione di teste di ponte strategiche sull'Oder, Stalin e lo Stavka decisero di arrestare temporaneamente l'avanzata e riorganizzare le forze prima dell'attacco diretto a Berlino; nonostante il disappunto del generale \u010cujkov, favorevole a continuare subito l'offensiva, l'8\u00aa Armata della Guardia quindi pass\u00f2 sulla difensiva e consolid\u00f2 le posizioni raggiunte.\nPer due mesi l'8\u00aa Armata della Guardia rimase ferma sull'Oder e riorganizz\u00f2 e potenzi\u00f2 le sue forze in preparazione della prevista offensiva finale su Berlino; in questo periodo l'armata rafforz\u00f2 le sue posizioni con azioni locali nella testa di ponte, respinse alcuni attacchi di alleggerimento tedeschi e soprattutto conquist\u00f2, alla fine di marzo 1945, l'importante citt\u00e0 di K\u00fcstrin, sbaragliando i difensori che erano rimasti sulla riva orientale dell'Oder. Il 16 aprile 1945 ebbe inizio finalmente il grande attacco su Berlino e l'8\u00aa Armata della Guardia sferr\u00f2 l'offensiva principale dopo aver concentrato gran parte delle sue forze nella testa di ponte sull'Oder di fronte alle solide posizioni tedesche sulle alture di Seelow. I primi assalti incontrarono la tenace resistenza del nemico e, anche per errori tattici da parte del comando superiore sovietico, i soldati dell'armata subirono pesanti perdite i primi tre giorni, attaccando allo scoperto e in massa le alture di Seelow e non riuscirono ad effettuare uno sfondamento in profondit\u00e0 nonostante l'intervento in massa delle poderose riserve corazzate del 1\u00b0 Fronte bielorusso.\nDopo combattimenti prolungati e aver subito pesanti perdite, finalmente il 19 aprile 1945 l'8\u00aa Armata della Guardia complet\u00f2 lo sfondamento, conquist\u00f2 le alture strategiche di Seelow e pot\u00e9 dare inizio, insieme ai mezzi corazzati della 1\u00aa Armata carri della Guardia, all'avanzata in campo aperto verso Berlino. In questa fase si manifestarono forti contrasti personali tra il generale \u010cujkov e l'energico comandante in capo del \"1\u00b0 Fronte bielorusso\", il maresciallo Georgij \u017dukov. La periferia della capitale tedesca venne raggiunta contemporaneamente da numerose armate sovietiche entro il 24 aprile e due giorni dopo venne completata la manovra d'accerchiamento intorno a Berlino; l'8\u00aa Armata della Guardia penetr\u00f2 nei sobborghi della citt\u00e0 da sud-est, mentre altre formazioni iniziavano l'avanzata dentro Berlino da est, da nord e da sud. La battaglia nell'area urbana della capitale ebbe inizio il 26 aprile e fu subito estremamente accanita e sanguinosa. Il generale \u010cujkov era esperto di guerra all'interno di grandi centri abitati e cerc\u00f2 di riorganizzare le sue truppe d'assalto tenendo conto delle difficolt\u00e0 tattiche e dei precedenti di Stalingrado e Budapest, ma anche i veterani dell'8\u00aa Armata trovarono molto arduo avanzare verso il centro di Berlino.\nAccese rivalit\u00e0 tra i comandanti sovietici resero ancor pi\u00f9 difficile la vittoria e ostacolarono il coordinamento tra le varie armate; i soldati dell'8\u00aa Armata si aprirono faticosamente il passo dopo aver in parte tagliato la strada ai commilitoni del 1\u00b0 Fronte ucraino del maresciallo Ivan Konev che avanzavano da sud e che furono costretti a deviare rinunciando ad entrare nel centro della capitale. L'8\u00aa Armata quindi pot\u00e9 riprendere l'avanzata insieme ai mezzi corazzati della 1\u00aa Armata carri della Guardia e del 11\u00ba Corpo carri; dopo aver conquistato l'aeroporto di Tempelhof, i soldati del generale \u010cujkov si trovarono di fronte l'ostacolo del canale Landwehr che fu superato con notevole difficolt\u00e0 e dopo scontri sanguinosi. Il 30 aprile 1945 l'armata era a poche centinaia di metri dalla Cancelleria e dal Reichstag, ma venne preceduta dai reparti della 3\u00aa Armata d'assalto che, avanzando da nord, riuscirono per primi a raggiungere e conquistare il palazzo del Parlamento tedesco. Cruenti combattimenti continuarono nelle ore seguenti per il possesso dei luoghi simbolici del centro di Berlino, ma ormai la resistenza, dopo il suicidio di Adolf Hitler, dava segni di cedimento. Il 1 maggio 1945 il generale Hans Krebs, capo di stato maggiore dell'esercito tedesco, si present\u00f2 davanti alle linee dell'8\u00aa Armata della Guardia ed ebbe alcuni colloqui infruttuosi con il generale \u010cujkov per stabilire una tregua. Il 2 maggio 1945 infine il comandante della guarnigione di Berlino, generale Helmuth Weidling, decise di arrendersi con i reparti superstiti al generale \u010cujkov e all'8\u00aa Armata che in questo modo ebbero il privilegio di concludere la guerra, iniziata drammaticamente alle porte di Stalingrado, ricevendo la capitolazione della capitale nemica.\nL'8\u00aa Armata della Guardia durante la Guerra fredda.\nDopo la fine della seconda guerra mondiale l'8\u00aa Armata della Guardia rimase, sulla base di una decisione dell'alto comando sovietico del 29 maggio 1945, tra le truppe di occupazione della Germania che nel 1954 presero la denominazione ufficiale di Gruppo di forze sovietiche in Germania. L'armata stabil\u00ec inizialmente il suo quartier generale a Jena ma nel luglio 1945 il posto di comando venne trasferito a Weimar dove rimase sino alla fine dell'anno 1945; dal gennaio 1946 fino al ritiro dal territorio tedesco nel 1990, il quartier generale fu posizionato invece nella cittadina di Nohra.\nDurante il lungo periodo della Guerra fredda, la forte ostilit\u00e0 politico-militare con le potenze occidentali della NATO, l'8\u00aa Armata della Guardia rimase schierata, in stato di elevata prontezza operativa, in Germania orientale di fronte al famoso varco di Fulda, il settore strategico ritenuto dai pianificatori militari occidentali particolarmente vulnerabile in caso di attacco sovietico. Le unit\u00e0 avanzate dell'armata distavano solo cinque chilometri dal confine e il comando supremo della NATO temeva fortemente un eventuale attacco dell'8\u00aa Armata della Guardia attraverso il varco di Fulda che avrebbe dovuto essere difeso in caso di guerra dai due corpi d'armata della 7\u00aa Armata statunitense.\n \nL'8\u00aa Armata della Guardia rimase in addestramento per decenni nelle sue aree di schieramento, ma nel periodo della Guerra fredda prese parte anche ad operazioni attive, essendo stata impegnata dal 15 maggio al 5 novembre 1968 nella cosiddetta \"operazione Danubio\", l'invasione, senza incontrare reale resistenza, della Cecoslovacchia, di cui si temeva una defezione dal patto di Varsavia. L'armata, impiegata insieme alla 1\u00aa Armata carri della Guardia, attravers\u00f2 il confine tra DDR e Cecoslovacchia e avanz\u00f2 fino alla regione di Bor; i soldati dell'8\u00aa Armata ricevettero un encomio da parte del ministero della Difesa sovietico per le capacit\u00e0 operative dimostrate nell'operazione Danubio.\nL'8\u00aa Armata della Guardia era una delle pi\u00f9 grandi e potenti formazioni delle forze sovietiche in Germania; con una forza effettiva media di circa 90.000 soldati, era equipaggiata con i materiali pi\u00f9 moderni a disposizione dell'Armata Rossa. Al momento del suo ritiro nel 1990 disponeva in totale di 958 carri armati T-80, 1.872 mezzi corazzati da combattimento per la fanteria e 414 cannoni semoventi, suddivisi nelle divisioni assegnate all'armata; in particolare la 39\u00aa Divisione della Guardia aveva 155 carri T-80, 637 mezzi corazzati e 126 cannoni semoventi, mentre la 79\u00aa Divisione carri della Guardia disponeva di 322 T-80, 278 mezzi corazzati e 72 cannoni semoventi.\nDopo la riunificazione della Germania nel 1990 e la firma tra le quattro grandi potenze vincitrici della seconda guerra mondiale del \"Trattato sullo stato finale della Germania\", il raggruppamento delle forze sovietiche stanziato sul territorio tedesco, compresa l'8\u00aa Armata della Guardia, venne sciolto e le sue formazioni furono ordinatamente trasferite in Russia. L'8\u00aa Armata della Guardia complet\u00f2 il suo trasferimento nei primi mesi del 1992 e venne posizionata a Volgograd; dopo essere stata trasformata inizialmente in 8\u00ba Corpo motorizzato fucilieri della Guardia, la formazione \u00e8 stata successivamente sciolta.\nL'8\u00aa Armata della Guardia \u00e8 stata ufficialmente ricostituita nel 2017 con posto di comando a Novo\u010derkassk, nella Russia meridionale, nel quadro del programma di graduale potenziamento dell'esercito della Federazione russa. La nuova armata \u00e8 costituita principalmente da due divisioni di fucilieri motorizzati e da una serie di reparti minori e sembra controllare anche le forze indipendentiste filo-russe della regione del Donbass."}
{"id": "5838590", "revid": "1305772", "url": "https://it.wikipedia.org/wiki?curid=5838590", "title": "Ociminae", "text": "Ociminae \u00e8 una sottotrib\u00f9 di piante spermatofite dicotiledoni appartenenti alla famiglia delle Lamiaceae (ordine delle Lamiales).\nEtimologia.\nIl nome della sottotrib\u00f9 deriva dal suo genere tipo \"Ocimum\" la cui etimologia deriva a sua volta dalla parola greca \"okimon\" (= profumo, olezzo) anticamente usata da Teofrasto (371 a.C. \u2013 Atene, 287 a.C.), filosofo e botanico greco antico discepolo di Aristotele autore di due ampi trattati botanici, ma anche da Dioscoride (Anazarbe, 40 circa \u2013 90 circa) medico, botanico e farmacista greco antico che esercit\u00f2 a Roma ai tempi dell'imperatore Nerone, per alcune erbe aromatiche.\nIl nome scientifico della sottotrib\u00f9 \u00e8 stato definito dal botanico tedesco Johan Anton Schmidt (1823 in Hamburg - 1905 in Elberfeld) nella pubblicazione \"Flora Brasiliensis 8(1): 67, 69.\" del 1858.\nDistribuzione e habitat.\nLa distribuzione prevalente delle specie di questa sottotrib\u00f9 \u00e8 africana con habitat per lo pi\u00f9 tropicali.\nTassonomia.\nLa famiglia di appartenenza della sottotrib\u00f9 (Lamiaceae), molto numerosa con circa 250 generi e quasi 7000 specie, ha il principale centro di differenziazione nel bacino del Mediterraneo e sono piante per lo pi\u00f9 xerofile (in Brasile sono presenti anche specie arboree). Per la presenza di sostanze aromatiche, molte specie di questa famiglia sono usate in cucina come condimento, in profumeria, liquoreria e farmacia. La famiglia \u00e8 suddivisa in 7 sottofamiglie; la sottotrib\u00f9 Ociminae appartiene alla sottofamiglia Nepetoideae ed \u00e8 descritta all'interno della trib\u00f9 Ocimeae .\nFilogenesi.\nAnche se la trib\u00f9 Ocimeae (all'interno della quale \u00e8 descritta la sottotrib\u00f9 di questa voce) \u00e8 monofiletica, molte relazioni nel suo interno non sono del tutto risolte specialmente tra le sottotrib\u00f9 Hyptidinae, Plectranthinae e la sottotrib\u00f9 Ociminae. Anche all'interno di Ociminae alcune suddivisioni tradizionali dovrebbero essere riconsiderate. I generi \"Syncolostemon\" e \"Hemizygia\" rappresentano un gruppo monofiletico solamente se sono considerati insieme. Il genere \"Ocimum\" \u00e8 parafiletico; perch\u00e9 diventi monofiletico si dovrebbe riconsiderare il genere \"Nautochilus\" attualmente descritto all'interno di \"Ocimum\". \"Orthosiphon\" diventerebbe monofiletico con l'inclusione dei due piccoli generi \"Fuerstia\" e \"Hoslundia\". Anche il genere \"Platostoma\" non \u00e8 monofiletico e dagli ultimi studi forma un clade con i generi \"Haumaniastrum\" e \"Basilicum\". La sottotrib\u00f9 attualmente risulta divisa in due grandi cladi: il primo con il genere \"Catoferia\" in posizione di \"gruppo fratello\" del clade \"Platostoma\" s.l., questo clade a sua volta \u00e8 \"gruppo fratello\" del resto della sottotrib\u00f9.\nIl cladogramma tratto dallo studio citato e semplificato mostra l'attuale conoscenza della struttura filogenetica della sottotrib\u00f9 Ociminae.\nComposizione della sottotrib\u00f9.\nLa sottotrib\u00f9 come \u00e8 descritta attualmente \u00e8 formata da 13 generi e circa 250-300specie:\nIn alcuni studi la specie \"Puntia stenocaulis\" \u00e8 descritta all'interno del genere \"Endostemon\" (= \"E. stenocaulis\" )\nGeneri e specie della flora europea.\nIn Europa (in Italia e nell'areale del Mediterraneo) sono presenti i seguenti generi e specie:\nLa specie \"Ocimum basilicum\" sul territorio italiano \u00e8 considerata \"specie aliena\"."}
{"id": "5838593", "revid": "1543377", "url": "https://it.wikipedia.org/wiki?curid=5838593", "title": "Clubul Sportiv Municipal Bucure\u0219ti 2014-2015 (pallavolo femminile)", "text": "Questa voce raccoglie le informazioni riguardanti il Clubul Sportiv Municipal Bucure\u0219ti nelle competizioni ufficiali della stagione 2014-2015.\nOrganigramma societario.\nArea direttiva\nArea tecnica"}
{"id": "5838596", "revid": "415140", "url": "https://it.wikipedia.org/wiki?curid=5838596", "title": "62\u00aa Armata (Armata Rossa)", "text": ""}
{"id": "5838598", "revid": "15756", "url": "https://it.wikipedia.org/wiki?curid=5838598", "title": "Blond Eckbert", "text": "Blond Eckbert \u00e8 un'opera lirica della compositrice scozzese Judith Weir. La compositrice scrisse ella stessa il libretto in inglese, traendo spunto per esso dalla breve criptica storia soprannaturale \"Der Blonde Eckbert\" dello scrittore romantico tedesco Ludwig Tieck. La Weir complet\u00f2 la versione originale in due atti dell'opera nel 1993, compiendo con \"Blond Eckbert\" il suo terzo lavoro a lunghezza piena di questo genere. Come quelle che l'hanno precedetuta, \u00e8 stata accolta favorevolmente dalla critica. Pi\u00f9 tardi la musicista ha realizzato una versione \"tascabile\" in un solo atto del lavoro. Questa utilizza strumenti da camera invece dell'orchestra piena della versione in due atti e non prevede il coro. La versione breve viene rappresentata frequentemente, soprattutto in Germania ed Austria, mentre la versione completa \u00e8 disponibile in una registrazione che riproduce il cast originale.\nPreparazione del libretto.\nLudwig Tieck scrisse \"Der blonde Eckbert\" nel 1796 e la pubblic\u00f2 nel 1797 come parte del suo \"Peter Lebrechts M\u00e4rchen\" (\"Favole di Peter Lebrecht\"). La storia fu il primo esempio del genere del \"Kunstm\u00e4rchen\", o favole della letteratura Tedesca Romantica. Nella storia, sia il paesaggio che le variazioni nella camnzone cantata dall'uccello magico rispecchiano i mutevoli umori dei personaggi. Un motivo costante nel canto \u00e8 il concetto della solitudine della foresta o \"Waldeinsamkeit\" una parola che Tieck coni\u00f2 nella storia per stare fermi per la felicit\u00e0 romantica di essere soli nella natura. Ma non tutto \u00e8 gioia, cosicch\u00e9 la storia rompe con la tradizione delle favole del lieto fine. La brutta fine del protagonista comporta l'abbattimento delle barriere tra il mondo del soprannaturale e quella che \u00e8 la vita di tutti i giorni, lasciando il lettore incapace di dire dove uno finisce e dove comincia l'altra.\nWeir sostituisce la voce del narratore di Tieck con quella dell'uccello. Il testo consiste di una serie di racconti annidati. L'uccello racconta al cane la storia di Eckbert e Berthe. E in quella storia, Bertha narra gli eventi nel suo passato e Eckbert legge la sua lettera. Il critico del New York Times Bernard Holland descrive la trama come \"imperscrutabile\" e \"piena di effetti, ma priva di fondamento\". In cerca di una spiegazione, suggerisce che la figura di Walther nelle sue varie forme sia una rappresentazione della memoria e il suo assassinio come un segno di come quello che viene ricordato sia intollerabile. Tuttavia, dopo aver avanzato questa spiegazione, Holland passa poi a dire del testo \"Forse \u00e8 a prova di interpretazione. Questo desiderio di dare per forza senso ad un nonsenso finisce per compromettere una storia che si propone pi\u00f9 di essere guardata che capita.\"\nAnthony Tomassini, un altro critico dello stesso giornale, descrive l'opera come \"equilibrio tra fantasia e terrore\". La fantasia pu\u00f2 essere spiegata con Berthe che descrive il canto dell'uccello come fossero gli strumenti dell'orchestra di Weir, (\"avresti pensato che il corno e l'oboe stessero giocando\") e una parodia del verso di Tieck \"Waldeinsamkeit\" in cui l'uccello \u00e8 istruito a cantare il verso \"Solo nel bosco, non mi sento tanto bene\", come se soffrisse il mal d'aria.\nStoria delle esecuzioni.\nLa prima dell'opera \u00e8 stata rappresentata il 20 aprile 1994 dall'English National Opera al London Coliseum. \u00c8 previsto dal compositore che questa versione completa duri circa un'ora e venti minuti, ma una registrazione dell'esecuzione dura circa 65 minuti.\n\"Blond Eckbert\" ha fatto il suo debutto americano all'Opera di Santa Fe nel mese di agosto 1994. Nel 2003, la North German Radio Symphony Orchestra ha trasmesso l'opera in forma di concerto con proiezione di diapositive.\nUna versione \"tascabile\" dell'opera in un atto, orchestrata pi\u00f9 leggermente, della durata di meno di un'ora, \u00e8 andata in scena per la prima volta il 14 giugno 2006 presso il Linbury Studio della Royal Opera House da The Opera Group e successivamente andata in tour. Nel 2007, 2008 e 2009 hanno avuto luogo ulteriori rappresentazioni della versione tascabile da parte di vari gruppi tedeschi ed austriaci.\nMusica.\nLa versione in due atti di Blond Eckbert \u00e8 orchestrata per doppi legni, (i secondi orchestrali raddoppiano l'ottavino, il corno inglese, il clarinetto basso e il controfagotto) quattro corni, tre trombe, tre tromboni, timpani pi\u00f9 un altro percussionista, arpa e archi. La percussione \u00e8 costituita da glockenspiel, Piatto (strumento musicale), xilofono, tamburo tenore, campana o piccolo gong e tre campanacci diversamente inclinati. La versione tascabile \u00e8 scritta per oboe, 2 clarinetti (1 raddoppia il clarinetto basso), 2 corni, arpa, 2 violini, e 2 violoncelli senza coro.\nTommasini riconosce lo stile musicale di Weir come singololare ma ritiene che sia pi\u00f9 interessata a consolidare il passato musicale piuttosto che l'innovazione o le scuole contemporanee di musica. La sua musica \u00e8, nelle parole di Holland, \"n\u00e9 terribilmente vecchia n\u00e9 terribilmente nuova\". Mentre il suo linguaggio \u00e8 modernista, non va lontano nel campo della dissonanza. Tommasini elenca Berg, il Messia, le grandi jazz band ed il romanticismo tedesco tra le influenze su di lei. Quando fu intervistata per le note al programma per la prima produzione, Weir si mise musicalmente pi\u00f9 sulla tradizione di Stravinsky che di Britten.\nGran parte della scrittura vocale \u00e8 composto da brevi frasi di canto parlato, scritto pi\u00f9 di sostenere il testo piuttosto che essere musicalmente di per s\u00e9 interessante. Esso \u00e8 accompagnato da progressioni di accordi o brevi esplosioni di melodia nell'orchestra.\nQuando Tom Service recens\u00ec la versione da camera dell'Opera per il \"Guardian\", trov\u00f2 che le virt\u00f9 dello stile musicale compatto di Weir e la sua capacit\u00e0 di raccontare una storia con il minimo gesto musicale sono ancora pi\u00f9 evidenti nella versione successiva rispetto a quella originale.\nMentre Tommasini ha accolto bene la registrazione di \"Blond Eckbert\" e Service \u00e8 entusiasta di entrambe le versioni, altri critici sono pi\u00f9 ambivalenti. Holland trova il lavoro episodico e privo di sviluppo. Egli riconosce l'orecchio di Weir per l'orchestrazione e la scrittura elegante, ma sente che lei avrebbe potuto fare di pi\u00f9 con esso.; Andrew Clark del \"Financial Times\" ritiene inoltre che di quest'opera si sarebbe potuto fare di pi\u00f9, inserendo interludi orchestrali o brani vocali estesi. Tuttavia egli identifica anche la compattezza come una delle virt\u00f9 dell'opera.\nNella recensione su Grove, David C.H. Wright vede una strategia deliberata nell'attenuazione di gran parte della musica: la conclusione dell'opera, con l'orchestra che ci offre la valutazione del compositore sugli avvenimenti, \u00e8 tanto pi\u00f9 potente a causa del contrasto con il primo atto.\nRiassunto.\nAtto 1.\nL'uccello descrive come Eckbert vive tranquillamente da solo con la moglie. Hanno pochi visitatori a parte Walther. La scena diventa chiara rivelando Eckbert e Berthe. Eckbert vede una luce in lontananza, che egli prende correttamente per Walther che \u00e8 stato fuori a raccogliere campioni di storia naturale. Eckbert pensa a quanto sia bello essere poter raccontare agli amici i propri segreti. Quando arriva Walther, Eckbert decide di convincere Berthe a raccontare a Walther la storia della sua giovinezza.\nBerthe descrive come \u00e8 nata e cresciuta in casa di un povero pastore e come scapp\u00f2 perch\u00e9 era un peso per i suoi genitori che spesso erano arrabbiati. Incontr\u00f2 una vecchia donna in nero che la port\u00f2 a casa sua, dove c'era un cane, di cui non ricorda pi\u00f9 il nome, e un uccello che deponeva gemme al posto di uova. Alla fine Berthe era scappata con le gemme e l'uccello che lasci\u00f2 libero quando cominci\u00f2 a cantare. Torn\u00f2 a casa al suo villaggio per trovare i suoi genitori morti. Compr\u00f2 una casa e ha spos\u00f2 Eckbert.\nWalther ringrazia Berthe per aver raccontato la storia dicendo come si pu\u00f2 veramente immaginare l'uccello e il cagnetto, Strohman. Sia Eckbert che Berthe sono stupiti che Walther nomini in modo corretto il cane e sono terrorizzati dalle sue motivazioni. Quando Walther esce il giorno successivo, Eckbert lo segue con una balestra.\nAtto 2.\nIl preludio descrive l'uccisione di Walther da parte di Eckert. Eckbert poi legge una lettera che ha scritto Berthe mentre stava morendo per la tensione di aver pensato a come Walther conosceva il nome del cane.\nIn una citt\u00e0, Eckbert incontra Hugo, un uomo che sembra come Walther. Hugo conforta Eckbert, ma poi la folla comincia ad accusare Eckbert di omicidio\nEckbert scappa e arriva nel posto descritto da Berthe dove lei aveva incontrato il vecchio uomo. Egli vede un altro uomo che gli ricorda Walther. L'uccello vola sopra la testa e si avvicina alla casa della vecchia. Lei gli chiede se Eckbert stia riportando il suo uccello e le sue gemme.\nQuando Eckbert a sua volta chiede alla vecchia perch\u00e9 lei chieda questo, lei replica \"Io ero Walther, Io ero Hugo.\" Lei gli racconta che Berthe era la sua sorellastra cresciuta dal pastore, perch\u00e9 i suoi genitori non la volevano tenere. Il suo periodo di sofferenza era quasi giunto al termine quando aveva rubato l'uccello e le gemme. Eckbert impazzisce e muore.\nIncisioni.\nUna incisione dal vivo del cast originale della versione in due atti di \"Blond Eckbert\" \u00e8 stata realizzata su CD.\u00a0\nUn film con lo stesso cast, adattato da Margaret Williams dalla produzione ENO di Tim Hopkins, \u00e8 stato trasmesso da Channel 4 e pi\u00f9 avanti proiettato al Huddersfield Contemporary Music Festival."}
{"id": "5838605", "revid": "15756", "url": "https://it.wikipedia.org/wiki?curid=5838605", "title": "Cristianesimo in Libia", "text": "Il cristianesimo in Libia \u00e8 a tutt'oggi una delle religioni di minoranza del paese, pur essendo stata presente fin dal I secolo dell'impero romano soprattutto in Tripolitania e Cirenaica,\nCaratteristiche.\nIl pi\u00f9 grande gruppo cristiano in Libia \u00e8 la Chiesa ortodossa copta, con una popolazione di 60.000 unit\u00e0; La Chiesa copta \u00e8 nota per aver piantato le proprie radici storiche in Libia molto prima che gli arabi raggiungessero quel territorio verso ovest a partire dall'Egitto. Anche la Chiesa cattolica ha un buon numero di aderenti, con 50.000 unit\u00e0 presenti. Le comunit\u00e0 della Chiesa ortodossa comunit\u00e0 diverse da quella dei copti egiziani comprendono la chiesa ortodossa russa, la chiesa ortodossa serba e la chiesa greco-ortodossa. Vi \u00e8 infine anche una congregazione della Chiesa anglicana operante a Tripoli, fatta per lo pi\u00f9 di lavoratori immigrati africani, che appartengono alla diocesi anglicana egiziana. Il vescovo anglicano di Libia ha la sua sede a Il Cairo.; c'\u00e8 anche un prete a Sebha.\nI rapporti tra cristiani e musulmani in Libia sono relativamente pacifici; vi sono tuttavia limitazioni per lo svolgimento dell'attivit\u00e0 religiosa cristiana. \u00c8 vietato inoltre fare proselitismo tra i musulmani, anche se un uomo non musulmano deve convertirsi all'Islam se vuole sposare una donna musulmana; inoltre, la disponibilit\u00e0 di letteratura religiosa \u00e8 assai limitata.\nGruppi cristiani in Libia.\nChiesa copta ortodossa.\nAttualmente ci sono circa 60.000 copti in Libia, molti dei quali con radici secolari in Nordafrica (soprattutto in Egitto).\nStoricamente il cristianesimo si diffuse per tutta la Pentapoli Nordafricana proprio dall'Egitto; Sinesio di Cirene (370-414), vescovo di Tolemaide, ricevette la sua istruzione ad Alessandria d'Egitto, sia per quanto riguarda quella proveniente dalla scuola catechetica di Alessandria sia dal Museo (Alessandria), ed intrattenne una grande riverenza ed affetto per Ipazia, caposcuola degli ultimi neoplatonici pagani, alle cui classi e lezioni capit\u00f2 di assistere. Sinesio fu innalzato all'episcopato da Teofilo, patriarca di Alessandria, nel 410. Dal momento del Concilio di Nicea nel 325, la Cirenaica era stata riconosciuto come una provincia ecclesiastica della Sede di Alessandria, in accordo con la sentenza dei Padri di Nicea. Il Papa della Chiesa ortodossa copta di Alessandria fino ad oggi comprende la Pentapoli nel suo titolo come una delle aree all'interno della sua giurisdizione.\nLe congregazioni copte in diversi paesi si trovavano sotto l'antica Eparchia della Pentapoli occidentale (la Cirenaica), che fece parte della Chiesa ortodossa copta per secoli fino al XIII secolo.\nVi sono attualmente tre chiese copte ortodosse in Libia: una a Tripoli (dedicata a San Marco), una a Bengasi (San Antonio, con due sacerdoti), e una a Misurata (Santa Maria e San Giorgio).\nChiesa cattolica romana.\nCi sono circa 50.000 cattolici romani, soprattutto libici d'origini italiane e maltesi.\nLa Chiesa di \"Santa Maria degli Angeli\" (o Madonna degli Angeli) nella citt\u00e0 vecchia - Medina (quartiere) - di Tripoli \u00e8 stata fondata nel 1645 e, con il permesso del sultano di Costantinopoli, la Chiesa dell'Immacolata Concezione \u00e8 stata fondata a Bengasi nel 1858. Prima della seconda guerra mondiale il numero dei cattolici \u00e8 aumentato sensibilmente in Libia a causa dell'opera di colonizzazione italiana, ma ora la cattolica cattedrale di Tripoli (costruita nel 1930), \u00e8 stata convertita in una moschea.\nCi sono due vescovi, uno a Tripoli (al servizio della comunit\u00e0 italiana nella chiesa di San Francesco) ed uno a Bengasi per servire la comunit\u00e0 maltese nella Chiesa dell'Immacolata Concezione)."}
{"id": "5838628", "revid": "1543377", "url": "https://it.wikipedia.org/wiki?curid=5838628", "title": "Clubul Sportiv Universitar T\u00e2rgu Mure\u0219 2014-2015", "text": "Questa voce raccoglie le informazioni riguardanti il Clubul Sportiv Universitar T\u00e2rgu Mure\u0219 nelle competizioni ufficiali della stagione 2014-2015.\nOrganigramma societario.\nArea direttiva\nArea tecnica"}
{"id": "5838636", "revid": "124123", "url": "https://it.wikipedia.org/wiki?curid=5838636", "title": "Turan Shah", "text": "\u00c8 noto per avere rinforzato la posizione del suo fratello minore, Saladino, in Egitto, ed essere stato a capo degli Ayyubidi nella conquista della Nubia e dello Yemen."}
{"id": "5838646", "revid": "72396", "url": "https://it.wikipedia.org/wiki?curid=5838646", "title": "Blood Warrior", "text": " \u00e8 un videogioco arcade picchiaduro sviluppato da Atop e pubblicato nel 1994 da Kaneko. Seguito di \"Shogun Warriors\", come \"Mortal Kombat\" presenta attori reali.\nModalit\u00e0 di gioco.\nIn \"Blood Warrior\" sono disponibili nove personaggi giocanti, due dei quali presenti solamente come boss in \"Shogun Warriors\" e uno introdotto nel sequel."}
{"id": "5838648", "revid": "583609", "url": "https://it.wikipedia.org/wiki?curid=5838648", "title": "Daniel Evans (attore)", "text": "Biografia.\nHa recitato in diverse produzioni della Royal Shakespeare Company, tra cui \"Coriolano\", \"Enrico V\" e \"Sogno di una notte di mezza estate\" a Broadway nel 1996. Ha recitato anche in numerose produzioni del Royal National Theatre, tra cui \"Il mercante di Venezia\", \"Troilo e Cressida, Cardiff East\", \"Peter Pan\" e l'operetta \"Candide\" con Simon Russell Beale, per cui \u00e8 stato candidato al Laurence Olivier Award al miglior attore in un musical nel 2000. Ha recitato anche nelle prime produzioni di due drammi della controversa drammaturga Sarah Kane al Royal Court Theatre: \"Cleansed\" (1998) e \"4.48 Psychosis\" (2000).\nDal 2000 ha recitato in diversi musical del compositore statunitense Stephen Sondheim, per cui ha ricevuto diversi riconoscimenti: \"Merrily We Roll Along\" (Londra, 2000; Laurence Olivier Award al miglior attore in un musical), \"Sunday in the Park with George\" (Londra, 2005-2007; Broadway, 2008; Laurence Olivier Award al miglior attore in un musical e nomination al Tony Award al miglior attore protagonista in un musical, all'Outer Critics Circle Award e al Drama Desk Award), (Londra, 2007) e \"Company\" (Sheffield, 2011). Dal 2009 al 2015 \u00e8 stato direttore artistico del Crucible Theatre di Sheffield e dal 2016 \u00e8 il direttore del festival teatrale di Chichester.\nDaniel Evans \u00e8 dichiaratamente gay."}
{"id": "5838649", "revid": "198277", "url": "https://it.wikipedia.org/wiki?curid=5838649", "title": "Medical science liaison", "text": "Il Medical science liaison (MSL) \u00e8 una figura professionale in ambito sanitario; esso \u00e8 solitamente dipendente di aziende farmaceutiche, biotecnologiche e di dispositivi medici.\nEgli costruisce relazioni professionali con i principali \"leader\" e \"influencer\" sanitari acquisendo la comprensione del mercato, della concorrenza e delle dinamiche delle aziende farmaceutiche, nonch\u00e9 coglie nuove opportunit\u00e0 di sviluppo scientifico per i prodotti aziendali ed interagisce attivamente con le societ\u00e0 e le organizzazioni sanitarie nazionali e regionali.\nQuesta figura sanitaria fu creata dalla Upjohn nel 1967, successivamente si \u00e8 diffusa in tutte le pi\u00f9 grandi societ\u00e0 che si occupano di farmaci e dispositivi medici.\nInizialmente la figura fu concepita dalla Upjohn come un \"Servizio di istruzione\" ovvero, l'MSL si occupa dell'avvio di studi sui farmaci sia in laboratorio che in clinica ed anche di sviluppo di workshop, simposi e seminari medici, societ\u00e0 mediche, organizzazioni di specialit\u00e0 mediche ed istituzioni accademiche; sottolineando con argomenti medici gli aspetti legati al farmaco."}
{"id": "5838675", "revid": "547034", "url": "https://it.wikipedia.org/wiki?curid=5838675", "title": "Aiere", "text": "Aiere \u00e8 il ventunesimo album di Peppino di Capri, pubblicato nel 1977.\nIl disco.\nCome i precedenti dischi in napoletano intitolati \"Napoli ieri Napoli oggi\", usciti tra il 1970 e il 1975, questo disco include sul Lato A canzoni nuove scritte per il disco, tutte in napoletano, e sul Lato B cinque classici partenopei del passato, arrangiati come consuetudine del cantante caprese con sonorit\u00e0 rock/ballabili.\nLa canzone iniziale, \"Piccer\u00e8\", fu pubblicata anche su 45 giri con il retro \"Tu m'arrubbave l'aria\". Le altre canzoni del primo lato hanno un'impostazione molto disco/dance, tranne l'ultima \"Aiere\". Con lo stesso stile d'arrangiamento sono eseguite le classiche \"Luna Rossa\" o \"Maria Mari\". \nDa notare che questo \u00e8 anche l'ultimo disco del cantante campano dove partecipa (ma solo nel coro maschile) l'organista Gianfranco Raffaldi prima del suo abbandono nella formazione del cantante campano. Inoltre \u00e8 il primo disco registrato nello studio di incisione personale di Di Capri a Napoli (i precedenti dischi erano infatti stati incisi in noti studi di incisione a Roma come la International Recording).\nE anche l'unico disco di Peppino di Capri dove il compositore Claudio Mattone (autore di alcuni dei brani contenuti nel lato A) compare come musicista (in veste di tastierista.\nLa copertina raffigura una foto di Peppino di Capri bambino con un amico in bianco e nero. Accanto il testo trascritto della canzone \"Aiere\" in corsivo. Quest'album non \u00e8 mai stato ripubblicato in CD."}
{"id": "5838677", "revid": "110157", "url": "https://it.wikipedia.org/wiki?curid=5838677", "title": "La mia vita (racconto)", "text": "La mia vita (\"Moja \u017eizn\u2019\") \u00e8 un racconto dello scrittore russo Anton \u010cechov. Fu pubblicato per la prima volta sulla rivista \"Niva\", nei mesi di ottobre, novembre e dicembre del 1896.\n\"La mia vita\" \u00e8 una delle pi\u00f9 importanti opere narrative che \u010cechov abbia scritto.\nTrama.\nMisa\u00ecl, figlio di un nobile architetto, si rifiuta di lavorare nel servizio amministrativo russo e respinge qualsiasi altra occupazione intellettuale, attirandosi cos\u00ec le ire del padre e la riprovazione di amici e parenti. Dopo un breve impiego come telegrafista, Misa\u00ecl decide di lavorare come operaio alle dipendenze di R\u00e8dka, un verniciatore di tetti, sollevando lo sconcerto dei suoi conoscenti e la curiosit\u00e0 \u2013 ma anche la diffidenza \u2013 delle classi pi\u00f9 umili. Viene perfino convocato dal governatore in persona, il quale, pregato dal padre di Misa\u00ecl, lo invita a condurre una vita consona al suo rango e lo avverte che in caso contrario dovr\u00e0 prendere provvedimenti affinch\u00e9 lasci la citt\u00e0. Misa\u00ecl persiste tuttavia nelle proprie convinzioni e molti ora preferiscono evitarlo o ignorarlo; la sola che abbia ancora stima di lui (escluse la sorella Kleop\u00e0tra e la di lei amica Anj\u00f9ta Bl\u00e0gova, segretamente innamorata del giovane) \u00e8 M\u00e0rija Vikt\u00f2rovna, figlia dell'ingegnere che aveva procurato a Misa\u00ecl il posto di telegrafista. Misa\u00ecl e M\u00e0rija si innamorano l'uno dell'altra, si sposano e si trasferiscono in campagna, dove lui inizia a lavorare la terra. Ben presto, per\u00f2, M\u00e0rija si stanca della monotona vita rurale e della durezza di carattere dei contadini e abbandona il marito. Misa\u00ecl fa ritorno in citt\u00e0 e con la sorella, a sua volta ripudiata dal padre per via di uno scandalo, va a vivere nella casa di R\u00e8dka."}
{"id": "5838690", "revid": "466539", "url": "https://it.wikipedia.org/wiki?curid=5838690", "title": "Aegon Open Nottingham 2015 - Doppio maschile", "text": "Era la prima edizione del torneo dal 2008.\nChris Guccione e Andr\u00e9 S\u00e1 hanno vinto il titolo battendo in finale Pablo Cuevas e David Marrero con il punteggio di 6\u20132, 7\u20135."}
{"id": "5838692", "revid": "124831365", "url": "https://it.wikipedia.org/wiki?curid=5838692", "title": "Scomparsa di Natalee Holloway", "text": "La scomparsa di Natalee Ann Holloway avvenne ad Aruba il 30 maggio 2005, durante un viaggio post diploma; venne dichiarata legalmente morta il 12 gennaio 2012. La Holloway era di Mountain Brook in Alabama e si era diplomata alla Mountain Brook High School il 24 maggio 2005. Il suo caso, che caus\u00f2 un enorme seguito da parte dei media negli Stati Uniti, rimane tuttora irrisolto.\nEventi.\nGioved\u00ec 26 maggio 2005 Natalee Holloway e altri 124 diplomati della Mountain Brook High School, situata nel sobborgo di Birmingham, in Alabama, arrivarono ad Aruba per un ufficioso viaggio post diploma di cinque giorni. I diplomati erano seguiti da sette accompagnatori. Secondo i maestri e l'accompagnatore Bob Plummer, gli accompagnatori si incontravano con gli studenti ogni giorno per assicurarsi che non ci fossero problemi. Jodi Bearman, che aveva organizzato il viaggio, dichiar\u00f2 \"gli accompagnatori non dovevano controllare ogni loro passo\".\nIl commissario di polizia Gerald Dompig, che guid\u00f2 le indagini dalla met\u00e0 del 2005 al 2006, descrisse il comportamento degli studenti della Mountain Brook, affermando che vi erano state \"feste selvagge, bevute continue, scambi di stanze tutte le notti. Sappiamo che l'Holiday Inn disse loro che non sarebbero stati i benvenuti l'anno successivo. Sappiamo che Natalee beveva tutto il giorno, tutti i giorni. Abbiamo racconti secondo i quali iniziava tutte le mattine con dei cocktail. Beveva cos\u00ec tanto che per due volte non si fece vedere la mattina\". Due compagne di classe della Holloway, Liz Cain e Claire Fierman, \"confermarono che bevevano in maniera abbastanza eccessiva\".\nLa Holloway fu vista viva per l'ultima volta dalle compagne mentre lasciava il bar e nightclub di Aruba Carlos'n Charlie's attorno all'una e mezza di notte, luned\u00ec 30 maggio. La ragazza se ne and\u00f2 con il diciassettenne Joran van der Sloot, uno studente olandese che viveva ad Aruba e frequentava l'International School of Aruba, e i suoi due amici del Suriname, il ventunenne Deepak Kalpoe e il diciottenne Satish Kalpoe, nella macchina di Deepak Kalpoe. La Holloway, che doveva tornare a casa il 30 maggio, non si present\u00f2 al volo di ritorno, e i suoi bagagli e il passaporto furono ritrovati nella sua camera all'Holiday Inn. Le autorit\u00e0 di Aruba iniziarono le ricerche attraverso l'isola e le acque circostanti, senza ritrovarla.\nQuando van der Sloot e i fratelli Kalpoe vennero interrogati, i tre raccontarono di aver lasciato la Holloway davanti all'hotel e negarono di sapere cosa le fosse accaduto in seguito. Dopo ulteriori indagini da parte delle autorit\u00e0, van der Sloot fu arrestato due volte, sospettato di coinvolgimento nella scomparsa della ragazza, mentre i Kalpoe furono arrestati per ben tre volte ciascuno. A causa della mancanza di prove i tre uomini furono rilasciati ogni volta senza accuse. Con l'aiuto di centinaia di volontari gli investigatori di Aruba condussero una grande ricerca per ritrovare la Holloway. Agenti speciali dell'FBI, cinquanta soldati olandesi e tre F-16 dell'Aeronautica militare olandese parteciparono alle ricerche. In aggiunta alle ricerche via terra, dei sommozzatori ispezionarono il fondo dell'oceano alla ricerca del corpo. Nonostante le ricerche il corpo non \u00e8 mai stato ritrovato. Il 18 dicembre 2007 i pubblici ministeri di Aruba annunciarono che il caso sarebbe stato chiuso senza alcuna accusa mossa contro gli ex sospettati.\nIl caso fu riaperto il 1\u00ba febbraio 2008, quando le autorit\u00e0 di Aruba ricevettero un video in cui Joran van Der Sloot, sotto l'influenza della marijuana, diceva che la Holloway mor\u00ec la mattina del 30 maggio 2005 e che un suo amico si era liberato del corpo. Van der Sloot in seguito dichiar\u00f2 che quanto disse non corrispondeva al vero, e in un'intervista con Greta Van Susteren raccont\u00f2 che aveva venduto Natalee come schiava, ma in seguito ritratt\u00f2 quanto disse anche in questa occasione.\nI genitori della Holloway criticarono la polizia di Aruba per aver mancato di seriet\u00e0 nello svolgimento delle indagini e dell'interrogatorio dei tre uomini che furono visti con lei prima della scomparsa. La famiglia inoltre richiese il boicottaggio di Aruba, proposta che fu appoggiata dal governatore dell'Alabama Bob Riley, ma che non ottenne maggiore supporto. La morte presunta di Natalee Holloway fu dichiarata da un giudice dell'Alabama il 12 gennaio 2012.\nIl contesto.\nNatalee Ann Holloway era la prima di due figli nati da David Edward (\"Dave\") ed Elizabeth Ann Reynolds (\"Beth\") Holloway a Clinton, Mississippi. I suoi genitori divorziarono nel 1993, e lei e il fratello minore Matthew furono cresciuti dalla madre. Nel 2000 Elizabeth Holloway si spos\u00f2 con George \"Jug\" Twitty, un uomo d'affari di spicco in Alabama, e Natalee si trasfer\u00ec a Mountain Brook, Alabama.&lt;ref name=\"DHolloway 2006, ch. Everybody's Child / Aruba\"&gt;Holloway, Dave; Good, R. Stephanie; Garrison, Larry (April 2006).&lt;/ref&gt; Natalee Holloway si diplom\u00f2 con il massimo dei voti alla Mountain Brook High School. Era membro del National Honor Society, la squadra di danza della scuola, e partecipava ad altre attivit\u00e0 extrascolastiche. Holloway si era iscritta all'Universit\u00e0 dell'Alabama, dove aveva deciso di seguire un corso propedeutico alla medicina. Al momento della scomparsa, Dave Holloway era un agente assicurativo per la State Farm Insurance a Meridian, in Mississippi, mentre Beth Twitty era un'impiegata presso il Mountain Brook School System.\nLe indagini.\nLe prime indagini.\nIl 30 maggio 2005, subito dopo l'assenza della Holloway all'aeroporto per il ritorno, Jug e Beth Twitty si recarono ad Aruba con degli amici su un jet privato. Entro quattro ore dall'atterraggio i Twitty presentarono alla polizia locale il nome di Joran van Der Sloot con l'indirizzo, indicandolo come la persona con la quale Natalee aveva lasciato il locale. Beth Twitty disse che il nome di van Der Sloot le era stato dato da un manager dell'Holiday Inn, che lo aveva riconosciuto dalle registrazioni. I Twitty e i loro amici, insieme a due poliziotti di Aruba andarono a casa di van Der Sloot per cercare Natalee. Van der Sloot inizialmente neg\u00f2 di conoscere il nome della Holloway, ma successivamente raccont\u00f2 la seguente versione dei fatti, che conferm\u00f2 anche Deepak Kalpoe, che era presente: van der Sloot raccont\u00f2 che diedero un passaggio alla Holloway dall'area della California Lighthouse di Arashi Beach perch\u00e9 la ragazza voleva vedere gli squali, prima di lasciarla alle 2:00. Secondo van der Sloot, la Holloway cadde quando usc\u00ec dalla macchina ma rifiut\u00f2 l'aiuto di van der Sloot. Disse inoltre che mentre se ne andavano fu avvicinato da un uomo con una maglietta nera simile a quelle indossate dalle guardie di sicurezza.\nLe ricerche iniziarono subito dopo. Centinaia di volontari da Aruba e dagli Stati Uniti ne presero parte. Durante i primi giorni delle ricerche, il governo di Aruba diede a migliaia di impiegati statali il giorno libero per parteciparvi Cinquanta Korps Mariniers condussero ricerche approfondite lungo la costa. Le banche di Aruba donarono 20.000 dollari e provvidero ad altri aiuti per i volontari. A Beth Twitty fu fornito alloggio, inizialmente all'Holiday Inn nella stessa stanza dove aveva alloggiato la figlia, e successivamente rimase nella suite presidenziale del Wyndham Hotel.\nDai resoconti si evinse che la Holloway non apparve in nessuna telecamera di sorveglianza dell'hotel durante la notte; tuttavia, Beth Twitty fece diverse dichiarazioni chiedendosi se le camere stessero realmente funzionando quella notte. Secondo una sua dichiarazione del 19 aprile 2006, le telecamere quella sera non stavano funzionando. Twitty ha poi fatto altre dichiarazioni nelle quali afferm\u00f2 che invece erano accese, ed ha confermato questa versione nel suo libro. In ogni caso, secondo il commissario di polizia Jan van der Straten, inizialmente a capo delle indagini fino al suo ritiro nel 2005, Holloway non doveva passare nella lobby dell'hotel per tornare in stanza.\nLa ricerca delle prove fu approfondita e a volte vittima di false piste; per esempio, possibili tracce di sangue prelevate dalla macchina di Deepak Kalpoe risultarono non essere tracce di sangue. Ci fu da subito un forte coinvolgimento da parte delle forze dell'ordine statunitensi. La Segretaria di Stato degli Stati Uniti d'America Condoleezza Rice dichiar\u00f2 ai giornalisti che gli Stati Uniti erano in costante contatto con le autorit\u00e0 di Aruba. Un altro funzionario del Dipartimento di Stato degli Stati Uniti d'America afferm\u00f2 che \"Stiamo impiegando notevoli mezzi perch\u00e9 loro [le autorit\u00e0 di Aruba] continuano a chiederne di pi\u00f9\".\nGli arresti del 2005.\nIl 5 giugno la polizia di Aruba trattenne Nick John e Abraham Jones, ex guardie giurate, dal vicino Allegro Hotel, che fu poi chiuso per ristrutturazione, con sospettati di omicidio e rapimento. Gli iniziali motivi del loro arresto non furono mai divulgati, ci\u00f2 nonostante, secondo alcune notizie, le dichiarazioni di van Der Sloot e Kalpoe avrebbero avuto un ruolo importante nel loro arresto. Le due guardie erano gi\u00e0 conosciute per girovagare per gli hotel in cerca di donne a cui dare passaggi, e almeno uno di loro aveva avuto dei piccoli precedenti con la legge. John e Jones furono rilasciati il 13 giugno senza essere accusati.\nIl 9 giugno del 2005 van der Sloot e i fratelli Kalpoe furono arrestati con l'accusa di aver rapito e ucciso la Holloway. Le leggi di Aruba permettono l'arresto sulla base di forti sospetti da parte degli investigatori; per trattenere i sospettati in custodia, ulteriore onere probatorio dev'essere fornito dagli investigatori in differenti momenti . Secondo Dompig i tre erano sotto osservazione dal momento dell'inizio delle indagini. Il capo della polizia di Aruba Gerald Dompig disse inoltre che la sorveglianza dei tre inizi\u00f2 tre giorni dopo la scomparsa della Holloway, includendo intercettazioni telefoniche e monitoraggio delle loro e-mail. Dompig dichiar\u00f2 infine che la pressione della famiglia Holloway lo port\u00f2 ad interrompere la sorveglianza e a detenere i tre sospettati.\nMentre le indagini continuavano, l'11 giugno David Cruz, portavoce del Ministero della Giustizia di Aruba, disse che Natalee Holloway era morta e che le autorit\u00e0 conoscevano l'ubicazione del corpo. Cruz in seguito ritratt\u00f2 le sue dichiarazioni, dicendo che era vittima di una \"campagna di disinformazione\". Quel pomeriggio Dompig dichiar\u00f2 alla Associated Press che uno dei tre uomini aveva ammesso che \"qualcosa di brutto era accaduto\" alla Holloway dopo che la avevano portata in spiaggia, e che avrebbe portato la polizia sul luogo esatto. Il mattino seguente la portavoce dell'accusa Vivian van der Biezen rifiut\u00f2 di confermare o negare le affermazioni, dicendo solamente che le indagini erano in un \"momento cruciale e molto importante\".\nVenerd\u00ec 17 giugno una quarta persona fu arrestata, pi\u00f9 tardi identificata come il disc jockey Steve Gregory Croes. Van der Straten disse ai media che \"Croes \u00e8 detenuto sulla base di affermazioni di uno dei tre sospettati\". Il 22 giugno la polizia di Aruba trattenne Paulus van der Sloot, padre di Joran van Der Sloot, per interrogarlo; Paulus van der Sloot fu arrestato poco dopo, lo stesso giorno. Sia Paulus van der Sloot che Croes furono rilasciati il 26 giugno.\nDurante questo periodo le versioni dei detenuti rimanenti cambiarono. Tutti e tre i sospettati dissero che van Der Sloot e la Holloway furono lasciati alla spiaggia del Marriott Hotel, vicino alle capanne dei pescatori. Van der Sloot ripet\u00e9 pi\u00f9 volte che non fece del male alla Holloway, ma la lasci\u00f2 sulla spiaggia. Secondo l'avvocato di Satish Kalpoe, David Kock, van der Sloot chiam\u00f2 Deepak Kalpoe per dirgli che stava tornando a casa, e gli invi\u00f2 poi un messaggio 40 minuti pi\u00f9 tardi.\nA un certo punto durante l'interrogatorio van der Sloot raccont\u00f2 una terza versione, che fu lasciato davanti a casa e la Holloway fu portata via in macchina dai fratelli Kalpoe. Dompig scredit\u00f2 la storia, aggiungendo che:\nLuned\u00ec 4 luglio, dopo alcune udienze di fronte al giudice, Deepak e Satish Kalpoe furono rilasciati, mentre Joran van der Sloot fu trattenuto per altri sessanta giorni.\nIl protrarsi delle ricerche, sospettati di nuovo arrestati e ancora rilasciati.\nIl 4 luglio l'Aeronautica Militare olandese impieg\u00f2 tre F-16 equipaggiati con raggi infrarossi per aiutare le ricerche, senza risultati. Nel marzo 2006 fu rivelato che delle foto del satellite stavano venendo comparate con delle foto scattate poco tempo prima, presumibilmente quelle degli F-16 nel tentativo di trovare della terra smossa che potesse essere la fossa nella quale la Holloway era stata seppellita.\nUna piccola pozza d'acqua vicino all'Aruba Racquet Club, vicino alla spiaggia del Marriott Hotel beach, fu parzialmente prosciugata tra il 27 luglio e il 30 luglio 2005, dopo che una persona (\"il giardiniere\") si fece avanti. Secondo Jug Twitty, il giardiniere disse di aver visto Joran van der Sloot cercare di nascondersi il volto, guidando verso il Racquet Club con i due Kalpoesla mattina del 30 maggio tra le 2.30\u00a0e le 3 del mattino. Nancy Grace descrisse il giardiniere come \"l'uomo la cui testimonianza spalanca il caso\". Un'altra persona, \"il jogger\", dichiar\u00f2 di aver visto degli uomini seppellire una ragazza bionda in una discarica la sera del 30 maggio. La polizia aveva ispezionato la discarica i giorni seguenti la scomparsa della Holloway. Dopo le dichiarazioni del jogger la discarica fu perlustrata nuovamente, includendo una ricerca da parte dell'FBI con cani addestrati per il ritrovamento dei cadaveri, ma senza risultati.\nIl 25 luglio 2005 la ricompensa per il ritorno della Holloway fu alzata da 200.000 dollari a un milione, con 100.000 di ricompensa per informazioni che avrebbero portato al ritrovo del cadavere. Immediatamente dopo la scomparsa era stata stabilita una ricompensa di 50.000 dollari. Ad agosto 2005 la ricompensa per la scoperta del corpo fu alzata da 100.000 a 250.000 dollari.\nL'FBI annunci\u00f2 che le autorit\u00e0 di Aruba avevano provveduto a fornire documenti, interrogatori sospetti, e altre informazioni. Un gruppo di poliziotti di Aruba fu ospite al laboratorio centrale dell'FBI a Quantico, in Virginia, per consultarsi con gli investigatori americani. Dopo che un pezzo di nastro adesivo fu ritrovato con dei capelli attaccati dei campioni furono testati sia a un laboratorio olandese che a uno a Quantico. L'FBI annunci\u00f2 in seguito che i capelli non erano della Holloway.\nI fratelli Kalpoe furono arrestati nuovamente il 26 agosto, questa volta insieme ad un nuovo sospettato. A detta del suo avvocato, il ventunenne Freddy Arambatzis era sospettato di aver scattato foto e aver avuto rapporti sessuali con una ragazza minorenne, fatto verificatosi prima della scomparsa della Holloway e nel quale i suoi amici van der Sloot e i Kalpoe erano probabilmente coinvolti. La madre di van der Sloot, Anita van der Sloot, dichiar\u00f2 che \"\u00c8 un tentativo disperato per far parlare i ragazzi. Ma non c'\u00e8 nulla di cui parlare\". Nonostante non fu data alcuna spiegazione del perch\u00e9 i Kalpoe erano stati arrestati di nuovo, Dompig disse tempo dopo che era stato un fallito tentativo per mettere pressione sui Kalpoe e farli confessare.\nIl 3 settembre 2005 tutti e quattro i sospettati furono rilasciati da un giudice nonostante il tentativo dei pubblici ministeri di farli rimanere in stato di custodia, a condizione che rimanessero disponibili per la polizia. Il 14 settembre, tutte le restrizioni furono revocate dalla Corte d'Appello combinata delle Antille olandesi e di Aruba.\nNei mesi dopo il suo rilascio, Joran van der Sloot rilasci\u00f2 numerose interviste, espandendo sempre la sua versione degli eventi, specialmente in una lunga intervista rilasciata a Fox News, che fu trasmessa in tre notti nel marzo 2006. Durante l'intervista, van der Sloot disse che la Holloway voleva fare sesso con lui, ma lui non poteva perch\u00e9 non aveva il profilattico. van der Sloot disse inoltre che la Holloway voleva rimanere sulla spiaggia, ma che lui non voleva perch\u00e9 il mattino seguente doveva andare a scuola. Sempre secondo van der Sloot, Satish Kalpoe gli diede un passaggio alle 3 di notte, lasciando la Holloway sulla spiaggia. Nell'agosto 2005, David Kock, avvocato di Satish Kalpoe, precis\u00f2 che il suo cliente era andato a dormire e non era ritornato a portare van der Sloot a casa. Van der Sloot aggiunse che si vergognava per aver lasciato una ragazza sola sulla spiaggia, per quanto fosse stata una sua richiesta, e che era convinto che la Holloway avrebbe subito cambiato idea.\nL'FBI e la polizia di Aruba interrogarono (e in alcuni casi reinterrogarono) diversi compagni diplomati della Holloway negli Stati Uniti, nel gennaio 2006. Il 17 gennaio 2006 la polizia di Aruba perlustr\u00f2 delle dune di sabbia alla ricerca del corpo, cos\u00ec come aree vicine alla spiaggia del Marriott. Ulteriori ricerche ebbero luogo nel marzo e nell'aprile del 2006, senza dare risultati.\nPoco prima di lasciare il caso, Dompig rilasci\u00f2 un'intervista al corrispondente della CBS Troy Roberts, che and\u00f2 in'onda il 25 marzo 2006. In quell'intervista, Dompig dichiar\u00f2 di credere al fatto che probabilmente la Holloway mor\u00ec per aver consumato troppo alcol o droga, non era stata uccisa, e qualcuno ne aveva nascosto il corpo. Disse inoltre che Aruba aveva speso quasi 3 milioni di dollari nelle indagini, circa il 40% del budget totale della polizia per svolgere operazioni. Dompig disse che c'erano prove che indicavano che la Holloway possedesse droga, bench\u00e9 non c'era la certezza che la us\u00f2. I membri della famiglia negarono che Natalee facesse uso di droga.\nL'11 aprile 2006 Dave Holloway pubblic\u00f2 il suo libro dove racconta la ricerca per sua figlia, scritto con R. Stephanie Good e Larry Garrison, \"Aruba: The Tragic Untold Story of Natalee Holloway and Corruption in Paradise\".\nArresto di nuovi sospettati nel 2006, gli olandesi prendono in mano le indagini.\nIl 15 aprile 2006, Geoffrey von Cromvoirt fu arrestato dalla polizia di Aruba per traffico di droga che secondo l'accusa, potrebbe essere stato collegato alla scomparsa della Holloway . Alla sua prima apparizione in tribunale, la sua detenzione fu estesa per otto giorni. Comunque, Von Cromvoirt fu rilasciato il 25 aprile 2006. Inoltre, un uomo con iniziale \"A.B.\" fu arrestato il 22 aprile 2006 e rilasciato lo stesso giorno.\nIl 17 maggio 2006, un altro sospettato, Guido Wever, il figlio di un ex politico di Aruba, fu arrestato in Olanda con l'accusa di aver partecipato al rapimento, per aver quindi picchiato e ucciso la Holloway. Wever fu interrogato per sei giorni ad Utrecht. Mentre inizialmente ne fu richiesto da parte del pubblico ministero il trasferimento sull'isola, fu rilasciato per accordo preso dalla polizia di Aruba e il suo avvocato.\nA richiesta di Aruba l'Olanda si fece carico delle indagini. Un team della polizia olandese inizi\u00f2 a lavorare sul caso dal settembre 2006 dopo aver ricevuto a Rotterdam molti documenti del caso. Il 16 aprile 2007, un team misto olandese e di Aruba riprese le indagini sul caso.\nLibro, ricerche e perquisizione.\nUn libro di Joran van der Sloot e della reporter Zvezdana Vukojevic, \"De zaak Natalee Holloway\" (\"Il caso di Natalee Holloway\") fu pubblicato, in olandese, nell'aprile 2007. Nel libro, Van der Sloot racconta la sua veduta sulla notte in cui la Holloway scomparve e la frenesia dei media che ne segu\u00ec. Ammette e si scusa per le sue iniziali bugie, ma mantiene la sua innocenza.&lt;ref name=\"ABC/Brouwer 2007-11-28\"&gt;Brouwer, Christine (2007-11-28).&lt;/ref&gt;\nIl 27 aprile 2007, una nuova ricerca con quasi venti investigatori fu fatta al residence dei Van der Sloot ad Aruba.&lt;ref name=\"AP/Wever 2007-04-27\"&gt;Wever, Margaret (2007-04-27).&lt;/ref&gt; Le autorit\u00e0 olandesi cercarono nel giardino e nell'area circostante, usando delle vanghe e delle bacchette sottili di metallo per penetrare nel terriccio. La portavoce del pubblico ministero Van der Biezen dichiar\u00f2, \"Le indagini non si sono mai fermate e le autorit\u00e0 olandesi stanno riesaminando completamente il caso per nuove indicazioni\". Una dichiarazione dall'ufficio del pubblico ministero recitava che, \"Il team ha delle tracce per giustificare ulteriori ricerche\". Gli investigatori non rivelarono cosa aveva dato nuovo slancio alle ricerche, ma solo che non aveva collegamenti con il libro di Van der Sloot. Secondo Paulus Van der Sloot, \"niente di sospetto\" fu trovato, e le uniche cose che furono sequestrate furono le agende sue e della moglie, e il suo personal computer\u2014che gli fu in seguito restituito.\nSecondo Jossy Mansur, managing editor del giornale di Aruba \"Diario\", gli investigatori stavano approfondendo delle dichiarazioni fatte durante gli interrogatori ai primi sospettati riguardo a email e a chiamate tra i fratelli Kalpoe e Joran van der Sloot. Disse inoltre che gli investigatori stavano esaminando un laptop in casa sua.\nIl 12 maggio 2007, la casa dei Kalpoe fu soggetta ad una \"ispezione\". I due fratelli furono trattenuti per circa un'ora per aver contestato l'entrata della polizia e degli investigatori olandesi, ma furono rilasciati quando le autorit\u00e0 se ne andarono Secondo Kock,i fratelli contestarono le ricerche perch\u00e9 la polizia non mostr\u00f2 un mandato per giustificare l'intrusione. Una dichiarazione della Van der Biezen non menzionarono cosa la polizia stava cercando e se stava cercando effettivamente qualcosa, ma solo che nulla fu portato via dalla casa. Una conseguente dichiarazione dell\"'Het Openbaar Ministerie van Aruba\" (l'ufficio del pubblico ministero di Aruba) precis\u00f2 che lo scopo della visita era di \"avere un'immagine migliore del luogo e delle circostanze dove potrebbe essere stato commesso un reato e di capire la catena degli eventi che avrebbe portato al reato\".\nNuovi arresti e nuovi rilasci del 2007.\nJoran van der Sloot e Satish e Deepak Kalpoe furono arrestati di nuovo il 21 novembre 2007, sospettati \"di omicidio colposo ltanti nella morte della Holloway\". Van der Sloot fu trattenuto dalle autorit\u00e0 olandesi nei Paesi Bassi, e i Kalpoe ad Aruba. Van der Sloot ritorn\u00f2 ad Aruba ed and\u00f2 in carcere.\nNel novembre 2007 Dave Holloway annunci\u00f2 una nuova ricerca per la figlia, sondando il mare pi\u00f9 in profondit\u00e0.&lt;ref name=\"AP/Wever 2007-11-22, search\"&gt;Wever, Margaret (2007-11-22).&lt;/ref&gt; Quella ricerca, svolta con una nave di nome \"Persistence, \"fu poi abbandonata a causa della mancanza di fondi nel febbraio 2008 senza significanti scoperte.\nIl 30 novembre, un giudice ordin\u00f2 la scarcerazione di Satish e Deepak Kalpoe, nonostante i tentativi dei pubblici ministeri di estendere la loro detenzione. I due fratelli furono rilasciati il giorno seguente. I pubblici ministeri fecero appello. L'appello fu rigettato il 5 dicembre 2007, con la corte che diede la motivazion secondo la quale, \"Nonostante lunghe e costose indagini sulla sua scomparsa e su persone che potrebbero essere coinvolte, i file contro i sospettati non contengono indicazioni dirette che Natalee sia morta per crimine violento.\" Van der Sloot fu rilasciato senza accuse il 7 dicembre 2007, a causa della mancanza di prove che lo accusassero. I pubblici ministeri dissero che non avrebbero fatto appello.\nIl 18 dicembre 2007, il pubblico ministero Hans Mos dichiar\u00f2 ufficialmente il caso chiuso, e che non sarebbero state presentate accuse a causa della mancanza di prove. I pubblici ministeri continuarono a manifestare interesse per le posizioni dei Kalpoe e di Joran van der Sloot (nonostante smisero legalmente di essere sospettati), e sostennero che uno dei tre, nei messaggi di una chat, aveva dichiarato che la Holloway era morta. Questo fu duramente contestato dall'avvocato di Deepak Kalpoe, che disse che l'accusa, nella traduzione dal Papiamento all'olandese, aveva frainteso un riferimento a un'insegnante che era annegata come uno alla Holloway. L'avvocato Ronald Wix dichiar\u00f2 inoltre che, \"A meno che (Mos) scopra un cadavere nel bagno di uno d questi ragazzi, non c'\u00e8 pi\u00f9 alcun modo possibile in cui possono arrestarli ancora.\"\nTelecamere segrete, dichiarazioni e storie.\nIl 31 gennaio 2008, il reporter di crimini olandese Peter R. de Vries dichiar\u00f2 che aveva risolto il caso della Holloway. De Vries dichiar\u00f2 che lo avrebbe svelato su uno speciale televisivo nella tv olandese il 3 febbraio. L'avvocato di Beth Twitty, John Q. Kelly, disse alla ABC News che aveva poca speranza che le presunte prove si sarebbero rivelate decisive nel caso della figlia e dichiar\u00f2 che sarebbero state probabilmente sfatate.\nIl 1 febbraio, i media olandesi riportarono che Joran van der Sloot aveva fatto una confessione riguardo alla scomparsa di Natalee Holloway. Pi\u00f9 tardi quel giorno, Van der Sloot dichiar\u00f2 che stava dicendo all'uomo quello che voleva sentirsi dire, e che non aveva avuto nessun ruolo nella sua scomparsa. Lo stesso giorno, il pubblico ministero di Aruba annunci\u00f2 la riapertura del caso.\nLa puntata and\u00f2 in onda il 3 febbraio, 2008. La puntata incluse estratti di un filmato registrato con telecamere nascoste e microfoni nel veicolo di Patrick van der Eem imprenditore olandese ed ex condannato , che si era guadagnato la fiducia di Van der Sloot. Van der Sloot stava fumando marijuana e dichiar\u00f2 che quella sera era con la Holloway quando inizi\u00f2 ad avere convulsioni, fino al momento in cui non rispose pi\u00f9. Van der Sloot dichiar\u00f2 che tent\u00f2 di rianimarla, senza successo. Disse inoltre che chiam\u00f2 un amico, che disse a Van der Sloot di andare a casa e che su sarebbe liberato del corpo. Fu identificata una persona, identificata nella puntata come Daury, che neg\u00f2 le dichiarazioni di Van der Sloot, aggiungendo che quel giorno era a Rotterdam a scuola.\nL'ufficio del pubblico ministero di Aruba cerc\u00f2 di ottenere un mandato d'arresto per Van der Sloot basato sul contenuto delle registrazioni; ma il giudice neg\u00f2 la richiesta. Il pubblico ministero fece appello contro il diniego, ma l'appello fall' il 14 febbraio 2008. La corte d'appello statu\u00ec che le dichiarazioni non contenevano prove per il caso e non erano sufficienti ad arrestare Van der Sloot.\nL'8 febbraio 2008, Van der Sloot incontr\u00f2 gli investigatori di Aruba in Olanda. Van der Sloot neg\u00f2 che ci\u00f2 che aveva detto sul nastro fosse vero, aggiungendo che era sotto effetto di marijuana. Van der Sloot ribad\u00ec che aveva lasciato la Holloway sulla spiaggia\nNel marzo 2008, notiziari riportarono come l'attenzione si fosse spostata su Van der Eem, che a sua volta fu segretamente registrato dopo essere stato intervistato da una tv di Aruba. Credendo che le telecamere fossero state spente, continu\u00f2 a parlare. Van der Eem rivel\u00f2 che era stato amico di Van der Sloot per anni (contraddicendo quanto detto allo show di De Vries che lo aveva conosciuto solo nel 2007), che sperava di diventare milionario con il suo coinvolgimento nel caso Holloway, e che conosceva la persona che probabilmente si era liberata del corpo della Holloway\u2014e che Van der Sloot gli aveva chiesto di comprare il silenzio dell'uomo per duemila euro. Secondo il notiziario ANP, Van der Eem, che aveva appena firmato il contratto per un libro, \"era furioso\" dopo aver appreso delle registrazioni, e \"minacci\u00f2\" l'intervistatore, che chiese l'intervento di un avvocato. Il libro di Van der Eem \"Overboord\" (\"Fuori bordo\"), scritto assieme ad E.E. Byars, fu pubblicato (in lingua olandese) il 25 giugno 2008. Van der Eem fu arrestato il 13 dicembre 2008 in Olanda per aver presumibilmente picchiato la sua ragazza con un piede di porco e per aver guidato in maniera pericolosa mentre cercava di fuggire dalla polizia.\nLa puntata al De Vries fu discussa in un seminario dallo psicologo legale olandese Willem Albert Wagenaar, secondo il quale le dichiarazioni non costituivano una confessione. Wagenaar critic\u00f2 De Vries per aver trasmesso il materiale, affermando che la puntata aveva reso pi\u00f9 complicato ottenere una condanna, e se De Vries avesse consegnato il materiale alle autorit\u00e0 senza mandarlo in onda, avrebbero avuto molte \"carte da giocare\" nell'interrogatorio a Van der Sloot. Wagenaar disse che non solo il caso non era stato risolto, ma c'era ancora il dubbio se fosse stato commesso o no un delitto. Il professor Crisje Brants, nello stesso seminario, critic\u00f2 anche lui i metodi di De Vries.\nIl 24 novembre 2008, Fox News trasmise un'intervista con Van der Sloot nella quale rivel\u00f2 che aveva venduto la Holloway in schiavit\u00f9 sessuale, ricevendo soldi quando la Holloway fu venduta, e successivamente per stare zitto. Van der Sloot disse inoltre che il padre aveva pagato due poliziotti che avevano sentito che la Holloway era stata portata in Venezuela. Van der Sloot in seguito ritratt\u00f2 le dichiarazioni fatte nell'intervista. Lo show inoltre trasmise una registrazione audio fornita da Van der Sloot, una presunta conversazione telefonica tra lui e il padre, nel quale il padre mostra di sapere il coinvolgimento del figlio nel traffico di umani. Secondo Mos, la seconda voce della registrazione non \u00e8 quella di Paulus van der Sloot\u2014il quotidiano olandese \"De Telegraaf\" riport\u00f2 che la voce del 'padre' era in realt\u00e0 quella dello stesso Joran van der Slootche cercava di parlare con tono pi\u00f9 basso. Paulus van der Sloot \u00e8 morto di infarto il 10 febbraio 2010.\nIl 20 marzo 2009 Dave Holloway guid\u00f2 una ricerca con dei cani per perlustrare un piccolo bacino idrico nella parte settentrionale di Aruba, previamente identificata da un presunto testimone come un possibile luogo dei resti di Natalee. Le autorit\u00e0 di Aruba affermarono che non avevano nessuna nuova informazione nel caso, ma che Holloway aveva il permesso di condurre le ricerche.\nIl 23 febbraio 2010 Joran van der Sloot dichiar\u00f2 in un'intervista (offerta prima all'RTL Group nel 2009) che si era sbarazzato del corpo della Holloway in una palude ad Aruba. Il nuovo capo delle indagini Peter Blanken dichiar\u00f2 che le autorit\u00e0 avevano indagato sull'ultima versione della storia di Van der Sloot, per poi abbandonarla. Blanken disse che \"I luoghi, i nomi e i tempi che ha dato non hanno alcun senso\".\nRicerche sottomarine furono condotte dalle autorit\u00e0 di Aruba nel marzo 2010 dopo che una coppia di americani disse che durante un'immersione avevano fotografato quelli che ritenevano essere resti scheletri umani, possibilmente quelli della Holloway. Le autorit\u00e0 di Aruba mandarono sommozzatori a investigare, ma non fu trovato nulla.\nEstorsione di denaro di Van der Sloot alla famiglia della Holloway.\nAttorno al 29 marzo 2010 Van der Sloot contatt\u00f2 John Q. Kelly, legale di Beth Twitty, offrendo di rivelare il luogo della sepoltura del corpo della Holloway e le circostanze riguardanti la sua morte per 25.000 dollari anticipati su un totale di 250.000. Dopo che Kelly lo fece sapere all'FBI, presero accordi per effettuare la transazione. Il 10 maggio venne eseguito un bonifico sul conto olandese di 15.000 dollari, dopo aver consegnato, il tutto avvenuto sotto registrazione di investigatori di Aruba, 10.000 dollari in contanti. Le autorit\u00e0 fecero sapere che le informazioni che aveva dato erano false perch\u00e9 la casa nella quale disse il corpo della Holloway era sepolto non era stata ancora costruita all'epoca della scomparsa. Il 3 giugno Van der Sloot fu accusato nella Corte distrettuale dell'Alabama del nord di estorsione e frode bancaria. L'avvocato degli Stati Uniti Joyce White Vance ottenne un mandato d'arresto e lo trasmise all'Interpol. Van der Sloot fu incriminato il 30 giugno.\nIl 4 giugno, su richiesta del Dipartimento di Giustizia degli Stati Uniti, le autorit\u00e0 confiscarono dei beni da due case in Olanda, una delle quali di propriet\u00e0 del reporter Jaap Amesz, che aveva in precedenza intervistato Van der Sloot e che dichiar\u00f2 di essere a conoscenza di sue presunte attivit\u00e0 criminali. Gli investigatori di Aruba utilizzarono le informazioni ottenute dal caso di estorsione per fare una nuova ricerca sulla spiaggia, senza trovare nulla. Dave Holloway ritorn\u00f2 ad Aruba il 14 giugno per seguire nuove possibili tracce.\nVan der Sloot uccide in Per\u00f9.\nIl 30 maggio 2010 - a cinque anni esatti dalla scomparsa della Holloway - Stephany Tatiana Flores Ram\u00edrez, una studentessa ventunenne di economia, scomparve a Lima, capitale del Per\u00f9. Fu ritrovata morta tre giorni dopo in una camera d'albergo registrata a nome di Van der Sloot. Van der Sloot fu arrestato il 3 giugno in Cile e fu estradato in Per\u00f9 il giorno successivo. Il 7 giugno 2010, le autorit\u00e0 peruviane dissero che Van der Sloot aveva confessato di aver ucciso Flores Ram\u00edrez dopo aver perso la testa dopo che lei utilizz\u00f2 il suo computer senza permesso e aveva trovato informazioni che lo collegavano alla scomparsa della Holloway. Il capo della polizia Cesar Guardia rifer\u00ec che Van der Sloot aveva detto alla polizia peruviana che sapeva dov'era il corpo della Holloway e che voleva aiutare la polizia di Aruba a ritrovarlo. Tuttavia Guardia disse che l'interrogatorio era limitato al loro caso in Per\u00f9, e che non gli furono fatte domande sulla scomparsa della Holloway.\nL'11 giugno, Van der Sloot fu accusato dalla Corte Superiore di Lima di omicidio di primo grado e rapina. Il 15 giugno, le autorit\u00e0 di Aruba e del Per\u00f9 annunciarono di aver trovato un accordo per cooperare e per permettere agli investigatori di Aruba di intervistare Van der Sloot alla prigione Miguel Castro in Per\u00f9. In un'intervista del settembre 2010 dalla prigione Van der Sloot ammise la volontariet\u00e0 dell'estorsione, dichiarando: \"Volevo vendicarmi della famiglia di Natalee - i suoi genitori hanno reso la mia vita difficile negli ultimi 5 anni\". Van der Sloot si dichiar\u00f2 colpevole per aver ucciso la Ramirez l'11 gennaio 2012, e fu condannato a 28 anni di prigione.\nIl 12 novembre 2010 dei turisti ritrovarono un osso mascellare su una spiaggia di Aruba vicino al Phoenix Hotel e Bubali Swamp. Il pubblico ministero Peter Blanken dichiar\u00f2 che sarebbe stato svolto un esame preliminare da un esperto forense per determinare se l'osso fosse di una giovane donna. Una parte dell'osso fu inviata a L'Aia per essere testato dal Netherlands Forensic Institute. Il 23 novembre 2010 il vice procuratore generale di Aruba Taco Stein annunci\u00f2 che, basandosi sui registri dentali, l'osso non era della Holloway ed era impossibile determinare se fosse di un uomo o di una donna.\nLa Holloway \u00e8 dichiarata morta.\nNel giugno 2011 Dave Holloway propose istanza alla corte dell'Alabama per ottenere la dichiarazione di morte presunta della figlia. I documenti furono dati anche alla moglie, che dichiar\u00f2 di volersi opporre. Il 23 settembre 2011 si tenne un'udienza, durante la quale il giudice competente in maniera di testamenti Alan King statu\u00ec che Dave Holloway aveva i requisiti per richiedere la dichiarazione di morte presunta. Il 12 gennaio 2012 si tenne una seconda udienza, durante la quale il giudice King firm\u00f2 l'ordine con il quale dichiarava Natalee Holloway morta.\nCoinvolgimento di Beth Twitty.\nBeth Twitty afferm\u00f2 in apparizioni televisive che Joran van der Sloot e i Kalpoe sapevano di pi\u00f9 di quanto hanno detto, e che almeno uno di loro aveva aggredito e stuprato sua figlia. Twitty dichiar\u00f2 che aveva ricevuto comunicati della polizia che dicevano che Joran van der Sloot aveva ammesso di aver fatto sesso con la Holloway a casa sua e aveva descritto dettagli intimi di lei. Non ha mai rilasciato copie di tali comunicati, nonostante li ha descritti come rappresentazioni di aggressioni sessuali e Vinda de Sousa, ex avvocato di Aruba degli Holloway e dei Twitty, ha dichiarato che simili ammissioni non sono mai state fatte. Ci\u00f2 \u00e8 stato negato anche da Dompig, che ha ribadito come Van der Sloot e i fratelli Kalpoe hanno costantemente negato di aver fatto sesso con la Holloway.\nIl 12 giugno 2005, tre giorni dopo l'arresto di Joran van der Sloot e dei fratelli Kalpoe, e in risposta a un discorso televisivo del primo ministro di Aruba Nelson Oduber, che ribadiva l'impegno di Aruba per risolvere il caso, Twitty dichiar\u00f2, \"Non sto avendo nessuna risposta\". Aggiunse inoltre, \"Non so niente di pi\u00f9 del giorno in cui sono arrivata qua\". Twitty disse che le sue lamentele non erano dirette al governo di Aruba, ma erano simbolo della frustrazione che provava per non sapere cosa era successo alla figlia.\nIl 5 luglio 2005, seguendo l'iniziale rilascio dei Kalpoe, la Twitty dichiar\u00f2 \"Due sospettati coinvolti in un violento crimine contro mia figlia sono stati rilasciati ieri\", e si rifer\u00ec ai Kalpoe chiamandoli \"criminali\". Una manifestazione che coinvolse circa duecento abitanti di Aruba ebbe luogo quel pomeriggio fuori dal Palazzo di giustizia di Oranjestad in risposta alle parole della Twitty, con striscioni con scritto \"Innocenti fino a prova contraria\" e \"Rispetto per le nostre leggi olandesi o andate a casa\". L'8 luglio 2005, e dopo che l'avvocato di Satish Kalpoe aveva minacciato azioni legali dopo le sue affermazioni, che descrisse come \"pregiudizievoli, sediziose, diffamatorie e totalmente oltraggiose\", la Twitty scrisse un comunicato dove diceva che le sue dichiarazioni erano state spinte da \"disperazione e frustrazione\" e che si scusava con la gente di Aruba e il governo di Aruba se le sue parole li avevano offesi in qualche modo. I Kalpoe le fecero causa, adducendo di averli continuamente accusati, su vari programmi televisivi, di aver aggredito e stuprato sua figlia con Joran Van der Sloot.\nTwitty fu inoltre criticata per aver fatto dichiarazioni inconsistenti e contraddittorie, come quelle sul funzionamento delle telecamere di sicurezza all'Holiday Inn. Secondo Julia Renfro, editrice americana di un giornale di Aruba per turisti, \"Aruba Today\", che assist\u00ec la Twitty nei primi giorni delle indagini, la Twitty fece la ruffiana con telegiornali e giornali e il suo comportamento fu \"strano dall'inizio\". Renfro disse che \"la Twitty concluse subito che la figlia era stata rapita e non pens\u00f2 minimamente di controllare gli ospedali o la polizia\", aggiungendo che, dopo due giorni e quando si inizi\u00f2 a puntare il dito contro Joran van der Sloot, Twitty \"diceva agli intervistatori delle televisioni che sapeva che la figlia era stata stuprata in gruppo e uccisa\". Il suo libro \"Loving Natalee: A Mother's Testament of Hope and Faith\", fu pubblicato il 2 ottobre 2007 con il nome b\"eth Holloway\", che riprese a usare dopo il divorzio del dicembre 2006 da Jug Twitty.\nDopo la trasmissione della puntata del programma di De Vries, Beth Holloway, ritenendo che le dichiarazioni di Van der Sloot nelle registrazioni rappresentassero ci\u00f2 che fosse accaduto, disse al \"New York Post\" che riteneva che sua figlia poteva essere ancora viva se Van der Sloot avesse chiesto aiuto. Era sicura che Van der Sloot avesse gettato Natalee, forse ancora viva, nei\u00a0Caraibi. Holloway inoltre disse che Joran van der Sloot presumibilmente chiam\u00f2 quella sera con il padre Paulus, che secondo la Holloway, \"orchestr\u00f2 quello che fecero dopo\". Lei e Dave Hollowayinsinuarono che Joran van der Sloot stava ricevendo \"speciali favori legali\". Dopo che la corte decise di non arrestare di nuovo Van der Sloot, Beth Holloway dichiar\u00f2, \"Mi conforta sapere che la sua vita ora \u00e8 un inferno\", aggiungendo pi\u00f9 tardi, \"Mi sentirei bene con una prigione \"Midnight Express\" ovunque per Joran.\"\nCome risposta alla scomparsa di sua figlia, Beth Holloway fond\u00f2 la International Safe Travels Foundation, un'organizzazione no-profit nata \"per informare ed educare le persone a viaggiare in modo pi\u00f9 sicuro durante i viaggi all'estero\". Si \u00e8 dipinta come speaker gratuita al Nashville Speakers Bureau. Nell'aprile 2010, la Holloway annunci\u00f2 dei progetti per un servizio chiamato \"Mayday 360\", per intervenire immediatamente quando dei giovani hanno problemi oltremare. Ha detto che se necessario, ex agenti federali con specifica conoscenza del paese possono essere inviati li. Nel maggio 2010, ha annunciato che il Natalee Holloway Resource Center avrebbe aperto al National Museum of Crime &amp; Punishment. Situato a Washington, il centro apr\u00ec l'8 giugno per aiutare i familiari delle persone scomparse.\nNonostante Beth Holloway ha fatto diverse apparizioni televisive ogni volta che nuove notizie sono emerse, l'FBI le ha consigliato di non discutere il caso di sua figlia o quello di Stephany Flores Ram\u00edrez.\nControversie.\nCritiche alle indagini.\nI Twitty e i loro sostenitori criticarono la mancanza di progressi da parte della polizia di Aruba. Le loro azioni a loro volta furono criticate, e furono accusati di soffocare ogni prova che potesse criticare la personalit\u00e0 della ragazza chiedendo ai compagni di rimanere in silenzio e di usare i media per dare credito alla loro versione degli eventi. I Twitty hanno negato tutto ci\u00f2.\nInizialmente i Twitty non parlarono dell'eventuale boicottaggio dei viaggi ad Aruba, cosa che cambi\u00f2 nel settembre 2005. Beth Twitty esort\u00f2 a non viaggiare ad Aruba e altri territori olandesi perch\u00e9 a suo dire erano posti problematici per i turisti. Il governatore dell'Alabama Bob Riley in una conferenza dell'8 novembre 2005 invit\u00f2 gli abitanti dell'Alabama a boicottare Aruba. Riley scrisse inoltre agli altri governatori degli Stati Uniti cercando il loro supporto\u2014i governatori di Georgia e Arkansas si unirono alla richiesta di boicottaggio. La giunta cittadina di Philadelphia vot\u00f2 per richiedere al governatore l'invito al boicottaggio. Il governatore non si un\u00ec alla richiesta e non fu dato alcun supporto federale.\nIl boicottaggio fu supportato dalla delegazione del congresso dell'Alabama, incluso il senatore Spencer Bachus (R-AL), che rappresentava Mountain Brook. Il senatore Richard Shelby (R-AL) diede supporto al boicottaggio in una lettera per l'American Society of Travel Agents. Shelby dichiar\u00f2, \"Per la sicurezza, l'incolumit\u00e0 e il benessere dei nostri cittadini non credo che saranno protetti quando saranno ad Aruba\". Il Primo Ministro di Aruba Oduber dichiar\u00f2 che gli investigatori avevano fatto il massimo per risolvere il mistero, e rispose all'invito al boicottaggio dichiarando che \"E' un gesto irragionevole e irresponsabile. Non siamo dei criminali. Non siamo terroristi. Non siamo un pericolo per gli Stati Uniti, e nemmeno per l'Alabama\".\nMembri dell'Aruba Hotel and Tourism Association, dell'Aruba Tourism Authority, dell'Aruba Hospitality and Security Foundation, della camera di commercio di Aruba e alcune figure del governo, incluso il rappresentante delle pubbliche relazioni Ruben Trapenberg, istituirono la \"Aruba Strategic Communications Task Force\" per rispondere insieme a ci\u00f2 che ritenevano essere delle rappresentazioni negative dell'isola. Il gruppo rilasc\u00f2 dei comunicati a mezzo stampa e invi\u00f2 rappresentanti ad apparire nei media. Affiancarono il governo di Aruba ad opporsi alla chiamata al boicottaggio dell'isola.\nIl video di Skeeters e il Dr. Phil; cause legali.\nIl 15 settembre 2005, lo show televisivo \"Dr. Phil\" mostr\u00f2 una registrazione con telecamera nascosta di un'intervista a Deepak Kalpoe nella quale Kalpoe sembra rispondere \"Lo ha fatto. Saresti sorpreso da quanto \u00e8 stato facile\" suggerendo che la Holloway aveva fatto sesso con tutti e tre gli uomini. La registrazione era stata analizzata da Jamie Skeeters, un investigatore privato. Quando il video fu trasmesso, dei notiziari suggerirono la possibilit\u00e0 di un nuovo arresto, che Dompig defin\u00ec una \"seria possibilit\u00e0\" se le registrazioni erano valide.\nLa polizia di Aruba successivamente forn\u00ec una versione completa della registrazione in cui la risposta di Kalpoe differiva da quella sentita al \"Dr.Phil,\" apparentemente per le modifiche che avevano alterato il senso di ci\u00f2 che fu detto. Un portavoce non ufficiale vicino ad Aruba disse che Kalpoe aveva in realt\u00e0 scosso la testa e aveva detto \"No, non lo aveva fatto\", negando quindi che la Holloway aveva fatto sesso con lui e gli altri due. Secondo un report della MSNBC le parole pi\u00f9 importanti non si sentivano, e la presentatrice Rita Cosby se Kalpoe avesse effettivamente fatto quelle dichiarazioni come sentite nel programma.\nNel December 2006, i Kalpoes fecero causa per diffamazione al programma Dr. Phil e a Skeeters (che mor\u00ec nel gennaio 2007) a Los Angeles. Beth Twitty e Dave Holloway risposero facendo causa ai Kalpoe per omissione di soccorso per lo stesso valore. La causa per omissione di soccorso fu archiviata per mancanza di giurisdizione, il 1 giugno 2007; i casi di diffamazione a mezzo stampa e calunnia dovevano essere ascoltati per il 12 ottobre 2011 ma furono successivamente spostati all'aprile 2015. Un'altra causa contro Paulus e Joran van der Sloot fu archiviata nell'agosto 2006.\nIl 10 novembre 2005, Paulus van der Sloot vinse una causa per ingiusta detenzione contro il governo di Aruba, liberandolo dai sospetti e permettendogli di riavere il suo contratto lavorativo col governo. Paulus Van der Sloot fece allora una seconda azione legale, cercando risarcimento per lui e la sua famiglia a causa dell'arresto sbagliato. Azione che all'inizio ebbe successo, ma il risarcimento fu poi cancellato in appello.\nArticolo su \"Amigoe\".\nIl giornale \"Amigoe\" riport\u00f2 delle interviste con Renfro e Dompig nelle quali accusarono i funzionari degli Stati Uniti di aver ostacolato sistematicamente nelle indagini le autorit\u00e0 di Aruba. Dissero inoltre che il giorno la scomparsa della Holloway, un medjet, aereo privato per soccorso medico, senza l'autorizzazione delle autorit\u00e0 di Aruba, era arrivato sull'isola dove rimase svariati giorni con lo scopo di portare via la Holloway dall'isola senza avvertira le autorit\u00e0 locali. Renfro disse poi che Beth Twitty ricevette una chiamata da una donna non identificata il 2 giugno 2005, chiedendo denaro per svelare il luogo dove si trovava la Holloway, e dicendo che la ragazza non voleva ritornare dalla madre. Secondo Renfo, lei e un'altra americana andarono a un luogo di spaccio dove presumibilmente si trovava la Holloway, con dei soldi, ma si accorsero che Jug Twitty era arrivato, diffondendo \"panico e trambusto nelle dirette vicinanze\", e niente pot\u00e9 essere fatto. I Twitty contestarono le dichiarazioni di Renfro, con Beth che lo descrisse come \"una strega\".\nAdattamento cinematografico.\nIl 19 aprile 2009, Lifetime Movie Network trasmise \"Natalee Holloway\", un film televisivo basato sul libro di Beth Holloway \"Loving Natalee\". Con Tracy Pollan nella parte di Beth Holloway-Twitty, Grant Show come George \"Jug\" Twitty, Amy Gumenick come Natalee Holloway mentre Jacques Strydom interpret\u00f2 Joran van der Sloot, il film racconta gli eventi che portarono alla notte della scomparsa della Holloway, e le indagini che ne scaturirono. Fu girato in Sudafrica.\nIl film non d\u00e2 una soluzione del caso, ma rappresenta vari scenari della storia, basandosi sulle testimonianze di chi fu coinvolto a vario titolo e di quelle dei sospettati, incluso Van der Sloot. Il film fu visto da oltre tre milioni di spettatori, ottenendo i pi\u00f9 alti ascolti televisivi della storia del network.&lt;ref name=\"Variety/Kissel 2009-04-20\"&gt;Kissel, Rick (2009-04-20).&lt;/ref&gt; Il film ottenne recensioni positive e critiche. Alec Harvey del \"The Birmingham News\" defin\u00ec il film \"superficiale e scabroso, uno sguardo trascurabile alla tragedia che ha consumato l'attenzione della nazione per mesi\". Jake Meaney del \"PopMatters\" trov\u00f2 il film sorprendentemente \"tranquillo ed equilibrato\", e lod\u00f2 l'interpretazione di Tracy Pollancome Beth Holloway. Un seguito, \"Justice for Natalee Holloway,\" fu trasmesso a met\u00e0 del 2011 sul Lifetime Movie Network. Il film inizia nel 2010, ed \u00e8 centrato sul proseguimento delle indagini per la scomparsa della ragazza.\nCopertura dei media.\nI canali televisivi americani dedicarono molto tempo alla copertura delle ricerche per la Holloway, alle indagini per la sua scomparsa e alle voci che giravano sul caso. Greta Van Susteren, ospite del programma di Fox News \"On the Record\", e Nancy Grace dei l programma della CNN \"Headline News\", sono stati tra i personaggi televisivi che pi\u00f9 hanno dato spazio alla scomparsa. La copertura pressoch\u00e9 continua della Van Susteren fece ottenere ad \"On the Record\" i suoi migliori indici d'ascolto. Pi\u00f9 il caso proseguiva, pi\u00f9 venne dato spazio a Beth Twitty e alle sue duchiarazioni.&lt;ref name=\"NBC/Kosinski 2005-08-24\"&gt;Kosinski, Michelle (2005-08-24).&lt;/ref&gt; Il portavoce del governo di Aruba Ruben Trapenberg dichiar\u00f2, \"Il caso \u00e8 sotto un microscopio, e il mondo intero sta guardando.\"\nLa copertura intensiva del caso cre\u00f2 una reazione negativa da parte di alcuni critici che dissero che un'attenzione simile da parte dei media corroborava la teoria della \"sindrome da donna bianca scomparsa\" secondo la quale i casi di scomparsa di giovani donne e ragazze bianche ricevono un'attenzione sproporzionata rispetto a quella riservata a casi di scomparsa riguardanti giovani bianchi o persone di colore. La CNN critic\u00f2 lo spazio che i concorrenti stavano dando alle ricerche, soprattutto quando non c'erano nuovi particolari da riferire, con il giornalista della CNN Anderson Cooper che chiam\u00f2 la copertura dei media \"perfettamente ridicola\".\nInizialmente, l'analista politica ed editorialista Arianna Huffington scrisse, \"Se seguite le notizie solo dalla televisione, pensereste che il principale problema del nostro paese adesso sia una diciottenne di nome Natalee che \u00e8 scomparsa ad Aruba. Ogni volta che esce una di queste notizie, come quelle riguardanti Michael Jackson, ogni volta che le storie finiscono penso, che sollievo, finalmente possiamo tornare alle vere notizie. Ma non lo facciamo mai.\"\nNel marzo 2008, \"El Diario\" scrisse, \"Ma se persistono dubbi sui casi di scomparsa di donne ispaniche, c'\u00e8 una ragione. Questi casi raramente ricevono l'attenzione data ad altre persone scomparse. I media in lingua inglese, ad esempio, rimangono focalizzati sui casi di scomparsa di donne bianche, come la scomparsa di Natalee Holloway ad Aruba. Altri casi, ad esempio quelli delle donne afroamericane che spesso rimangono senza un volto, a volte nemmeno se ne parla.\"\nLa giornalista della CBS Danna Walker dichiar\u00f2, \"ci sono critiche che il caso \u00e8 seguito solo perch\u00e9 si tratta di una bella ragazza bionda\u2014e bionda\u2014e sono critiche che i giornalisti prendono seriamente e guardano poi altrove per altre storie. Ma \u00e8 una grande storia perch\u00e9 si tratta di una ragazza americana partita e mai tornata \u00c8 un grande mistero, qualcosa con cui la gente si identifica.\"\nIl giornalista di \"Good Morning America\" Chris Cuomo non fu dispiaciuto dalla grande copertura che il suo programma diede al caso. \"Non credo sia mio compito giudicare quello che la gente vuole vedere\u00a0\u2026 se dicono, Voglio sapere cosa \u00e8 successo a questa ragazza'\u00a0\u2026 voglio aiutarli a scoprirlo.\"\nLa famiglia della Holloway critic\u00f2 il calo di copertura del caso. Il calo delle notizie sulla scomparsa della Holloway si ebbe dal maggiore seguito che i giornali diedero all'avvicinarsi dell'Uragano Katrina. Beth Twitty e Dave Holloway accusarono Aruba di aver sfruttato l'aumento della copertura mediatica sull'uragano per rilasciare i sospettati. Tuttavia, la fine della detenzione di Joran van Der Sloot c'era stata molto tempo prima dell'arrivo dell'uragano."}
{"id": "5838709", "revid": "777591", "url": "https://it.wikipedia.org/wiki?curid=5838709", "title": "Stadio Maurice Boyau", "text": "Lo stadio Maurice Boyau () \u00e8 un impianto sportivo polivalente che si trova a Dax, in Francia.\nL'origine del suo nome deriva da Maurice Boyau, aviatore francese della prima guerra mondiale, che mor\u00ec nel 1918.\nCostruito nel 1958, ha una capienza di 16170 posti a sedere."}
{"id": "5838713", "revid": "121775762", "url": "https://it.wikipedia.org/wiki?curid=5838713", "title": "Passo Dordona", "text": "Il passo Dordona (o \"passo di Dordona\") \u00e8 un valico nelle Alpi Orobie che mette in comunicazione l'alta Val Brembana, in provincia di Bergamo, con la val Madre, laterale della Valtellina, in provincia di Sondrio.\nSituato a un'altitudine di 2061 metri s.l.m., \u00e8 raggiungibile tramite una strada agro-silvo-pastorale inaugurata nel 2003 ed accessibile tramite un permesso da richiedere ad uno dei due comuni montani, e da alcuni sentieri del Club Alpino Italiano.\nSul versante valtellinese a circa 1.5 km dal passo, ad un'altitudine di 1935 metri, \u00e8 presente il rifugio omonimo, aperto nei mesi estivi.\nNei pressi del passo sono ancora visibili alcune fortificazioni, trincee e cunicoli risalenti alla prima guerra mondiale, che sarebbero dovuti servire come seconda linea difensiva in caso di sfondamento austriaco.\nLa strada del Passo Dordona \u00e8 una delle strade bianche della Lombardia. \u00c8 percorribile anche in moto con le dovute precauzioni e l'equipaggiamento adeguato. La strada, se si parte da Fusine, \u00e8 un\u2019escalation di difficolt\u00e0: si affronta dello sterrato semplice che si inerpica dolcemente per il bosco fino al rifugio. Dal passo si scende verso Foppolo con maggiore difficolt\u00e0. Si consiglia di percorrere il percorso al contrario: dalla Val Brembana alla Valtellina."}
{"id": "5838715", "revid": "1442080", "url": "https://it.wikipedia.org/wiki?curid=5838715", "title": "Hall of Fame Tennis Championships 2015 - Singolare", "text": "Il singolare del Hall of Fame Tennis Championships 2015 \u00e8 stato un torneo di tennis facente parte dell'ATP World Tour 2015.\nIl detentore del torneo era Lleyton Hewitt ma ha deciso di prendere parte ai quarti di finale di Coppa Davis. Rajeev Ram ha vinto il titolo battendo in finale Ivo Karlovi\u0107 per 7\u201365, 5\u20137, 7\u201362."}
{"id": "5838731", "revid": "287204", "url": "https://it.wikipedia.org/wiki?curid=5838731", "title": "Premier Division 2016 (Irlanda)", "text": "La League of Ireland Premier Division 2016 \u00e8 stata la 96\u00aa edizione del massimo livello del campionato irlandese di calcio e si \u00e8 disputata tra il 4 marzo e il 28 ottobre 2016. Il Dundalk si \u00e8 confermato campione per il terzo anno consecutivo.\nStagione.\nNovit\u00e0.\nDalla Premier Division 2015 \u00e8 stato retrocesso in First Division il Drogheda United, classificatosi all'ultimo posto. Dalla First Division 2015 \u00e8 stato promosso per la prima volta nella sua storia il Wexford Youths, primo classificato.Dopo la spareggio promozione-retrocessione il Finn Harps \u00e8 stato promosso in Premier Division, mentre il Limerick \u00e8 stato retrocesso in First Division.\nFormula.\nLe 12 squadre partecipanti si affrontano tre volte nel corso della stagione, per un totale di 33 giornate.\nLa squadra campione d'Irlanda ottiene il diritto di partecipare alla UEFA Champions League 2017-2018 partendo dal secondo turno di qualificazione.\nLa seconda e la terza classificata del campionato sono ammesse alla UEFA Europa League 2017-2018 partendo dal primo turno di qualificazione.\nLa penultima classificata gioca uno spareggio promozione/retrocessione contro la vincente del play-off di First Division.\nL'ultima classificata \u00e8 retrocessa direttamente in First Division.\nClassifica finale.\nLegenda:\nNote:"}
{"id": "5838734", "revid": "124123", "url": "https://it.wikipedia.org/wiki?curid=5838734", "title": "Moe Yukimaru", "text": "Biografia.\nVive a Ibaraki, dove \u00e8 nata. Ha due fratelli pi\u00f9 grandi di lei con i quali da piccola scambiava i manga. Ha cominciato a leggere la rivista Ribon sin dalle elementari.\nCarriera.\nNel 2006 ha vinto il premio manga di Ribon, nello stesso anno debutta con il one shot \"Totteoki no Uta\" (sul numero di novembre), poi raccolta in SWEET16. Ha lavorato come assistente di Nana Haruta, infatti il suo stile, soprattutto nelle prime opere, ricorda parecchio quello di Nana Haruta. Negli ultimi anni per\u00f2 il suo tratto si \u00e8 evoluto diventando pi\u00f9 curato e personale; i suoi manga sono tutti molto dolci, si rivolgono a un pubblico molto giovane e parlano dei primi amori. Tutte le opere vengono serializzate sulla rivista Ribon della Shueisha."}
{"id": "5838739", "revid": "287204", "url": "https://it.wikipedia.org/wiki?curid=5838739", "title": "Alesta", "text": "Alesta \u00e8 il terzo album di inediti della cantante rumena Alexandra Stan, pubblicato il 9 marzo 2016 dall'etichetta discografica Victor Entertainment inizialmente solo in Giappone. Successivamente, l'album viene pubblicato anche in Canada e in alcuni paesi europei come Romania, Francia, Regno Unito e Germania tramite le etichette Roton Music e Global Records, in Russia unicamente tramite l'etichetta Global Records, in alcuni paesi dell'America Latina, ovvero Messico, Cile e Per\u00f9 tramite l'etichetta Warner Bros. ed infine in Italia tramite le etichette Ego Italy e Vae Victis.\nL'album \u00e8 stato anticipato dai singoli \"We Wanna\" in collaborazione con Inna e Daddy Yankee, da \"I Did It, Mama!\" e da Balans. Il nome indica due concetti, cio\u00e8 la fusione del nome e cognome della cantante e una parola in turco: \"Ale\" di \"Alexandra\" e \"Sta\" di \"Stan\" e pure la parola in lingua turca \"Alesta\", che vuol dire \"Pronta\".\nPromozione.\nLa cantante inizi\u00f2 le promozioni del nuovo progetto nel 2015 pubblicando a livello mondiale il singolo \"We Wanna\" in vari showcase, soundcheck e in radio insieme alla sua collega ed amica Inna. La canzone fu creata per il quarto album di quest'ultima, ma fu poi concessa alla Stan decidendo comunque di collaborare insieme (di fatto sono tra le artiste rumene pi\u00f9 famose al mondo). Fu incluso il featuring del rapper messicano Daddy Yankee chiamato a prendere parte alla canzone.\nDopo le promozioni del singolo estivo, a novembre 2015 pubblic\u00f2 il secondo singolo \"I Did It, Mama!\", promuovendo anche il medesimo in vari showcase e in radio. Successivamente, a gennaio 2016, annunci\u00f2 la pubblicazione dell'album per marzo 2016 ma solo per il Giappone in edizioni in formato standard e anche deluxe con CD+DVD e due tracce bonus aggiuntive che non sono altro che due brani in cui Alexandra \u00e8 stata ospite per collaborare con altri artisti: \"Motive\", canzone in lingua rumena del rapper Dorian, e \"Baby, it's OK\", brano estivo della band tedesca Follow Your Instinct in collaborazione con lei e il rapper Viper, pubblicata nell'estate del 2013.\nPrima di rilasciare il disco, il 2 marzo 2016 pubblica il terzo singolo \"Balans\" in collaborazione con il cantante Mohombi. In seguito furono estratti come singoli le canzoni: \"\u00c9coute\", \"Boom Pow\" e \"9 Lives\" nel corso del 2016 e 2017.\nL'album, dopo qualche giorno dal rilascio esclusivo in Giappone, fu pubblicato anche in Europa e in Canada e, dopo alcuni mesi, in Russia, America Latina e infine in Italia. Fu poi promosso con una serie di concerti nel mondo e con vari showcase in tv ed altri eventi durante tutto l'anno 2016 e inizio 2017."}
{"id": "5838772", "revid": "1310927", "url": "https://it.wikipedia.org/wiki?curid=5838772", "title": "Cadetten-voetbalvereeniging Velocitas", "text": "Il Cadetten voetbalvereniging Velocitas (In italiano \"Allievi calcio Velocitas\"), noto anche come \"\"CCV Velocitas\" o \"Velocitas Breda\"\" era un club calcistico olandese con sede nella citt\u00e0 di Breda. Il club fu fondato il 1\u00ba aprile 1895 a Breda dai cadetti della Koninklijke Militaire Academie (KMA) e si \u00e8 sciolto nel 1932. Disputava le partite casalinghe al Wilhelminapark di Breda, campo dedicato alla regina dei Paesi Bassi Gugliemina di Orange-Nassau.\nStoria.\nIl Velocitas Breda fu fondato il 1 aprile 1895 dai cadetti militari della Koninklijke Militaire Academie, accademia che si occupa della formazione dell'esercito e dell'aeronautica militare dei Paesi Bassi.\nIl pi\u00f9 grande successo della squadra \u00e8 stato la conquista della kNVB beker nella stagione 1899-1900 all'epoca \"Holdertbeker\" (la coppa che a seguito verr\u00e0 sostituita da quella KNVB). Nella stagione 1903-1904 il club ha raggiunto il terzo posto nella competizione. La squadra forn\u00ec diversi giocatori alla prima Nazionale Olandese: Ben Stom, Guus Lutjens e Eddy de Neve."}
{"id": "5838774", "revid": "78994664", "url": "https://it.wikipedia.org/wiki?curid=5838774", "title": "Palazzo di Principi di Carignano", "text": ""}
{"id": "5838775", "revid": "400694", "url": "https://it.wikipedia.org/wiki?curid=5838775", "title": "Cambale twist/Whisky, birra e Johnny Cola", "text": "Cambale twist/Whisky, birra e Johnny Cola \u00e8 il primo singolo del gruppo musicale italiano I Barrittas, pubblicato nel 1964 e in seguito inserito nel loro primo album \"I Barrittas\".\nDescrizione.\nIl brano della facciata A \u00e8 \"Cambale twist\" (), \u00e8 un twist con le parole in sardo logudorese, mentre la facciata B \u00e8 un brano con le parole in sardo campidanese e in italiano. I due brani furono poi inseriti nell'album \"I Barrittas\" pubblicato l'anno successivo.\nIl singolo \u00e8 stato pubblicato dalla casa discografica Ariel in formato 7\" a 45 giri con numero di catalogo NF 505 con il titolo \"Cambale Twist/Whisky, birra e Jonny Cola\". Ne esiste una seconda edizione, pubblicata nel 1970 dalla Fonotil con numero di catalogo fnt 7013, che presenta i due lati del disco invertiti: \"Whisky, birra e Jonnikola/Gambale twist\". In questa edizione del singolo \"Cambale twist\", titolo con cui appare anche nell'album \"I Barrittas\", diventa \"Gambale twist\", titolo con cui \u00e8 registrata alla SIAE ed \u00e8 maggiormente conosciuta la canzone.\nIl titolo \"Cambale twist\", brano composto da Benito Urgu, significa . Il testo della canzone, in sardo logudorese, \u00e8 un esplicito invito ai pastori di lasciare il gregge, cambiarsi i vestiti, quindi togliersi i \"gambali\" e correre a ballare il twist. Come dichiarato dall'autore \"Gambale twist rappresentava la rivolta del pastore verso la sua condizione e l'apertura alla modernit\u00e0.\" Nella canzone l'invito \u00e8 esplicitamente rivolto alla pastora Filumena.\nIl brano \"Whisky, birra e Johnny Cola\", ispirandosi a personaggi reali oristanesi del tempo, descrive la vita oziosa di tre perdigiorno spiantati che passano l'intera giornata al \"Bar di Ibba\" consumando un'unica gazzosa in tre."}
{"id": "5838777", "revid": "78994697", "url": "https://it.wikipedia.org/wiki?curid=5838777", "title": "Palazzo dei Principi di Carignano", "text": ""}
{"id": "5838778", "revid": "110157", "url": "https://it.wikipedia.org/wiki?curid=5838778", "title": "Chiesa di Santa Maria (Beaverville)", "text": "La chiesa di Santa Maria, anche conosciuta come la cattedrale della prateria e come la cattedrale dei campi di granturco, \u00e8 un luogo di culto cattolico di Beaverville, inaugurato nel 1911, situato al 308 di St. Charles Avenue. Prominente monumento dell'Illinois, fa parte, dal 1996, del National Register of Historic Places.\nStoria.\nUna prima chiesa dedicata a Santa Maria, fu costruita nel 1857, quando il villaggio di Beaverville era conosciuto con il nome di St. Marie. La parrocchia apr\u00ec una propria scuola nel 1895, e l'anno successivo un gruppo di suore carmelitane missionarie provenienti dalla Francia, fond\u00f2 un convento vicino alla chiesa. In seguito al crescere della comunit\u00e0, nel 1909, inizi\u00f2 la costruzione dell'attuale struttura. La nuova chiesa fu completata e consacrata nel 1911; tuttavia, i debiti dovuri alla costruzione dell'edificio non furono pagati fino al 1945. Quando i debiti furono estinti, la congregazione vers\u00f2 nuovi fondi per decorare ed abbellire l'interno della chiesa. Molti di queste decorazioni sono state perse durante lavori di ristrutturazione nel 1970. La scuola elementare e quella superiore, chiusero rispettivamente nel 1965 e nel 1969.\nDescrizione.\nL'architetto di Chicago Joseph Molitor, ha progettato la chiesa in stile neoromanico. Per la costruzione della chiesa furono impiegati blocchi di calcare. La chiesa ha un'irregolare pianta a forma di \"L\", con una piccola ala nella parte posteriore che forma la gamba. La chiesa \u00e8 dotata di due campanili e di cupola in maiolica.\nL'ingresso principale della chiesa si trova sul lato ovest della struttura. Le tre serie di porte sono ognuna sormontata da una soprafinestra vitrea. Una coppia di campanili a quattro piani si trovano su ambo i lati della facciata. Il terzo ed il quarto piano di ogni torre, sono aperti da pilastri che incorniciano le aperture ad arco: le balaustre corrono lungo le aperture del terzo piano, mentre le aperture quarto piano dispongono di chiavi di volta e classiche cornici. In cima di entrambi i campanili, ci sono frontoni triangolari.\nLa chiesa presenta una sezione ottagonale sormontata da un tetto a cupola. Per la cupola, in maiolica, sono state utilizzate piastrelle rosse in argilla francese. Una piccola sezione ottagonale nella parte superiore della cupola \u00e8 recintata da una ringhiera di ferro. Sette tetti a capanna coprono le altre parti della chiesa, mentre un tetto ottagonale pi\u00f9 modesto, copre l'ala. Questi tetti sono fatti di tegole rosse, disposte a strati. Per la costruzione della cupola della chiesa sono state impiegate circa ventiduemila piastrelle.\nOgni lato della chiesa dispone di sette vetrate ad arco. Sei finestre su ogni lato hanno le stesse dimensioni, mentre una finestra pi\u00f9 grande si trova alla base dell'ottagono. Su ogni lato del secondo piano dell'ottagono, si trovano tre finestre pi\u00f9 piccole. Sull'ala ci sono cinque vetrate supplementari: due si trovano su ogni piano del lato ovest, mentre la quinta \u00e8 sul secondo piano del lato est."}
{"id": "5838782", "revid": "123590609", "url": "https://it.wikipedia.org/wiki?curid=5838782", "title": "Precettoria di Barletta", "text": "La Precettoria, o Commanderia di Barletta \u00e8 stata una domus templare. Questa \u00e8 stata la Sede dell'Ordine nella regione Puglia.\nSede.\nLa sede esatta di questa Precettoria \u00e8 incerta.\nAlcuni studiosi erroneamente la identificano con la Chiesa di S. Maria Maddalena. Questa chiesa, adiacente alla Basilica di San Domenico, fu demolita poco dopo il 1531, dopo essere stata affidata ai Domenicani che hanno preferito ingrandire la basilica.\nI Templari possedevano anche la Chiesa di San Leonardo fuori dalle mura cittadine ed una tesi pubblicata nel 2002 da Oronzo Cilli ipotizza che fu questa la sede della Precettoria, mentre l'antica chiesa di Santa Maria Maddalena (dentro le mura) era dei canonici regolari del Tempio del Signore (Templum Domini) di Gerusalemme e non dei Templari. Da allora, altri storici hanno messo in dubbio anche questa ipotesi.\nAnche la chiesa di San Leonardo, che si trovava vicino all'antico porto, \u00e8 stata demolita nel 1528 da Renzo da Ceri e la sua posizione esatta non \u00e8 nota, sebbene nella toponomastica cittadina rimanga un vicolo San Leonardo.\nGli ospitalieri si stabilirono a Barletta, dove fondarono un priorato prima dei Templari. I teutonici, anch'essi stabilitisi, in gran parte approfittarono della confisca dei beni ospitalieri e Templari da Federico II di Svevia nel 1229. Quando vi fu il trasferimento dei beni dei Templari, la chiesa di San Leonardo pass\u00f2 nelle mani degli ospitalieri.\nStoria.\nL'ordine dei Templari sembra presente a Barletta gi\u00e0 dal 1158, ma la sua espansione effettivamente \u00e8 iniziata nel 1169 con il dono della chiesa di Santa Maria Maddalena da parte di Bertrando, Arcivescovo di Trani. Questa donazione \u00e8 stata fatta nelle mani dei fratelli Templari Riccardo e Rainerio, pur essendo fra' Guglielmo il primo precettore.\nInizialmente si trattava di un ospizio per i pellegrini, tuttavia lo svolgimento nel 1196 di un capitolo testimonia la crescente importanza di questa istituzione prima della fine del XII secolo. La domus templare divenne poi la capitale (Commendatoria principale, Baillie) in terra di Bari. Nel 1200, questa domus \u00e8 ufficialmente menzionata in un documento relativo alla resa della citt\u00e0 di Canne.\nL'espansione dei Templari in Puglia s'intensifica e la precettoria \u00e8 diventata nel XIII secolo la capitale della provincia della Puglia e luogo di residenza dei maestri della provincia. Barletta \u00e8 stata con Brindisi uno dei principali porti che hanno permesso loro di inviare risorse in Terra Santa e il precettore della casa aveva principalmente il compito di gestire la consegna di questi beni, tra cui la raccolta a mano nel regno di Sicilia.\nQuesta precettoria ebbe numerose case annesse e comprese fino in Basilicata e Calabria. Ecco un elenco parziale:\nA seguito dei Vespri siciliani, i Templari di Barletta estesero la loro influenza nel Regno di Napoli e la loro posizione fu rafforzata dal passaggio sotto la dominazione aragonese del Regno di Sicilia.\nL'arresto dei Templari a Barletta \u00e8 avvenuto nel marzo del 1308 e il loro processo si \u00e8 svolto a Brindisi a partire da maggio del 1310.\nPresso il lapidadio presente nel castello di Barletta si possono vedere due lastre tombali appartenenti a due dignitari templari presenti a Barletta.\nPrecettori.\nBisogna distinguere i precettori della casa di Barletta dai maestri della provincia delle Puglie, il cui luogo di residenza \u00e8 stato, almeno nel tredicesimo secolo, a Barletta."}
{"id": "5838785", "revid": "466539", "url": "https://it.wikipedia.org/wiki?curid=5838785", "title": "Forrest Goodluck", "text": "Biografia.\nNativo americano di discendenza Navajo, Hidatsa, Tsimshian e Mandan, \u00e8 noto soprattutto per aver interpretato Hawk, il figlio del personaggio principale, interpretato da Leonardo DiCaprio, nel film di Alejandro Gonz\u00e1lez I\u00f1\u00e1rritu \"Revenant - Redivivo\"."}
{"id": "5838811", "revid": "767487", "url": "https://it.wikipedia.org/wiki?curid=5838811", "title": "I pirati di Barracuda", "text": "I pirati di Barracuda (\"The Sea Hornet\") \u00e8 un film del 1951 diretto da Joseph Kane con Rod Cameron e Adele Mara.\nTrama.\nDurante un'immersione un palombaro muore. Il suo socio sospetta che sia stato ucciso e si reca sul luogo a indagare. Dopo aver evitato per due volte di essere eliminato, si immerge e trova le prove dell'assassinio del compagno. Sar\u00e0 suo compito imprigionare l'assassino con i suoi complici.\nProduzione.\nLa pellicola \u00e8 stata prodotto dalla Republic Pictures. Le scene sono state girate ai Republic Studios di Hollywood, Los Angeles, nello Stato della California.\nColonna sonora.\nLe colonne sonore per il film sono 3: \"A Dream or Two Ago\", \"I'm Afraid of You\", e \"Someone to Remember\", tutte scritte da Jack Elliott e cantate da Lorna Gray.\nDistribuzione.\nIl film \u00e8 stato distribuito in diversi paesi con titoli, distributrici, e date differenti:"}
{"id": "5838812", "revid": "656701", "url": "https://it.wikipedia.org/wiki?curid=5838812", "title": "The Sea Hornet", "text": ""}
{"id": "5838816", "revid": "767487", "url": "https://it.wikipedia.org/wiki?curid=5838816", "title": "Volk i semero kozljat", "text": "Volk i semero kozljat () \u00e8 un film d'animazione sovietico del 1957 ispirato alla fiaba dei fratelli Grimm \"Il lupo e i sette capretti\". Diretto da P\u00ebtr Nosov, \u00e8 stato realizzato presso lo studio Sojuzmul'tfil'm."}
{"id": "5838817", "revid": "287204", "url": "https://it.wikipedia.org/wiki?curid=5838817", "title": "Meistriliiga 2016", "text": "La Meistriliiga 2016, nota come A. Le Coq Premium Liiga 2016 per ragioni di sponsorizzazione, \u00e8 stata la 26\u00aa edizione della massima serie del campionato estone di calcio e si \u00e8 disputata tra il 4 marzo e il 5 novembre 2016. Il Flora Tallinn era la squadra campione in carica, avendo vinto la Meistriliiga 2015 per la decima volta nella sua storia.\nL' ha vinto il campionato per la prima volta nella sua storia.\nStagione.\nNovit\u00e0.\nDalla Meistriliiga 2015 \u00e8 stato retrocesso in Esiliiga il Tulevik Viljandi, classificatosi all'ultimo posto. Dalla Esiliiga 2015 \u00e8 stato promosso il Tarvas Rakvere, quarto classificato e migliore squadra indipendente. Dopo lo spareggio promozione-retrocessione il Tammeka Tartu ha vinto la sfida contro il Kalev Tallinn, sesto classificato in Esiliiga 2015, mantenendo il posto in Meistriliiga.\nFormula.\nLe 10 squadre partecipanti si affrontano in un doppio girone di andata e ritorno, per un totale di 36 giornate.\nLa squadra campione di Estonia ha il diritto a partecipare alla UEFA Champions League 2017-2018 partendo dal primo turno preliminare.\nLe squadre classificate al secondo e terzo posto sono ammesse alla UEFA Europa League 2017-2018 partendo dal primo turno preliminare.\nL'ultima classificata retrocede direttamente in Esiliiga, mentre la penultima disputa uno spareggio contro la seconda classificata della Esiliiga per la permanenza in Meistriliiga.\nClassifica finale.\nLegenda:\nNote:\nSpareggio promozione/retrocessione.\nIl P\u00e4rnu ha vinto lo spareggio e rimane in Meistriliiga."}
{"id": "5838818", "revid": "71433", "url": "https://it.wikipedia.org/wiki?curid=5838818", "title": "Anarchy (film)", "text": ""}
{"id": "5838821", "revid": "450700", "url": "https://it.wikipedia.org/wiki?curid=5838821", "title": "Diagnosi prenatale", "text": ""}
{"id": "5838827", "revid": "78995516", "url": "https://it.wikipedia.org/wiki?curid=5838827", "title": "Teatro dei Principi di Carignano", "text": ""}
{"id": "5838840", "revid": "1305772", "url": "https://it.wikipedia.org/wiki?curid=5838840", "title": "Saori", "text": " \u00e8 un videogioco erotico pubblicato nel 1991 da FairyTale per PC-88 e Sharp X68000.\nI contenuti controversi del gioco portarono all'arresto dei produttori del gioco e alla fondazione dell'Ethics Organization of Computer Software.\nTrama.\nLa protagonista \u00e8 Saori, una ragazza giapponese rapita da due uomini mascherati. Durante il gioco Saori sar\u00e0 protagonista di diversi giochi erotici che includono anche l'incesto e la tortura."}
{"id": "5838857", "revid": "339392", "url": "https://it.wikipedia.org/wiki?curid=5838857", "title": "Piano eterico", "text": ""}
{"id": "5838863", "revid": "124808", "url": "https://it.wikipedia.org/wiki?curid=5838863", "title": "Il teatro degli orrori", "text": ""}
{"id": "5838871", "revid": "729019", "url": "https://it.wikipedia.org/wiki?curid=5838871", "title": "La messa dei giovani (I Barrittas)", "text": "La messa dei giovani \u00e8 un album del gruppo musicale italiano I Barrittas, pubblicato nel 1968. L'album contiene la \"Messa beat\".\nDescrizione.\nLa \"Messa beat\" era stata gi\u00e0 pubblicata precedentemente nel 1966 con lo stesso titolo \"La messa dei giovani\" dall'etichetta discografica Ariel, in cui i brani erano eseguiti dagli Angel and the Brains, The Bumpers e gli stessi Barrittas). In questa edizione i medesimi brani vengono registrati nuovamente dal gruppo di Benito Urgu con l'aggiunta del pezzo \"Non uccidere\".\nL'album \u00e8 stato stampato dalla Bluebell Records nel 1968 sempre in formato LP con numero di catalogo BBLP 30. In questa edizione \u00e8 stato aggiunto il brano \"Non uccidere\". Nel 1970 l'edizione della Bluebell viene ristampata in LP dalla Produttori Associati con il numero di catalogo PA/LP 30 e con il titolo modificato in \"Messa Folk\". Infine nel 2005 il disco \"La messa dei giovani\" viene ristampato in CD, con numero di catalogo GRCD 6390, dalla Duck Record unitamente alla versione successiva dell'album \"The Mass for Peace\".\nNel 1969 I Barrittas ne registrano infatti una nuova versione in inglese per il mercato britannico e statunitense. Questa edizione viene pubblicata dalla casa discografica statunitense Avant Garde con il titolo \"The Mass for Peace\""}
{"id": "5838875", "revid": "287204", "url": "https://it.wikipedia.org/wiki?curid=5838875", "title": "I ragazzi di ieri", "text": "I ragazzi di ieri \u00e8 un album di Peppino di Capri, pubblicato nel 1990."}
{"id": "5838896", "revid": "110157", "url": "https://it.wikipedia.org/wiki?curid=5838896", "title": "Chiesa di San Paolo (San Francisco)", "text": "La chiesa di San Paolo (St. Paul's Church), conosciuta in spagnolo come Parroquia de San Pablo, \u00e8 un luogo di culto cattolico di San Francisco inaugurato nel 1911, situato al 221 di Valley Street, all'angolo con Church Street, nel rinomato quartiere di Noe Valley.\nStoria.\nUna prima chiesa dedicata a San Paolo risale al 1876, quando George Shadbourne comunic\u00f2 il desiderio di costruire una nuova parrocchia all'allora arcivescovo di San Francisco Joseph Alemany. Shadbourne espresse all'arcivescovo la volont\u00e0 di aiutare a raccogliere la somma di denaro necessaria. L'arcivescovo Alemany approv\u00f2 la richiesta, e nel 1880 furono costruite la chiesa e la canonica. Questa prima chiesa aveva una capienza di circa 750 persone, e serviva circa 200 famiglie.\nNel 1897, a causa della rapida crescita della comunit\u00e0, inizi\u00f2 la costruzione di un nuovo edificio, che avrebbe ospitato circa 1500 persone. La costruzione avvenne in 14 anni perch\u00e9 i fondi vennero raccolti tra i fedeli e con numerosi eventi, ci\u00f2 per salvare la parrocchia dal rischio di contrarre debiti. La nuova chiesa \u00e8 stata consacrata il 29 maggio 1911 da monsignore Patrick Riordan, allora arcivescovo di San Francisco.\nLa chiesa fu gravemente danneggiata dal Terremoto di Loma Prieta del 1989. Ad un certo punto, l'arcidiocesi prese seriamente in considerazione la chiusura della chiesa di San Paolo, a causa degli ingenti costi potenziali per la ristrutturazione della chiesa e degli edifici adiacenti, ma in seguito non fu pi\u00f9 chiusa. La parrocchia ha venduto alcuni degli edifici adiacenti e rafforzato quelli rimasti, che costarono circa 8,5 milioni di dollari.\nLa chiesa in \"Sister Act\".\nNel 1992, la parrocchia \u00e8 stato il luogo delle riprese del film commedia \"Sister Act\", interpretato da Whoopi Goldberg. Nonostante la parrocchia, che nel film \u00e8 consacrata a Santa Caterina, si trovi nel raffinato quartiere di Noe Valley, per le riprese l'area circostante \u00e8 stata riorganizzata, per far sembrare che la chiesa servisse per una comunit\u00e0 umile e povera."}
{"id": "5838899", "revid": "709565", "url": "https://it.wikipedia.org/wiki?curid=5838899", "title": "Khonshu", "text": "Khonshu \u00e8 un personaggio dei fumetti pubblicati dalla Marvel Comics, \u00e8 una divinit\u00e0 egizia figlia di Amon-Ra.\nBiografia.\nNel corso dei secoli.\nLa prima apparizione di Khonshu si ha nel 2490 A.C., quando compare in sogno a Occhio di Falco, smarritosi tra le pieghe del tempo assieme ai Vendicatori della Costa Ovest; la divinit\u00e0 chiede all'eroe di scacciare il malvagio Rama-Tut, in cambio guarir\u00e0 l'arciere dalle sue ferite, il Vendicatore accetta ma a patto di essere ricondotto con i suoi compagni nel ventesimo secolo. Nell'Ottobre del 1942, una tomba contenente alcuni manufatti di Khonshu \u00e8 scoperta dal soldato inglese Ezzie O'Gourke nei dintorni di El-Alamein; durante la successiva battaglia un'immagine della divinit\u00e0 compare nel cielo vanificando i tentativi dei tedeschi di fermare l'avanzata britannica. In tempi pi\u00f9 recenti, il criminale Herb Russel, colpevole dell'uccisione di un poliziotto, si nasconde in un museo egizio all'interno di un sarcofago, Khonshu, per amore di giustizia, ve lo chiude impedendogli di fuggire.\nAl fianco del Cavaliere della Luna.\nQuando il corpo del mercenario Marc Spector \u00e8 portato davanti ad una statua di Khonshu, scoperta dall'archeologo Peter Arlaune e da sua figlia Marlene all'interno della tomba del faraone Seti I, la divinit\u00e0 lo richiama in vita per farne il proprio agente. Quando, dopo numerose avventure, Spector rompe il suo sodalizio con Khonshu, la sua statua \u00e8 acquistata dal malvagio Anubis, nemico giurato della divinit\u00e0, solo l'intervento di Moon Knight, ritornato sulla sua decisione, salver\u00e0 la mistica icona dalla distruzione. Successivamente, Khonshu affianca Spector nell'affrontare le tendenze suicide della collega Mimo e l'amore per Tigra; quando i Vendicatori sono catturati da Kristoff Vernard a Latveria, Moon Knight libera lo spirito della divinit\u00e0 dal proprio inconscio in modo che possa negoziare il loro rilascio; tenta lo stesso trucco per aiutare Daimon Hellstrom contro gli spiriti di due Phantom Riders, la presenza di Khonshu sulla Terra per\u00f2 attira l'attenzione di Seth che ingaggia battaglia con il suo rivale allontanandolo permanentemente dal suo cavaliere. Khonshu appare a Spector, gravemente ferito durante una lotta, mentre la sua statua si anima per indicare a Marlene dove trovare l'amato, dopo questa disavventuta, lo visita di nuovo per dirgli di: \"Credere nella verit\u00e0 della sua visione\". In seguito, visioni della divinit\u00e0 informano Moon Knight dell'avvento di Seth e dei suoi servi e lo avvertono di prepararsi alla battaglia. Infine, Khonshu appare a Spector nelle sembianze del suo primo nemico, Bushman, e possedendo il suo vecchio amico Bertrand Crawley per indirizzarlo nella battaglia contro la malvagia organizzazione denominata Comitato.\nPoteri e abilit\u00e0.\nCome ogni altra divinit\u00e0 egizia, Khonshu possiede forza, velocit\u00e0 e resistenza superumane. \u00c8 dotato di grandi poteri che gli permettono di guarire ferite anche gravi, attraversare le dimensioni, acquisire forma immateriale e riversare la propria potenza in un campione umano."}
{"id": "5838906", "revid": "22475", "url": "https://it.wikipedia.org/wiki?curid=5838906", "title": "Tropa de Elite (libro)", "text": "Tropa de Elite (originale: Elite da Tropa) \u00e8 un libro brasiliano scritto da due ex membri del Batalh\u00e3o de Opera\u00e7\u00f5es Policiais Especiais (BOPE), il maggiore Andr\u00e9 Batista e il capitano Rodrigo Pimentel, insieme all'antropologo Luiz Eduardo Soares, pubblicato nel 2006. Ha ispirato il film \"Tropa de Elite - Gli squadroni della morte\", vincitore al Festival di Berlino del 2008 dell'Orso d'Oro per il miglior film.\nSinossi.\nBasato su fatti realmente accaduti, questo libro riporta avvenimenti relativi al BOPE, corpo d'\u00e9lite della polizia militare di Rio de Janeiro. Il libro descrive gli agenti del BOPE come una truppa incorruttibile ed estremamente violenta. Viene inoltre riportato il piano per assassinare Leonel Brizola, l'allora governatore di Rio de Janeiro."}
{"id": "5838907", "revid": "78996564", "url": "https://it.wikipedia.org/wiki?curid=5838907", "title": "Elite da Tropa", "text": ""}
{"id": "5838918", "revid": "78996802", "url": "https://it.wikipedia.org/wiki?curid=5838918", "title": "Battaglione per le operazioni speciali di polizia", "text": ""}
{"id": "5838920", "revid": "15756", "url": "https://it.wikipedia.org/wiki?curid=5838920", "title": "Bacugno", "text": "Bacugno \u00e8 una frazione del comune italiano di Posta, in provincia di Rieti (Lazio).\nStoria.\nL'abitato \u00e8 stato identificato da un'iscrizione, attualmente collocata nella chiesa di Santa Maria della Neve, con l'antico centro di \"Forum Decii\", citato da Plinio tra le localit\u00e0 della Sabina.\nIl nome del paese deriva da quello dell'antica dea Vacuna adorata dai Sabini; sembra che qui sorgesse un importante santuario in suo onore.\nStrage di Bacugno.\nDurante la seconda guerra mondiale, Bacugno fu teatro di un violento massacro. Il 10 febbraio 1944, come ogni mattina, un'autocorriera della SAURA partita da Amatrice percorreva la Salaria in direzione sud quando, verso le 8, mentre attraversava il piccolo abitato di Bacugno di Posta, fu avvistata dai caccia angloamericani in cerca di fascisti. In un attimo, l'automezzo fu centrato da una scarica di proiettili che lo fece sbandare paurosamente fra le grida dei passeggeri. L'autobus si ferm\u00f2 sul ciglio della strada, immobile e fumante. Al suo interno v'era il caos pi\u00f9 totale; tra i morti e i feriti agonizzanti, tra il sangue sparso ovunque e i corpi sovrapposti aggrovigliati in un ultimo abbraccio, si distinsero gli autisti Evaristo Rauco e Mario Piccioni che tentarono con tutti i mezzi di aprire le porte rimaste bloccate. Sembrava tutto passato quando gli aerei angloamericani si avventarono nuovamente sulla corriera immobile e fu strage.\nDalla corriera in fiamme furono estratti tredici morti \u2013tra cui il Commissario Prefettizio e Commissario di Fascio di Amatrice Giovanni Mezzetti, l'autista Evaristo Rauco e il secondo autista Mario Piccioni \u2013e diciassette feriti tra cui il Brigadiere dei Carabinieri Adamo Silvestri e il Milite della GNR Romolo Glassetti. Recentemente \u00e8 stato proposto ai sindaci di Posta e Amatrice di erigere un monumento a perenne memoria sul luogo della strage.\nTradizioni e folclore: la festa del toro ossequioso.\nLa festa e i suoi riti.\nLe celebrazioni in onore di S. Maria della Neve ricorrono ogni anno il 5 di agosto, in coincidenza con la ricorrenza liturgica che trae origine dalla leggenda secondo la quale papa Liberio nel 352 d.C. assistette al miracolo della nevicata sul colle Esquilino di Roma, dove subito dopo fece fondare l'ancora esistente chiesa di Santa Maria Maggiore.\nAncora oggi questa tradizione conserva al suo interno alcuni elementi rituali che, pur essendo da secoli integrati nel quadro complessivo di matrice cristiana, sono tutt'oggi riconosciuti come molto antichi, addirittura risalenti a culti di origine sabina.\nEvento centrale della celebrazione in onore di S. Maria della Neve \u00e8 la triplice genuflessione del toro di fronte alla statua della Vergine. Questa tradizione si compone, inoltre, di altri elementi rituali di grande valore spettacolare: il Manocchio, il Solco e i Ciambelletti.\nNella serata del 5 agosto nel corso degli anni si sono esibiti Stefano Rosso, Eros Ramazzotti, Luca Barbarossa, Donatella Rettore, Dario Cassini, Orietta Berti, Mimmo Locasciulli, I cugini di campagna, Drupi, Fiordaliso, Mario Castelnuovo, Martufello, Edoardo Vianello, Mago Alivernini, Antonello Costa, Emanuela Aureli, Padre Cionfoli, Ambrogio Sparagna, David Riondino e Carmine Faraco.\nToro ossequioso.\nLe origini della tradizione del toro vengono generalmente fatte risalire dagli studiosi all'era precristiana. Il toro, addestrato e curato tutto l'anno dagli abitanti del paese, si inginocchia la mattina del 5 agosto al cospetto della statua della Vergine M\u00e0ria, nel sagrato della Chiesa di S. Maria della Neve in Bacugno. Prima di iniziare il suo tragitto verso la chiesa, la mattina del 5 agosto il toro viene \"bardato\". Una mantella sul dorso, nastri rossi sulle lunghe corna, e un filo tra di esse lungo il quale sono inanellate una serie di monetine, simbolo e auspicio anch'esse di ricchezza e prosperit\u00e0.\nIl Solco diritto.\nIl solco rappresenta la celebrazione del lavoro campestre, l'auspicio di un fruttuoso esito del raccolto.\nNella notte del 3 agosto i \"solcatori\" partono alla volta del Monte Boragine, dove giungono all'alba. Qui inizia il taglio di un palo di faggio (\"biffa\") che, trasportato a spalla sulla cima, viene piantato come segnale per l'inizio della tracciatura del solco diritto, che da qui si dirige fino al paese in corrispondenza dell'entrata della chiesa. I solcatori ridiscendono dal monte facendo una sosta nel paese di Vetozza, dove gli abitanti offrono loro un ristoro prima della ripresa del cammino verso Bacugno. Qui li accolgono il pranzo tradizionale e il suono delle musiche e dei balli tradizionali.\nIl solco sul monte Boragine era stato tracciato l'ultima volta nei primi anni 50. Ma quel solco cre\u00f2 inaspettatamente un problema. Gli anni successivi solo un paio di volte venne fatto partire in posti diversi. Per il resto lo si tracci\u00f2 sempre sul Boragine facendolo divenire troppo profondo, complice l'acqua dei temporali. Finch\u00e9 il Corpo Forestale dello Stato diffid\u00f2 il comitato dal fare altri solchi. Da allora si \u00e8 praticamente obbligati allo stesso tracciato ed \u00e8 diventato inutile l'uso del piccone o del piombo per individuare la direzione, che erano sempre stati gli attori principali della manifestazione.\nIl Manocchio.\n\u00c8 un grande covone di grano, fatto di spighe raccolte in piccoli mazzetti.\nUna volta terminata la lavorazione viene cinto con una treccia di spighe e alla sua sommit\u00e0 viene poggiata una croce fatta di spighe di grano. Esso viene trasportato a spalla per le vie del paese durante la processione.\nNel momento in cui il manocchio fa il suo ingresso nel sagrato della chiesa una delle ragazze del paese, in costume tradizionale, lancia nelle quattro direzioni cardinali il ciambello, un gesto che richiama rituali di epoca romana. Il manocchio \u00e8 portato a spalla da sedici persone. Esso viene realizzato i giorni prima della festa da tutta la popolazione mettendo insieme i mazzetti di grano da essa realizzati. Raggiunta la dimensione desiderata il manocchio viene legato con un sistema di corde che conferiscono ad esso la forma circolare. Le corde vengono nascoste da una treccia di spighe di grano che cinge l'intera struttura. La forma \"affungata\" \u00e8 data da una particolare lavorazione che consiste nel bagnare il grosso covone affinch\u00e9 le spighe si ammorbidiscano e diventino modellabili. Eseguita questa prima operazione il manocchio viene \"pettinato\" usando una coperta di lana che, posta sull'estremit\u00e0 dello stesso, viene ruotata in senso orario in modo tale da dare alle spighe lo stesso verso. L'ultimo passaggio \u00e8 quello della famosa croce fatta di spighe di grano che viene inserita sull'estremit\u00e0 del covone.\nCompletate tutte le operazioni, il manocchio viene posto su una struttura in legno formata da una base centrale su cui poggia il manocchio stesso, mentre ai due lati sono fissate due lunghe \"stanghe\" (aste) che facilitano il trasporto in spalla da parte dei \"manocchiari\".\nCultura.\nIl canto a braccio: la poesia estemporanea e la musica strumentale.\nLa tradizione della poesia estemporanea ha nell'incontro che da sempre si tiene a Bacugno in agosto uno dei momenti pi\u00f9 significativi. Si raccolgono a Bacugno, infatti, poeti provenienti da molte regioni del centro Italia. La poesia improvvisata in ottava rima ha origine, ritengono alcuni studiosi, in seguito alla diffusione della letteratura classica (Virgilio, Dante, Tasso) nei formati tascabili in edizione economica. \u00c8, come noto, la poesia dei pastori e dei contadini, coi quali questa pratica inizia e si diffonde fino ad arrivare, con la transumanza e le migrazioni, nelle grandi citt\u00e0 come Roma.\nDurante l'esibizione viene assegnato ai poeti un tema su cui improvvisare una composizione in endecasillabi, generalmente nella forma dell'ottava classica (sei versi a rima alternata pi\u00f9 gli ultimi due a rima baciata), ma anche in terzine o quartine. Nel corso della serata si ha poi l'occasione di assistere anche a improvvisazioni libere dai temi ed a momenti in cui il contrasto tra i poeti si fa acceso e sferzante. L'incontro di Bacugno ha, nelle intenzioni di chi lo organizza, l'intenzione di costituire un punto di raccordo e riferimento per gli ultimi esponenti di questa preziosa tradizione plurisecolare.\nEconomia.\nNell'abitato si contano due ristoranti, due bar, un forno, due alimentari, due agriturismi e una ferramenta. Fino agli anni '70 erano presenti anche una banca, un ufficio postale e un albergo poi chiusi per lo spopolamento delle campagne.\nInfrastrutture e trasporti.\nStrade.\nBacugno sin dall'antichit\u00e0 si trova lungo la Via Salaria, e oggi \u00e8 servito da uno svincolo della strada statale 4 \"Salaria\", che \u00e8 in buona parte una strada a scorrimento veloce (sebbene il tratto Sigillo-Rieti attenda ancora di essere trasformato in superstrada).\nFerrovie.\nBacugno non \u00e8 servito da alcuna linea ferroviaria. Il paese avrebbe dovuto essere collegato dalla Ferrovia Salaria (Roma-Rieti-Ascoli Piceno-San Benedetto del Tronto), che fu pi\u00f9 volte progettata ma mai realizzata."}
{"id": "5838922", "revid": "132266", "url": "https://it.wikipedia.org/wiki?curid=5838922", "title": "Lotta antiaerea", "text": ""}
{"id": "5838923", "revid": "287204", "url": "https://it.wikipedia.org/wiki?curid=5838923", "title": "Astorri", "text": ""}
{"id": "5838931", "revid": "686936", "url": "https://it.wikipedia.org/wiki?curid=5838931", "title": "Bennie Fowler", "text": "Carriera.\nDenver Broncos.\nDopo non essere stato scelto nel Draft NFL 2014, Fowler firm\u00f2 con i Denver Broncos. Dopo non essere mai sceso in campo nella sua stagione da rookie, nella successiva disput\u00f2 tutte le 16 partite con 16 ricezioni per 203 yard. A fine stagione, nel Super Bowl 50 segn\u00f2 una conversione da due punti nei vittoria dei Broncos sui Carolina Panthers per 20-14, in quello che l'ultimo passaggio della carriera del quarterback Peyton Manning."}
{"id": "5838950", "revid": "1305637", "url": "https://it.wikipedia.org/wiki?curid=5838950", "title": "Pippopotamo e So-So", "text": ""}
{"id": "5838954", "revid": "1718925", "url": "https://it.wikipedia.org/wiki?curid=5838954", "title": "Piga", "text": ""}
{"id": "5838959", "revid": "729019", "url": "https://it.wikipedia.org/wiki?curid=5838959", "title": "Jagdstaffel 2", "text": "La Jagdstaffel 2 (in tedesco: K\u00f6niglich Preu\u00dfische Jagdstaffel Nr 2, abbreviato in Jasta 2 e conosciuta anche con il nome di Jasta Boelcke) era una squadriglia (\"staffel\") da caccia della componente aerea del Deutsches Heer, l'esercito dell'Impero tedesco, durante la prima guerra mondiale (1914-1918). \u00c8 stata la seconda squadriglia da caccia con il maggior numero di vittorie aeree della Luftstreitkr\u00e4fte dopo la Jagdstaffel 11.\nStoria.\nLa Jasta 2 \u00e8 stata la prima squadriglia creata all'interno della nuova organizzazione dell'aviazione militare tedesca che venne chiamata Deutsche Luftstreitkr\u00e4fte; questa riorganizzazione venne ispirata dalle esperienze di Boelcke che scrisse le sue teorie e tecniche in documento conosciuto come \"Dicta Boelcke\" dove, tra l'altro, esprime le sue opinioni sulla creazione di una componente aerea dedicata alla caccia e all'organizzazione di questa componente in squadriglie. Assegnata alla 1\u00aa armata dell'esercito tedesco, il gruppo venne creato con l'intenzione che proprio l'hauptmann Oswald Boelcke sarebbe stato il comandante. La Jagdstaffel 2 \u00e8 stata costituita il 10 agosto 1916 a Bertincourt. In quel periodo Boelcke era stato inviato nei Balcani per delle ispezioni. Transitando dall'Austria raggiunse la Turchia e al suo ritorno visit\u00f2 la Bulgaria e il fronte russo. Mentre si stava recando a Kovel per far visita al Kaiser Guglielmo II ricevette un telegramma dal capo dell'aviazione tedesca, Feldflugchef (Capo di Stato Maggiore dell'Aviazione) Oberstleutnant Hermann von der Lieth-Thomsen con la nomina a comandante e con il compito di organizzare la nascente unit\u00e0 da caccia. Gli fu dato il permesso di scegliere i propri piloti per formare la squadriglia e, tra i primi, furono chiamati Manfred von Richthofen, Erwin B\u00f6hme e Hans Reimann.\nBoelcke prese il comando effettivo il 30 agosto 1916. L'unit\u00e0 si stabil\u00ec presso gli edifici lasciati liberi dalla FFA 32 nei pressi di V\u00e9lu. I primi aerei, due Fokker D.III e un Albatros D.I, furono consegnati il 1\u00ba settembre e il 16 dello stesso mese furono aggiunti cinque nuovi Albatros D.I per i piloti e un nuovo Albatros D.II per il comandante che furono subito usati in azione per stabilire la superiorit\u00e0 aerea locale. Proprio il 16 settembre alle ore 13:00 Boelcke e cinque dei suoi piloti decollarono e intercettarono 14 bombardieri britannici pronti a sganciare i loro ordigni sulla stazione ferroviaria di Marcoing. Riuscirono a rompere la formazione britannica e ad abbattere 3 bombardieri, uno dei quali precipitato per opera proprio di Boelcke.\nBoelcke mor\u00ec il 28 ottobre 1916 a causa di uno scontro con un pilota della sua squadra, B\u00f6hme che sopravvisse. Il suo posto venne preso dall'Oberleutnant Stefan Kirmaier che aveva al suo attivo 10 vittorie aeree confermate. Kirmaier rimase in carica fino al 22 novembre, giorno in cui mor\u00ec. Una settimana dopo arriv\u00f2 dalla Jagdstaffel 29 il capitano Franz Walz a prendere il comando della squadriglia. La Jasta 2 venne rinominata \"Jasta Boelcke\" il 17 dicembre in onore del loro primo comandante.\nLa 100\u00aa vittoria della squadriglia fu ottenuta nel mese di febbraio del 1917. La Jasta venne trasferita a Eswars il 14 marzo per poi arrivare a Pronville pochi giorni dopo.\nNel mese di febbraio 1918 la Jasta 2 entr\u00f2 a far parte della nuova Jagdgeschwader 3 sotto il comando di Bruno Loerzer. \nL'Oberleutnant Karl Bolle \u00e8 stato l'ultimo Staffelf\u00fchrer (comandante) della Jagdstaffel 2, dal settembre del 1918 fino alla fine della guerra. La Jasta \u00e8 stata smobilitata l'11 novembre 1918.\nAlla fine della prima guerra mondiale la Jagdstaffel 2 risultava la seconda squadriglia con il pi\u00f9 alto numero di vittorie aeree confermate, con 336 abbattimenti. Almeno 25 piloti sono divenuti assi dell'aviazione tedesca. Di contro, la Jasta 2 perse 31 piloti, 2 furono fatti prigionieri di guerra, 2 piloti morirono in incidenti di volo e 9 furono feriti in azione.\nLista dei comandanti della Jagdstaffel 2.\nDi seguito vengono riportati i nomi dei piloti che si succedettero al comando della Jagdstaffel 2.\nLista degli assi che hanno prestato servizio nella Jagdstaffel 2.\nDi seguito vengono elencati i nomi dei piloti che hanno prestato servizio nella Jagdstaffel 2 con il numero di vittorie conseguite durante il servizio nella squadriglia e riportando tra parentesi il numero di vittorie aeree totali conseguite."}
{"id": "5838963", "revid": "275235", "url": "https://it.wikipedia.org/wiki?curid=5838963", "title": "Jasta 2", "text": ""}
{"id": "5838968", "revid": "275235", "url": "https://it.wikipedia.org/wiki?curid=5838968", "title": "Jasta Boelcke", "text": ""}
{"id": "5838974", "revid": "1305772", "url": "https://it.wikipedia.org/wiki?curid=5838974", "title": "One Man and His Droid", "text": "One Man and His Droid \u00e8 un videogioco pubblicato a basso costo da Mastertronic nel 1985 per Amstrad CPC, Commodore 64 e ZX Spectrum e nel 1986 per Atari 8-bit e Commodore 16.\nIl gioco consiste nel radunare, come fossero un gregge di pecore, animali alieni chiamati \"ramboid\" (dall'inglese \"ram\" = ariete), utilizzando un robot al posto del cane da pastore; il titolo (\"un uomo e il suo droide\") \u00e8 una parodia del programma televisivo britannico \"One Man and His Dog\", che rappresentava competizioni canine di raduno greggi.\nLa rivista apprezz\u00f2 molto la colonna sonora di Rob Hubbard della versione Commodore 64.\nModalit\u00e0 di gioco.\nIl gioco si svolge in una serie di 20 livelli, ciascuno una caverna con pareti di mattoni popolata di ramboid da radunare; si pu\u00f2 ripartire dai livelli pi\u00f9 avanzati tramite password.\nLa finestra di gioco principale mostra il droide su uno scenario bidimensionale a scorrimento multidirezionale, con visuale di profilo. Il giocatore controlla direttamente il droide e il primo obiettivo \u00e8 raggiungere la posizione di partenza, attraversando un percorso a ostacoli tra i ramboid, dopodich\u00e9 si inizia con la caverna vera e propria.\nUna stretta finestra a lato dello schermo mostra i 7 tipi di ramboid in fila in ordine casuale; per completare un livello, bisogna portare a una casella di teletrasporto tutti i 7 ramboid, di cui almeno 4 nell'ordine indicato, prima che scada il tempo.\nIl droide pu\u00f2 operare in quattro possibili modalit\u00e0, mostrate da quattro icone alla base dello schermo, di cui quella attualmente attiva evidenziata da una barra lampeggiante. Le quattro modalit\u00e0 sono:\nI ramboid vagano in modo lineare e prevedibile, e se incontrano un ostacolo, come una parete o il droide, si limitano a cambiare direzione. Il droide quindi li guida parandoglisi davanti, schivandoli, o scavando percorsi.\nSeguito.\nL'autore originale Clive Brooker scrisse anche un seguito per ZX Spectrum nel 1991, \"One Man and His Droid II\", ma lo Spectrum era ormai fuori commercio e non trov\u00f2 un editore; Brooker lo pubblic\u00f2 gratuitamente su Internet nel 2001."}
{"id": "5838975", "revid": "287204", "url": "https://it.wikipedia.org/wiki?curid=5838975", "title": "...e cerchi il mare", "text": "...e cerchi il mare \u00e8 un album di Peppino di Capri, pubblicato nel 1992."}
{"id": "5838990", "revid": "76963", "url": "https://it.wikipedia.org/wiki?curid=5838990", "title": "\u00c9liane de Meuse", "text": "Biografia.\n\u00c9liane de Meuse comincia a disegnare all'et\u00e0 di 14 anni con, come prima guida artistica, Ketty Hope, moglie del pittore Victor Gilsoul. Frequenta la bottega di Guillaume Van Strydonck, cofondatore del circolo e amico di James Ensor, e allo stesso tempo riceve i consigli dello scultore Marcel Rau (premio Roma belga - 1908).\nNel 1916, \u00c9liane de Meuse decide di divenire pittrice. Entra all'Accademia reale delle belle arti di Bruxelles, dove studia disegno con Jean Delville (premio Roma belga - 1895) e pittura della natura con Herman Richir; durante queste ultime lezioni incontra il futuro marito, il pittore e disegnatore Max Van Dyck, che riceve il Gran Premio Roma belga nel 1920 all'et\u00e0 di 17 anni.\nNel 1921 riceve il Premio Godecharle creato nel 1881 da Napoleon Godecharle, figlio di Gilles-Lambert Godecharle, assegnato fino ad allora soltanto a pittori di sesso maschile.\nNella sua relazione al ministro, il presidente della giuria segnala le qualit\u00e0 stilistiche della composizione. La giuria, composta da \u00c9mile Claus, Albert Ciamberlani e Armand Rassenfosse, stabilisce all'unanimit\u00e0 e senza obiezioni che il quadro di \u00c9liane de Meuse \u00e8 meritevole dell'assegnazione del premio. Il presidente della giuria precisa: \u00ab\"Questa tela \u00e8, a tutti gli effetti, di gran lunga la migliore fra quelle presentate. Essa testimonia di un autentico temperamento pittorico. Il colore \u00e8 solido, impregnato di giovent\u00f9 e ingenua emozione. Infine, qualit\u00e0 rara, l'opera ha stile. \u00c8 pi\u00f9 di una promessa, la vita vi si imprime intensamente\"\u00bb.\nL'opera premiata, \"Daphnis e Chlo\u00e9\" (225 \u00d7 180\u00a0cm), rappresenta due giovani teneramente abbracciati. Il titolo si ispira ad un romanzo pastorale omonimo attribuito all'autore greco Longus.\nNon si sa se questa \u00e8 stata una profezia: certamente, come fanno fede le critiche (non furono avare di elogi accogliendo con favore il suo ingresso nella vita delle arti) che, quindici anni dopo l'ottenimento del premio Godecharle, distinzione, all'epoca, ragguardevole secondo Paul Caso.\n\u00ab\"Una rivelazione... una artista che rinnova l'impressionismo di Ensor e Rik Wouters, arricchendolo di nuovi apporti\"...\u00bb. In questi termini lo scrittore e critico d'arte belga Charles Bernard, la voce pi\u00f9 autorevole dell tempo, ha commentato la prima esposizione personale di \u00c9liane de Meuse in un articolo apparso nella Nation Belge il 22 ottobre 1936. Parere condiviso da K. de Bergen quale rileva, esaminando le tele d'Eliane de Meuse, \u00ab... \"il lavoro del pittrice all'interno del colore stesso\"...\u00bb, sottolinea che il \u00ab... \"colore ha una sua verit\u00e0 propria\"...\u00bb e ritiene inoltre che \u00ab... \"\u00e8 alla vibrazione e non alla violenza del colore che si misura il dono del colorista\"\u00bb, o ancora quello di Sander Pierron che commenta in questi termini l'esposizione al Circolo artistico di Anversa \u00ab... \"questa giovane artista \u00e8 chiamata a un grande destino; il suo talento ha gi\u00e0 raggiunto la maestria. \u00c8 da Rik Wouters che nella nostra scuola contemporanea non si \u00e8 pi\u00f9 manifestato un talento a tal punto prestigioso. \u00c9liane de Meuse \u00e8 una colorista di razza; essa sa cogliere le nuances pi\u00f9 infime, le armonizza come se si trattasse di accordi di note: in cui tutto \u00e8 musica\"\u00bb.\nO ancora il parere di un certo L. J., secondo il quale si deve inserire \u00ab... \"\u00c9liane de Meuse tra i pittori pi\u00f9 sensibili, nella linea di \u00c9douard Manet e Marcel Jefferys, tra i fattori di una pittura sapida e voluttuosa dove tutto si impregna di ci\u03cc che determina immediatamente docili riflessi. Tutto vi \u00e8 espresso, in apparenza, di primo acchito, al modo degli esecutori privilegiati, che gli strumenti tra le dita, senza mai insistere, formulano brillantemente ci\u00f2 che hanno da dire ispirati dalla natura...\"\u00bb.\nVita privata.\n\u00c8 stata sposata con Max Constant Armand Van Dyck. Entrambi hanno seguito i corsi degli stessi insegnanti all'Accademia reale di belle arti di Bruxelles."}
{"id": "5838993", "revid": "1603714", "url": "https://it.wikipedia.org/wiki?curid=5838993", "title": "Pittore dei nasi camusi", "text": ""}
{"id": "5839006", "revid": "1573940", "url": "https://it.wikipedia.org/wiki?curid=5839006", "title": "Zelotes ngomensis", "text": "Zelotes ngomensis \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dalla riserva sudafricana in cui sono stati rinvenuti gli esemplari, la Ngome State Forest, e dal suffisso latino \"-ensis\" che ne indica l'appartenenza.\nCaratteristiche.\nQuesta specie appartiene al \"caucasius group\", la cui peculiarit\u00e0 \u00e8 che contiene soprattutto specie europee e mediorientali. I maschi hanno pedipalpi di forma particolare con un embolus allungato e spesso arrotolato con escrescenze sulla punta. Le femmine hanno una breve piastra epiginale, situata anteriormente e provvista di dotti robusti.\nL'olotipo maschile rinvenuto ha lunghezza totale \u00e8 di 3,50mm; la lunghezza del cefalotorace \u00e8 di 1,46mm; e la larghezza \u00e8 di 1,08mm.\nDistribuzione.\nLa specie \u00e8 stata reperita nel Sudafrica orientale: l'olotipo maschile \u00e8 stato rinvenuto nella Ngome State Forest, appartenente alla Municipalit\u00e0 distrettuale di Zululand.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5839009", "revid": "457612", "url": "https://it.wikipedia.org/wiki?curid=5839009", "title": "Guerra anfibia", "text": " \nLa guerra anfibia \u00e8 un tipo di operazione militare offensiva che usa navi militari per proiettare potenza terrestre ed aerea su una zona di sbarco ostile o potenzialmente tale.\nStoricamente queste operazioni erano condotte principalmente tramite le imbarcazioni di servizio delle navi da guerra. A partire dalla campagna di Gallipoli iniziarono ad essere impiegati natanti specificatamente progettati per lo sbarco di truppe, materiali e veicoli, come i mezzi da sbarco, e per l'infiltrazione di commandos, quali pattugliatori, gommoni a chiglia rigida e sommergibili tascabili. Il termine \"anfibio\" fece la sua comparsa negli Stati Uniti negli anni trenta dopo la comparsa dei primi LVT. Ai tempi dell'Impero britannico, le operazioni anfibie erano chiamate \"operazioni combinate\". Fin dall'inizio del XX secolo, lo sbarco anfibio di truppe su una testa di ponte costiera \u00e8 riconosciuta come la pi\u00f9 complessa di tutte le manovre militari, la cui esecuzione richiede un intricato coordinamento tra numerose specialit\u00e0 e risorse, quali potere aereo, supporto di fuoco navale, trasporto navale, pianificazione logistica, equipaggiamenti speciali, guerra terrestre, tattiche specifiche ed addestramento intensivo.\nStoria.\nEt\u00e0 antica.\nLe testimonianze di guerra anfibia risalgono all'antichit\u00e0. I Popoli del Mare minacciarono l'Antico Egitto fin dal regno di Akhenaton, come illustrato dai bassorilievi del tempio di Medinet Habu e del complesso templare di Karnak.\nLe citt\u00e0-stato elleniche ricorsero regolarmente ad assalti anfibi l'una contro l'altra. Lo sbarco persiano nella battaglia di Maratona del 9 settembre 490 a.C. rimase per 2.400 anni la pi\u00f9 grande operazione anfibia mai eseguita, fino allo sbarco di Gallipoli.\nI tercios spagnoli.\nNel 1565 l'isola di Malta fu invasa ed messa sotto assedio dai turchi ottomani. L'isola era un punto chiave strategico del Mar Mediterraneo e la sua eventuale perdita costituiva una minaccia cos\u00ec grave che i regni dell'Europa occidentale inviarono urgentemente forze in soccorso dei Cavalieri di Malta. La missione richiese 4 mesi di preparazione e port\u00f2 allo sbarco anfibio di 5.000 uomini sull'isola.\nProprio in quegli anni Filippo II di Spagna aveva deciso di creare, in seno all'Armada Espa\u00f1ola, le prime unit\u00e0 di fanteria specializzate nell'assalto anfibio, specificatamente addestrate al combattimento su e dalle navi. Nascevano cos\u00ec i famosi tercios di Infanter\u00eda de Marina, assegnati permanentemente alla marina. Anche gli altri paesi europei recepirono l'idea e di conseguenza costituirono i propri corpi di fanteria di marina. Le prime azioni dei fanti di marina spagnoli ebbero come obiettivo i turchi e gli insediamenti di pirati ad Algeri, Malta e Gelves che minacciavano la navigazione ed i commerci. La prima grande operazione fu lo sbarco spagnolo del 25 maggio 1583, durante la battaglia dell'Isola Terceira; gli spagnoli organizzarono anche uno sbarco diversivo per distrarre la guarnigione di 5.000 soldati portoghesi, inglesi e francesi. Furono realizzate particolari chiatte d'altura per scaricare sulla spiaggia i cavalli e 700 pezzi d'artiglieria; speciali lance a remi furono equipaggiate con cannoncini per supportare questi mezzi da sbarco; rifornimenti speciali vennero approntati per essere scaricati e per supportare 11.000 uomini. In totale la forza da sbarco schierava 15.000 uomini, inclusi gli equipaggi di una flotta di 90 navi.\nEpoca coloniale.\nNel periodo di massima espansione coloniale europea, le operazioni anfibie erano orientate soprattutto all'occupazione di nuovi territori e di snodi lungo le rotte di navigazione. Ormai i vari paesi schieravano forze anfibie, imbarcate sulle flotte, ma organizzate per il combattimento a terra.\nPer loro natura gli assalti anfibi sono operazioni altamente complesse, che richiedono la coordinazione di disparati elementi, e di conseguenza sono particolarmente soggette ad esiti disastrosi se non adeguatamente pianificate. Uno dei pi\u00f9 spettacolari esempi di questi fallimenti si verific\u00f2 nel 1741, durante la battaglia di Cartagena de Indias, quando una potente forza da sbarco inglese, per problemi nella catena di comando, fu sconfitta da una pi\u00f9 piccola ma meglio organizzata e condotta guarnigione spagnola.\nUn altro grande sbarco anfibio, questa volta coronato da successo, fu effettuato dagli inglesi durante l'assedio di Quebec nel 1759, durante la guerra dei sette anni. \nNel 1762 marinai e Royal Marines inglesi presero dal mare le capitali delle Indie orientali spagnole e della Capitaneria generale di Cuba, rispettivamente nella battaglia di Manila e quella dell'Avana. Nel 1776, i Continental Marines, progenitori dell'United States Marine Corps, effettuarono il primo sbarco, coronato da successo, durante la battaglia di Nassau.\nNel 1782, il Grande assedio di Gibilterra, effettuato da forze da sbarco francesi e spagnole, venne respinto dai britannici. Nel 1783, una forza franco-spagnola invase l'isola di Minorca, che nel 1793 sub\u00ec un altro sbarco e venne catturata dai britannici.\nEra moderna e contemporanea.\nDurante la guerra di Crimea, l'8 agosto 1854 una forza anglo-francese lanci\u00f2 un assalto anfibio nella battaglia di Bomarsund. Nella guerra civile americana, gli Stati Uniti eseguirono diversi assalti anfibi lungo tutta la linea di costa degli Stati Confederati d'America: Hatteras Inlet e Port Royal, in Carolina del Sud, seguiti dall'Isola di Roanoke in Carolina del Nord, Galveston in Texas, Fort Sumter, Morris Island, James Island e molti altri. L'operazione anfibia pi\u00f9 importante fu quella nell'ambito della seconda battaglia di Fort Fisher, all'epoca il pi\u00f9 vasto e potente forte del mondo, a protezione dell'accesso a Wilmington; l'attacco fu sferrato da 15.000 uomini e 70 navi con oltre 600 cannoni. \nUna prima forma di guerra anfibia in senso moderno si ebbe durante la guerra del Pacifico, nel 1879, e vide il coordinamento di esercito, marina ed unit\u00e0 specializzate. Il primo assalto anfibio di questo conflitto avvenne quando 2.100 soldati cileni conquistarono Pisagua, difesa da 1.200 tra peruviani e boliviani, il 2 novembre 1879. La Marina cilena bombard\u00f2 le difese costiere dall'alba per diverse ore; segu\u00ec lo sbarco su barche a remi di fanti e genieri dell'Esercito cileno, sotto il fuoco nemico. La prima ondata, numericamente inferiore, rimase inchiodata sulla spiaggia, mentre la seconda e la terza ondata riuscirono a vincere la resistenza ed a penetrare nell'entroterra. Alla fine del giorno, l'intero corpo di spedizione di 10.000 uomini era sbarcato ed aveva occupato il porto. Nel 1881 le navi cilene trasportarono circa 30.000 uomini, con il loro equipaggiamento completo, per 800\u00a0km, con l'obiettivo di attaccare Lima. I comandanti cileni usarono delle imbarcazioni a fondo piatto appositamente realizzate per sbarcare le truppe nelle acque poco profonde vicino alle spiagge, probabilmente il primo esempio di mezzo da sbarco moderno: \"Queste [36 barche a fondo piatto a ridotto pescaggio] potevano sbarcare 3.000 uomini e 12 cannoni in una singola ondata\".\nLe tattiche e le operazioni di sbarco vennero osservate da vicino dai paesi neutrali durante la guerra: due navi della Royal Navy osservarono la battaglia di Pisagua. Il lieutenant Theodorus B. M. Mason della US Navy le evidenzi\u00f2 nel suo rapporto \"The War on the Pacific Coast of South America\". La USS \"Wachussett\", al comando di Alfred Thayer Mahan, stazion\u00f2 a Callao, in Per\u00f9, a protezione degli interessi americani durante le ultime fasi del conflitto e proprio durante questo periodo Mahan formul\u00f2 il suo concetto di potere marittimo..\nNel 1911 durante la guerra italo-turca i fanti di marina italiani sbarcarono sulle spiagge di Tripoli.\nNel 1914 gli statunitensi misero alla prova le lezioni apprese nello sbarco sulle spiagge di Veracruz, in occasione della crisi di Tampico con il Messico.\nLe operazioni militari anfibie.\nUn'operazione anfibia ha caratteristiche comuni alle operazioni terrestri, navali ed aeree ma \u00e8 diversa da ognuna di esse. Le sue fasi essenziali sono quelle di pianificazione e preparazione strategica, il trasferimento in teatro, il disimbarco, lo sbarco di truppe e mezzi, il consolidamento della testa di ponte, la penetrazione nell'entroterra, tutte sotto costante appoggio aereo. Storicamente, il successo di queste fasi vitali dell'operazione, \u00e8 spesso dipeso dall'organizzazione logistica, dal supporto di fuoco navale e dal supporto aereo ravvicinato. Un altro fattore importante \u00e8 la variet\u00e0 e la quantit\u00e0 di veicoli ed equipaggiamenti specializzati in dotazione alla forza da sbarco.\nDal punto di vista organizzativo, quelle anfibie possono essere classificate come raid tattici o operativi, come ad esempio quello su Dieppe, come operazioni in supporto di una pi\u00f9 ampia manovra strategica terrestre, come ad esempio l'Operazione Kerch\u2013Eltigen, o addirittura come apertura di un nuovo teatro d'operazione, come nel caso dell'Operazione Avalanche.\nL'obiettivo degli sbarchi operativi \u00e8 generalmente quello di sfruttare la linea di spiaggia quale fianco vulnerabile del nemico, costringendolo al ridispiegamento delle sue forze ed al prematuro uso delle sue riserve, favorendo inoltre lo sforzo di pi\u00f9 grandi offensive altrove. Questo tipo di operazione richiede settimane o mesi di preparazione, con l'uso di diverse task forces o anche di una intera flotta per sbarcare una forza dimensionalmente nell'ordine del corpo d'armata. Un esempio \u00e8 l'Operazione Chromite effettuate durante la battaglia di Incheon durante la guerra di Corea.\nGli sbarchi strategici richiedono un maggiore spiegamento di forze per invadere un territorio nazionale continentale o insulare. Questo tipo di intervento richiede diverse flotte navali ed aeree; la raccolta di informazioni e la pianificazione richiedono oltre un anno di tempo. Sono esempi di questo tipo di operazioni la battaglia di Leyte e lo sbarco in Normandia.\nSebbene la maggior parte delle operazioni anfibie sia diretta contro le spiagge, in assenza di particolare contrasto esse possono sfruttare infrastrutture portuali per sbarcare le truppe direttamente in un contesto urbano. In questo caso truppe, veicoli e materiali possono essere scaricati da navi non specializzate, sfruttando le attrezzature e le strutture dei moli.\nOperazioni contemporanee famose.\nLa prima guerra mondiale segn\u00f2 l'inizio delle prime operazioni di guerra anfibia moderna. Tuttavia, tattiche ed equipaggiamenti erano ancora rudimentali e richiedevano una buona dose di improvvisazione.\nIn quel periodo, la Royal Marine Light Infantry (RMLI, fusa negli anni venti con la Royal Marine Artillery per formare i Royal Marines) veniva impiegata principalmente a bordo delle navi della Royal Navy per mantenere la disciplina e come serventi dei cannoni di bordo. Nel 1914 diede vita ad una nuova divisione della Royal Navy, la Royal Naval Division, per combattere come forza terrestre; tuttavia, durante il conflitto, le truppe impiegate negli sbarchi anfibi furono sempre fornite dal British Army.\nLa prima operazione di assalto anfibio della guerra nel 1914 si risolse in un disastro. Un grosso contingente del British Indian Army venne sbarcato a Tanga, Africa Orientale Tedesca, ma le operazioni preparatorie avevano allertato i tedeschi, che ebbero il tempo di prepararsi a respingere l'attacco. Quando le forze indiane avanzarono sulla citt\u00e0 subirono perdite tali da costringerle a ritirarsi sulle navi, abbandonando buona parte di armi ed equipaggiamenti.\nL'11 ottobre 1917, le forze terrestri e navali tedesche lanciarono un assalto anfibio, nome in codice Operazione Albion, alle isole Saaremaa, Hiiumaa e Muhu, che controllavano l'ingresso al golfo di Riga. Entro la fine del mese i tedeschi presero il controllo delle isole, costringendo i russi ad abbandonarle lasciando sul campo 20.000 uomini, 100 cannoni e la pre-dreadnought \"Slava\". La cattura delle isole apr\u00ec alle forze navali tedesche la strada al golfo di Finlandia e quindi alla Pietrogrado, fatto che contribu\u00ec alla cessazione delle ostilit\u00e0 sul fronte orientale.\nGallipoli.\nLe prime operazioni anfibie su larga scala, che avrebbero influenzato pesantemente i teorici delle decadi successive, furono condotte nell'ambito della battaglia di Gallipoli nel 1915 contro l'Impero ottomano durante la Grande Guerra. La penisola di Gallipoli forma il braccio nord dello stretto dei Dardanelli, via obbligata verso l'Impero russo, una delle Potenze Alleate. Per assicurarsi questo passaggio, Gran Bretagna e Francia lanciarono un attacco navale seguito da uno sbarco anfibio sulla penisola, con l'obiettivo finale di catturare la capitale Costantinopoli.\nNonostante sia l'attacco navale che lo sbarco fossero stati fallimentari, la campagna rappresent\u00f2 il primo moderno sbarco anfibio, che vide l'azione coordinata di supporto aereo, mezzi da sbarco specializzati e bombardamento navale. La nave appoggio idrovolanti HMS \"Ark Royal\" support\u00f2 lo sbarco agli ordini del comandante Robert Clark-Hall. Gli idrovolanti furono usati per la ricognizione aerea, per il supporto alle truppe impegnato nello sbarco alla baia dell'ANZAC e nel bombardamento delle fortificazioni. La \"Ark Royal\" venne inoltre appoggiata dal No. 203 Squadron RAF del Royal Naval Air Service, operante da una vicina isola.\nLo sbarco iniziale venne effettuato con comuni barche a remi, estremamente vulnerabili al fuoco delle difese costiere. La prima nave appositamente costruita per lo sbarco venne realizzata proprio per questa campagna. La SS \"River Clyde\", costruita come carboniera, venne adattata a nave da guerra anfibia per lo sbarco a Capo Helles; nelle lamiere dello scafo vennero aperti dei portelli, dai quali le truppe accedevano a passerelle e quindi ad un ponte di barche steso dalla nave alla spiaggia. La prua venne blindata con lastre d'acciaio e sacchetti di sabbia, dietro i quali venne sistemata una batteria di 11 mitragliatrici, manovrata da uomini del Royal Naval Air Service. La nave ricevette un camuffamento, verniciando in giallo sabbia lo scafo, ma questo risultava incompleto al momento dello sbarco.\nApparve subito chiaro che le difese turche, equipaggiate con armi a tiro rapido, rendevano inadeguate le ordinarie scialuppe per lo sbarco. Nel febbraio 1915 venne decisa la progettazione di una nave da assalto anfibio. Il progetto, steso in quattro giorni, diede luogo ad un ordine di 200 chiatte \"X\" con prua a forma di cucchiaio e rampa frontale abbattibile. Il primo impiego ebbe luogo il 6 agosto 1915: le chiatte vennero rimorchiate attraverso il Mar Egeo e consentirono con successo lo sbarco sulla spiaggia di Suvla del IX Corpo britannico del comandante Edward Unwin.\nLe chiatte \"X\", soprannominate \"beatles\" dai soldati, trasportavano circa 500 uomini, dislocavano 135 tonnellate ed erano basate sullo scafo delle chiatte di Londra, lunghe 32 metri, larghe 6,4 metri, con un pescaggio di 2,3 metri. Il motore era alimentato ad olio pesante e spingeva l'imbarcazione a 5 nodi. Le fiancate erano a prova di proiettile ed a prua era presente una rampa abbattibile per lo sbarco dei fanti.\nSul fronte occidentale venne concepito un piano per sbarcare dai pontoni i carri armati britannici Mark IV in supporto alla terza battaglia di Ypres, ma l'idea venne presto abbandonata.\nLa lezione di Gallipoli ebbe un significativo impatto sullo sviluppo delle successive operazioni anfibie, tanto che venne studiata dai pianificatori dello sbarco in Normandia del 1944 e della guerra delle Falkland nel 1982. La campagna di Gallipoli influenz\u00f2 inoltre la condotta delle operazioni anfibie dell'US Marine Corps durante la guerra del Pacifico.\nIn particolare, nel periodo interbellico la campagna di Gallipoli divenne il punto focale dello studio della guerra anfibia in Regno Unito e Stati Uniti. L'analisi di quanto avvenuto diffuse tra le forze armate, prima della seconda guerra mondiale, la convinzione che gli assalti anfibi non potevano avere successo contro moderne difese costiere. Questa percezione continu\u00f2 fino allo sbarco in Normandia nel giugno 1944, nonostante alcuni precedenti esempi di successo nella prima fase della guerra, come lo sbarco a Salerno, la battaglia di Tarawa e la campagna delle isole Gilbert e Marshall nel Pacifico. Solo il successo dello sbarco in Normandia rimosse definitivamente ogni preconcetto contro questo tipo di guerra.\nSviluppi interbellici.\nLo sbarco di Alhucemas dell'8 settembre 1925, effettuato da una coalizione franco-spagnola contro i ribelli della Repubblica del Rif in Marocco, fu il primo nel quale vennero usati i carri armati ed il supporto di fuoco navale diretto da personale a terra tramite comunicazioni radio. Vennero approntati anche depositi galleggianti per le scorte di acqua, le derrate alimentari, le munizioni ed il materiale sanitario, da trasferire sulla spiaggia quando necessario. Le chiatte usate per lo sbarco erano le chiatte \"X\" sopravvissuti da Gallipoli.\nNel 1938, le forze giapponesi attaccarono le difese cinesi sul fiume Azzurro durante la battaglia di Wuhan. Ben presto i nipponici, nella seconda guerra sino-giapponese, affinarono ulteriormente le tecniche di attacco dal mare e nella seconda guerra mondiale le loro forze anfibie come la Kaigun Tokubetsu Rikusentai eseguirono sbarchi anfibi per attaccare e spazzare i territori del sudest asiatico. Le loro tecniche, costantemente vittoriose, basate sullo sbarco a sorpresa e sullo stretto supporto della Marina imperiale, ispirarono inglesi ed americani per operazioni come il D-Day e la campagna del Pacifico.\nRegno Unito.\nDurante il periodo interbellico, la combinazione dell'esperienza negativa di Gallipoli con le restrizioni dei bilanci militari contribuirono al ritardo nell'adozione di equipaggiamenti e dottrine ufficiali per le operazioni anfibie in seno alla Royal Navy.\nIl costoso fallimento di Gallipoli, combinato con l'emergere del potere aereo, convinse gli ambienti navali e militari che l'era delle operazioni anfibie era destinata a chiudersi. Eppure negli anni venti e trenta un'animata discussione coinvolse gli Staff College britannico e quello dell'Indian Army di Quetta sulle potenzialit\u00e0 strategiche della campagna dei Dardanelli rispetto allo stallo del fronte occidentale. L'austerity imposta dalla grande depressione e l'adozione della Ten Year Rule impedirono al dibattito dottrinale di dare esito a programmi di acquisizione su larga scala.\nNonostante questa situazione, i britannici produssero il Motor Landing Craft nel 1920, basato sulla loro esperienza con la chiatta da trasporto corazzata \"Beetle\". Il MLC poteva trasportare un carro armato medio direttamente sulla spiaggia e dal 1924 venne usato con le barche da sbarco nelle esercitazioni anfibie annuali. In seguito il mezzo venne ribattezzato \"Landing Craft, Mechanized\" (\"LCM\") e fu il predecessore di tutti gli LCM alleati.\nBritish Army e Royal Navy formarono un comitato per lo sviluppo di un mezzo da sbarco comune. Il prototipo di mezzo motorizzato da sbarco, realizzato dalla J. Samuel White di Cowes, venne costruito e varato nel 1926. Esso dislocava 16 tonnellate, a forma di scatola, con prua e poppa squadrate. Per evitare il danneggiamento delle eliche su un battello destinato ad operare su bassi fondali ed a spiaggiarsi, il mezzo venne dotato di un primitivo sistema ad idrogetto, appositamente progettato dalla White. Un motore Hotchkiss et Cie a benzina azionava una pompa centrifuga che produceva il getto d'acqua, spingendo avanti e indietro e facendo virare il battello a seconda della direzione del getto. La velocit\u00e0 massima era di 5-6 nodi. Il mezzo si rivel\u00f2 un ottimo prodotto e dal 1930 tre MLC divennero operativi nella Royal Navy.\nPer brevi trasferimenti da spiaggia a spiaggia, il mezzo veniva caricato attraverso la rampa prodiera. Per sbarchi a lungo raggio dalle navi alla spiaggia, il MLC veniva calato dalla nave da trasporto tramite una gru, che poi scaricava su di esso i materiali o il veicolo. Dopo la presa di terra sulla spiaggia, i soldati o il veicolo sbarcavano dalla rampa prodiera.\nNonostante lo scarso interesse ufficiale per le operazioni anfibie, la situazione inizi\u00f2 a cambiare alla fine degli anni trenta. Il Royal Staff College di Geenwich produsse un dettagliato documento di pianificazione di operazioni combinate che venne sottoposto nel 1936 al Chiefs of Staff Committee. Il documento raccomandava l'istituzione di un centro di addestramento e sviluppo, con una forza di Royal Marines permanentemente assegnata e con funzioni di \"addestramento in tutte le tecniche per la presa di spiagge difese; sviluppo di materiali necessari per queste tecniche, con speciale attenzione a protezione delle truppe, velocit\u00e0 di sbarco ed effetto sorpresa; sviluppo di tecniche e materiali per la distruzione o la neutralizzazione delle difese nemiche, incluso il bombardamento e la cooperazione aerea\". L'Inter-Service Training and Development Centre (ISTDC) venne cos\u00ec istituito nel 1938 presso Fort Cumberland, vicino a Portsmouth, riunendo rappresentanti di Royal Navy, British Army e Royal Air Force, con un portfolio di tattiche ed equipaggiamenti in via di sviluppo da utilizzare nelle operazioni combinate.\nIl centro esamin\u00f2 alcuni aspetti specifici, inclusi mezzi per lo sbarco dei carri armati, l'organizzazione della spiaggia, pontili galleggianti, navi comando, carri armati anfibi, ostacoli sommersi, lo sbarco di carburanti ed acqua e l'uso di piccoli mezzi per raids anfibi. Alla fine del 1939 l'ISTDC codific\u00f2 la dottrina da sbarco inglese, difendendola in sede di discussione presso lo Staff College. L'esperienza operativa durante la seconda guerra mondiale introdusse modifiche a questa dottrina, ma nei seguenti quattro anni costitu\u00ec la base per gli sbarchi nelle operazioni Torch e Husky.\nIl contenuto essenziale di questa dottrina \u00e8 descritto da Bernard Fergusson in \"The Watery Maze\"\u02d0\nTra le molte innovazioni tattiche introdotte dal centro, codificate nel \"Manual on Combined Operations\" e nel \"Standard Naval Bombardment Code\", vi \u00e8 l'uso di pontili galleggianti, la creazione cortine fumogene per coprire l'assalto e l'uso di fari direzionali infrarossi. Il centro inoltre partecip\u00f2 allo sviluppo dei primi mezzi speciali da sbarco, inclusi il Landing Craft Assault, l'LCM 1, il LCT Mk I, il Support Landing Craft e le Landing Ship Infantry.\nNegli anni trenta vennero eseguite dal British Army le prime esercitazioni anfibie su scala divisionale.\nStati Uniti.\nIn contrasto con l'atteggiamento britannico, i militari statunitensi, in particolare l'United States Marine Corps, rimasero entusiasti delle possibilit\u00e0 della guerra anfibia. I Marines erano alla ricerca di una loro missione peculiare dopo la prima guerra mondiale, durante la quale erano stati impiegati come fanteria tradizionale. Durante gli anni venti, il Corpo trov\u00f2 la sua specializzazione come forza di fanteria leggera a reazione rapida, trasportata rapidamente in teatri lontani dalla US Navy. Il suo ruolo speciale consisteva nello sbarco su isole occupate dal nemico, ma furono necessari anni per capire come fare ci\u00f2. La teoria mahaniana della battaglia navale decisiva richiedeva basi avanzate per la US Navy, in prossimit\u00e0 del nemico; gi\u00e0 nei primi anni del novecento il General Board of the United States Navy aveva considerato la realizzazione di basi avanzate per operazioni navali nel Pacifico e nei Caraibi; dopo la guerra ispano-americana i Marines furono incaricati dell'occupazione e della difesa di queste basi avanzate.\nLa svolta concettuale avvenne nel 1921 quando il maggiore Earl Hancock Ellis scrisse \"Advanced Base Operations in Micronesia\", un saggio di 30.000 parole coperto da segreto che si rivel\u00f2 una profetica fonte di ispirazione per gli strateghi dei Marines. Per vincere una guerra nel Pacifico, la Navy avrebbe dovuto combattere attraverso migliaia di chilometri di oceano controllati dai giapponesi, incluse le isole Marshall, le isole Caroline, le Marianne e le isole Ryukyu. Se la marina fosse riuscita a sbarcare i suoi marines su alcune isole adeguatamente selezionate, queste sarebbero potute diventare le sue basi avanzate.\nEllis sosteneva che contro un nemico preparato a difendere la spiaggia, il successo dipendeva dall'alta velocit\u00e0 delle ondate di mezzi da sbarco, coperte da un pesante fuoco navale e dall'aviazione. Egli predisse che l'azione decisiva avrebbe avuto luogo sulla spiaggia stessa, quindi la forza d'assalto non necessitava solo di fanterie ma anche di unit\u00e0 di mitragliatrici, artiglieria leggera, carri leggeri ed unit\u00e0 del genio. Disponendo il nemico di una propria artiglieria, i mezzi da sbarco dovevano essere costruiti in modo da proteggere la forza trasportata.\nIl fallimento di Gallipoli fu causato dalla possibilit\u00e0 per i turchi di spostare facilmente truppe tra i vari punti di sbarco; i giapponesi invece non avrebbero avuto la possibilit\u00e0 di inviare rinforzi sulle sperdute isole sotto attacco. Non conoscendo quale delle migliaia di isole potessero essere obiettivo degli americani, i giapponesi avrebbero dovuto disperdere le loro forze per presidiare moltissime isole che non sarebbero mai state attaccate. L'attacco ad un'isola come Eniwetok, nelle Marshall, secondo Ellis avrebbe richiesto due reggimenti o 4.000 marines, guidate da ricognitori aerei dei Marines e supportati dai bombardieri leggeri dei Marines; le navi da guerra avrebbero fornito il necessario supporto di fuoco, cosicch\u00e9 i Marines non necessitavano di artiglieria pesante (diversamente dall'Army, che confidavano notevolmente sulla propria artiglieria). Il bombardamento delle isole difese era una nuova missione delle navi da guerra. Il modello Ellis venne ufficialmente adottato nel 1927 dal Joint Board of Army and Navy.\nTuttavia, l'attuazione effettiva della nuova missione richiese un altro decennio poich\u00e9 nel frattempo il Corpo dei Marines fu occupato in America Centrale e la Marina fu lenta ad iniziare l'addestramento per il supporto agli sbarchi. Il modello organizzativo detto Advanced Base Force evolse ufficialmente nel Fleet Marine Force (FMF) nel 1933. Nel 1939, durante l'annuale esercitazione di sbarco a livello di flotta (Fleet Landing Exercises, FLEX), la FMF si interess\u00f2 alle potenzialit\u00e0 delle imbarcazioni a fondo piatto progettata dai cantieri di Andrew Higgins; questi LCVP, soprannominati \"Higgins Boats\", furono esaminati ed approvati dall'U.S. Naval Bureau of Construction and Repair, sviluppati fino ad assumere la configurazione definitiva con rampa prodiera e prodotti in massa durante la guerra.\nSeconda guerra mondiale.\nA partire dalla seconda guerra mondiale le tattiche e gli equipaggiamenti anfibi conobbero un rapido sviluppo. Il primo impiego di mezzi da sbarco britannici vide lo sbarco dei legionari della 13e Demi-brigade e dei carri Hotchkiss H39 di supporto sulla spiaggia di Bjerkvik, vicino a Narvik, il 13 maggio durante la campagna di Norvegia.\nLa prima grande e vittoriosa operazione anfibia fu invece l'Operazione \"Ironclad\", effettuata dai britannici per strappare il Madagascar alle forze della Francia di Vichy. La forza navale schierava 50 navi, distaccate dalla Force H, dalla Home Fleet e dalla Eastern Fleet, ed era guidata dall'ammiraglio Edward Neville Syfret.\nLa flotta includeva la portaerei HMS \"Illustrious\", la gemella \"Indomitable\" e la vecchia nave da battaglia \"Ramillies\" che dovevano coprire lo sbarco. La prima ondata, formata dalla 29th Infantry Brigade e dal No. 5 Commando, scese dai mezzi da sbarco il 5 maggio 1942, seguita dalle ondate successive composte dalla 5th Infantry Division e da Royal Marines. La copertura aerea venne fornita principalmente dagli aerosiluranti Fairey Albacore e Fairey Swordfish, che attaccarono le navi di Vichy.\nI mezzi da sbarco specializzati furono tra le imbarcazioni usate per l'l'evacuazione da Dunkerque. Un'operazione anfibia venne tentata nel 1942 nel raid su Dieppe; l'operazione fu un costoso fallimento, ma le lezioni duramente apprese risultarono utili in seguito. Diverse operazioni su piccola scala vennero condotte dagli Alleati sulle coste europee controllate dall'Asse, come i raid sulle Isole Lofoten, contro Saint-Nazaire e contro Bruneval.\nMezzi da sbarco della fanteria.\nNel periodo della seconda guerra mondiale furono sviluppati diversi mezzi da sbarco specializzati, sia per la fanteria che per i veicoli. Nel novembre 1938, l'Inter-Service Training and Development Centre propose un nuovo tipo di mezzo da sbarco. Le sue specifiche prevedevano un peso inferiore alle 10 tonnellate, la capacit\u00e0 di trasportare i 31 uomini di un plotone del British Army e 5 Royal Engineers o trasmettitori e la capacit\u00e0 di sbarcare tali uomini in solo 40 centimetri di acqua, in modo che si bagnassero solo fino alle ginocchia. In risposta a queste specifiche venne realizzato il Landing Craft Assault (LCA); una seconda serie di requisiti venne emessa per un mezzo da sbarco per veicoli e materiali, mentre in precedenza i due ruoli erano riuniti nel Motor Landing Craft.\nJ. S. White della Cowes costru\u00ec un prototipo su progetto Fleming. Otto settimane dopo il mezzo da sbarco venne testato sul Clyde. Tutti i progetti dovevano trovare un compromesso tra due esigenze divergenti\u02d0 la buona tenuta di mare e, per contro, la capacit\u00e0 di avvicinarsi il pi\u00f9 possibile al bagnasciuga. Il mezzo realizzato aveva uno scafo in fasciame in mogano a doppia diagonale. Le fiancate erano rivestite con piastre corazzate di acciaio DiHT, un acciaio temprato basato sul D1.\nIl Landing Craft Assault rimase il mezzo da sbarco pi\u00f9 diffuso nella seconda guerra mondiale tra le forze britanniche e del Commonwealth e la pi\u00f9 umile imbarcazione iscritta al naviglio della Royal Navy al momento del D-Day. Prima di luglio 1942, ci si riferiva a queste imbarcazioni come \"Assault Landing Craft\" (ALC), ma in seguito vennero ridenominate \"Landing Craft; Assault\" (LCA) per uniformare il sistema di nomenclatura inglese ed americano.\nIl Landing Craft Infantry era invece un mezzo da sbarco potenziato, sviluppato in risposta al requisito britannico per un'imbarcazione capace di trasportare e sbarcare molte pi\u00f9 truppe del pi\u00f9 piccolo LCA. Il risultato fu una piccola nave in acciaio, capace di sbarcare 200 fanti e di navigare sul suo scavo a fondo piatto ad una velocit\u00e0 di 15 nodi. Il progetto originale inglese venne concepito come nave \"usa-e-getta\", totalmente spendibile, per traghettare semplicemente le truppe attraverso il Canale della Manica. Per questi motivi sulla LCI non erano previsti alloggi per le truppe. Questa caratteristica venne modificata subito dopo l'entrata in servizio, quando si comprese che molte missioni richiedevano il pernottamento a bordo.\nI primi LCI entrarono in servizio con la Royal Navy e la US Navy nel 1943. Circa 923 LCI vennero prodotti in dieci cantieri americani e 211 di questi furono ceduti con la forma affitti e prestiti alla Royal Navy.\nMezzi da sbarco specializzati per veicoli.\nIn seguito all'ottimo progetto del LCA per la fanteria, nel 1938 l'attenzione del'Inter-Service Training and Development Centre si spost\u00f2 sul mezzo per sbarcare efficacemente carri armati sulla spiaggia. Venne richiesto all'esercito quale fosse il suo carro pi\u00f9 pesante utilizzabile in operazioni di sbarco. L'esercito voleva poter sbarcare un carro da 12 tonnellate, ma l'ISTDC, prevedendo un incremento di peso dei futuri carri, fiss\u00f2 per il Mechanised Landing Craft una portata di 16 tonnellate bm. Un'altra specifica prevedeva la possibilit\u00e0 di sbarcare carri e veicoli in meno di 75\u00a0cm di acqua.\nI lavori di progettazioni iniziarono presso la John I. Thornycroft &amp; Company nel maggio 1938, mentre le prove furono completate a febbraio 1940. Mentre i primi LCM(1) erano motorizzati con due propulsori Thornycroft da 60\u00a0hp a benzina, la maggior parte degli esemplari ricevettero motori Chrysler a 6 cilindri in linea. Costruito in acciaio e parzialmente protetto da piastre corazzate, il LCM(1) aveva uno scafo a fondo piatto, con un equipaggio di 6 uomini e poteva trasportare un carro da 16 tonnellate alla velocit\u00e0 di 7 nodi. A seconda del peso del carro, il mezzo da sbarco poteva essere ammainato con il carro direttamente a bordo oppure il carro poteva essere caricato sul mezzo gi\u00e0 in mare tramite una gru.\nNel 1940, anche se la Royal Navy disponeva gi\u00e0 del LCM(1), il primo ministro Winston Churchill richiese un battello anfibio capace di sbarcare fino a tre carri pesanti da 36 tonnellate, capace di operare in mare autonomamente per almeno una settimana, economico e facile da produrre. L'ammiraglio Loben Maund, direttore del ISTDC che aveva sviluppato il Landing Craft Assault, incaric\u00f2 l'architetto navale Sir Roland Baker, che in tre giorni complet\u00f2 il progetto iniziale per un mezzo da sbarco lungo 46 m e largo 8,8 m, con un ridotto pescaggio. I cantieri Fairfield e John Brown accettarono di occuparsi della progettazione di dettaglio sotto la guida dell'Admiralty Experimental Works di Haslar. Le prove con i carri confermarono le caratteristiche del mezzo, indicando che poteva navigare a 10 nodi con motori da 700\u00a0hp. Il mezzo, designato LCT Mark I, venne ordinato in 20 esemplari nel luglio 1940, seguiti da altri 10 nell'ottobre dello stesso anno.\nIl primo LCT Mark I venne varato dalla Hawthorn Leslie a novembre del 1940. Era una nave da 372 tonnellate, con scafo in acciaio saldato ed un pescaggio a prua di soli 90\u00a0cm. Le prove in mare dimostrarono che il Mark I era difficile da gestire e, in alcune condizioni marine, totalmente ingovernabile. I progettisti superarono i problemi del Mark I varando il LCT Mark II. Il Mark II, pi\u00f9 lungo e pi\u00f9 largo, era motorizzato con tre Paxman diesel o Napier Lion a benzina in sostituzione dei Hall-Scotts; piastre corazzate da 6\u20139\u00a0kg vennero aggiunte a protezione della plancia e delle postazioni dei cannonieri.\nIl LCT Mark III era una versione ingrandita con scafo prolungato con una sezione di 9,8 m, portando la lunghezza fuori tutto a 59 m ed il dislocamento a 640 t. Nonostante il peso maggiore, il mezzo sviluppava una velocit\u00e0 superiore rispetto al Mark I. Il Mark III venne accettato l'8 aprile 1941. Veniva prefabbricato in 5 sezioni. Il LCT Mark IV era leggermente pi\u00f9 corto e leggero del Mark III, ma con una larghezza aumentata a 11,81 m ed era inteso per operazioni di traghettamento attraverso canali pi\u00f9 che per l'impiego in mare aperto. Testato nelle prime operazioni di assalto, come nello sfortunato raid canadese su Dieppe nel 1942, il mezzo si dimostr\u00f2 scarsamente manovrabile e port\u00f2 a preferire versioni pi\u00f9 corte, molte delle quali costruite negli Stati Uniti.\nQuando gli Stati Uniti entrarono in guerra nel dicembre 1941, la U.S. Navy non disponeva di mezzi anfibi e fu obbligata a valutare i progetti britannici esistenti. Uno di questi, proposto dalla Thornycroft, riguardava un LCT a doppia prua per navi anfibie. Il Bureau of Ships svilupp\u00f2 rapidamente un mezzo da sbarco basato sul progetto inglese, anche se dotato di una sola rampa prodiera. Il risultato, presentato all'inizio del 1942, fu il LCT Mark V, un battello lungo 35 m, largo 9,7 m, capace di trasportare 5 carri da 30 t o 4 da 40 t o 150 t di materiali. Il mezzo dislocava 286 t, con un equipaggio di 12 marinai ed un ufficiale, ed aveva la caratteristica di poter essere trasportato verso le aree di combattimento stivato su navi cargo in tre sezioni separate oppure preassemblato sul ponte di una LST; il Mark V poteva cos\u00ec essere messo in mare facendo sbandare la LST su una fiancata, facendo scivolare lateralmente in acqua il mezzo, oppure il cargo ammainava separatamente le tre sezioni che poi venivano assemblate in acqua.\nUn ulteriore sviluppo port\u00f2 alla realizzazione della Landing Ship, Tank, realizzata per supportare le operazioni anfibie trasportando un significativo numero di veicoli, materiali e soldati su spiagge non preparate. L'Operazione Dynamo britannica del 1940 dimostr\u00f2 all'Ammiragliato che gli Alleati necessitavano di navi relativamente grandi, con capacit\u00e0 oceaniche, capaci di sbarcare sulle spiagge del continente europeo carri armati e veicoli. La prima LST costruita per questo compito fu la HMS \"Boxer\"\u02d0 poteva trasportare 13 carri per la fanteria Mk IV Churchill o 27 veicoli oppure 200 uomini (oltre all'equipaggio) ad una velocit\u00e0 di 18 nodi. Una tale capacit\u00e0 di carico aument\u00f2 il pescaggio di queste navi, cosicch\u00e9 le tre navi della classe (\"Boxer\", \"Bruiser\" e \"Thruster\"), ordinate nel marzo 1941, erano dotate di una rampa molto lunga, ripiegata dietro i portelli di prua.\nNel novembre 1941, una piccola delegazione dell'Ammiragliato britannico si rec\u00f2 negli Stati Uniti per mettere in comune le risorse con il Bureau of Ships della US Navy per quanto riguardava lo sviluppo di nuove navi, inclusa la possibilit\u00e0 di realizzare ulteriori \"Boxer\" per gli americani. Durante questo incontro si decise che il Bureau of Ships avrebbe sviluppato questo tipo di nave da sbarco per carri. La classe LST(2) americana incorporava elementi delle LCT britanniche, grazie anche alla presenza nella delegazione del progettista inglese Sir Rowland Baker. Questi elementi includevano le alte murate e la buona galleggiabilit\u00e0, conservata anche con il ponte di carico allagato. Le LST(2), rispetto alle LST(1) \"Boxer\", avevano una velocit\u00e0 di soli 10 nodi con una capacit\u00e0 di carico sovrapponibile ma con un pescaggio a prua di soli 90\u00a0cm.\nIn tre distinti atti, datati 6 febbraio 1942, 26 maggio 1943 e 17 dicembre 1943, il Congresso degli Stati Uniti autorizz\u00f2 la costruzione delle LST insieme ad una quantit\u00e0 di altre navi ausiliarie, cacciatorpediniere di scorta e mezzi da sbarco vari. L'enorme programma di costruzioni navali prese rapidamente slancio. La priorit\u00e0 assegnata alla realizzazione delle LST(2) fu tale che la chiglia appena impostata di una portaerei venne rimossa dal bacino per fare spazio alle LST. Lo scafo della prima LST venne impostato il 10 giugno 1942 a Newport News ed i primi esemplari vennero varati dagli stessi cantieri in ottobre. Alla fine del 1942 erano state ordinate 23 LST. Leggermente blindate, queste navi potevano navigare autonomamente attraverso l'oceano a pieno carico, trasportando soldati, carri armati e materiali direttamente dagli Stati Uniti alle spiagge. Insieme ad altri 2.000 mezzi da sbarco, le LST consentirono un rapido e sicuro sbarco alle truppe a partire dall'estate 1943.\nD-Day.\nIl pi\u00f9 famoso assalto anfibio della guerra e di tutti i tempi fu lo sbarco in Normandia del 6 giugno 1944, nel quale britannici, canadesi e statunitensi catturarono le spiagge Utah, Omaha, Gold, Juno e Sword con la pi\u00f9 grande operazione anfibia della storia.\nLa pianificazione per lo sbarco delle truppe e dei rifornimenti (Operazione Neptune), affidata all'ammiraglio Bertram Ramsay, presentava molti elementi innovativi. L'Operazione Pluto, ideata dall'ingegnere capo della Anglo-Iranian Oil Company Arthur Hartley, prevedeva la costruzione di un oleodotto sottomarino sotto la Manica tra Inghilterra e Francia per fornire le enormi quantit\u00e0 di carburante necessarie alle forze alleate sul continente. Gli oleodotti erano considerati necessari per ridurre la dipendenza dalle petroliere, rallentate dal maltempo in mare, vulnerabili agli attacchi dei sottomarini tedeschi e gi\u00e0 impegnate nella guerra del Pacifico.\nVennero sviluppati due tipi di oleodotti. Il primo, di tipo flessibile, era costituito da tubi \"HAIS\" (Hartley-Anglo-Iranian-Siemens) da 75\u00a0mm di diametro, con anima in piombo, pesava 30 tonnellate per chilometro ed era realizzato dalla Siemens Brothers sulla base dei propri cavi telegrafici sottomarini. Il secondo tipo era costituito da tubi in acciaio, meno flessibili ma di simile diametro, e fu sviluppato dagli ingegneri della Iraq Petroleum Company e della Burmah Oil Company.\nNel giugno 1942 la nave posacavi \"Iris\" del General Post Office stese alcune sezioni di cavi sia dei tipo Siemens che Henleys nel fiume Clyde. L'oleodotto venne completato con successo ed il PLUTO venne formalmente incluso nei piani di invasione dell'Europa. Il progetto venne ritenuto di importanza stategica, tatticamente avventuroso e, dal punto di vista industriale, molto oneroso. Dopo prove su scala reale con 83\u00a0km di tubi HAIS attraverso il canale di Bristol tra Swansea in Galles e Watermouth in North Devon, la prima linea verso la Francia venne lanciata il 12 agosto 1944, sui 130\u00a0km che dividono Shanklin Chine sull'Isola di Wight e Cherbourg. Seguirono un'ulteriore linea HAIS e due HAMEL. Mentre i combattimenti si spostavano verso la Germania, vennero stese altre 17 linee (11 HAIS e 6 HAMEL) tra Dungeness ed Ambleteuse, nel Pas-de-Calais.\nNel gennaio 1945 venivano pompate in Francia 300 tonnellate di carburante al giorno, che salirono poi a 3.000, fino ad un massimo di 4.000 al giorno. Anche dopo la fine delle ostilit\u00e0, oltre 781 000 m\u00b3 di benzina furono pompate verso le forze alleate in Europa, fornendo un importante supporto in attesa dell'organizzazione di un sistema stabile di trasporto.\nDa un incontro seguito al raid su Dieppe, il vice ammiraglio John Hughes-Hallett dichiar\u00f2 che se un porto non poteva essere catturato, poteva essere trasportato attraverso il canale della Manica. Quando Hughes-Hallet divenne capo di stato maggiore dell'Operazione Overlord, inizi\u00f2 a prendere forma il concetto dei porti Mulberry.\nI Mulberry Harbour erano pontili prefabbricati mobili, con i quali era possibile fornire una struttura temporanea per il rapido scarico dei materiali sulle spiagge durante lo sbarco in Normandia. Il raid di Dieppe del 1942 aveva dimostrato che gli Alleati non potevano contare di penetrare il Vallo Atlantico per catturare un porto sulla costa del nord della Francia. Il problema era che le grandi navi oceaniche, necessarie al trasporto dei pesanti e voluminosi carichi, necessitavano di fondali profondi e di gru ed infrastrutture per lo scarico, disponibili solo nei pesantemente difesi porti francesi. Cos\u00ec i Mulberry vennero creati per fornire le infrastrutture portuali necessarie alla movimentazione di migliaia di mezzi e veicoli e tonnellate di rifornimenti necessari al sostegno dell'Operazione Overlord e dell'invasione della Normandia. Questi porti prefabbricati vennero dotati di tutte le strutture tipiche\u02d0 moli, pontili, frangiflutti, strade ecc.\nPer questi porti erano necessari enormi cassoni di vario tipo per realizzare moli e pontili, oltre a strutture di connessione per realizzare le strade. I cassoni venivano realizzati in diverse localit\u00e0 britanniche, in cantieri gi\u00e0 esistenti o direttamente sulle spiagge. Una volta completati, i cassoni venivano rimorchiati attraverso la Manica tramite rimorchiatori verso le coste della Normandia ad una velocit\u00e0 di soli 4,3 nodi. La costruzione, l'installazione e la manutenzione erano a carico dei Royal Engineers.\nA partire dal 9 giugno, appena tre giorni dopo il D-Day, furono costruiti due porti denominati Mulberry \"A\" e \"B\", rispettivamente ad Omaha Beach e Arromanches. Tuttavia, una grossa tempesta distrusse il 19 giugno il porto americano presso Omaha, lasciando cos\u00ec operativo, bench\u00e9 danneggiato, solo quello inglese Mulberry \"B\" di Arromanches, in seguito conosciuto come \"Port Winston\". Bench\u00e9 progettato per durare 3 mesi, il porto rimase operativo ben 8 mesi. Nei 10 mesi successivi allo sbarco, venne impiegato per mobilizzare 2,5 milioni di uomini, 500.000 veicoli e 4 milioni di tonnellate di rifornimenti.\nAltre operazioni anfibie della seconda guerra mondiale.\nLe altre grandi operazioni anfibie nel teatro europeo ed in quello del pacifico includono:\nGuerra di Corea.\nDurante la guerra di Corea, l'U.S. X Corps, costituito dalla 1st Marine Divisione e dalla 7th Infantry Division, sbarc\u00f2 ad Inchon. Concepito e comandato dal generale Douglas MacArthur, questo sbarco \u00e8 considerato da molti storici militari un capolavoro tattico, una delle pi\u00f9 brillanti manovre anfibie della storia.\nIl successo di questa battaglia permise di rompere l'accerchiamento di Pusan. Un secondo sbarco port\u00f2 il X Corps ad avvicinarsi all'invaso di Chosin ed agli impianti idroelettrici che alimentavano buona parte delle industrie pesanti cinesi, causando cos\u00ec l'intervento di Pechino a fianco della Corea del Nord. Altri sbarchi anfibi furono effettuati durante la Prima guerra d'Indocina, in particolare durante l'Operazione Camargue, una delle pi\u00f9 imponenti del conflitto.\nCrisi di Suez e guerra delle Falklands.\nI Royal Marines britannici effettuarono il loro primo sbarco del dopoguerra durante la Crisi di Suez del 1956, quando sbarcarono con successo a Suez il 6 novembre nell'ambito dell'operazione congiunta aeronavale Musketeer.\nNonostante tutti i progressi visti durante la seconda guerra mondiale, vi erano ancora limitazioni fondamentali nei tipi di costa che erano adatte ad operazioni anfibie. Le spiagge dovevano essere relativamente libere da ostacoli, dovevano avere le giuste condizioni di marea e la corretta pendenza. Tuttavia, lo sviluppo dell'elicottero modific\u00f2 sostanzialmente questi assunti.\nIl primo uso di elicotteri in uno sbarco anfibio avvenne proprio durante la crisi di Suez, con l'invasione anglo-franco-israeliana dell'Egitto. Due portaerei leggere britanniche vennero adattate all'impiego di elicotteri e venne creato un battaglione da eliassalto. Due delle altre portaerei coinvolte, la HMS Bulwark (R08) e la HMS Albion (R07), furono convertite alla fine degli anni cinquanta in \"commando carriers\".\nTrent'anni dopo, nella guerra delle Falklands, i fanti di marina argentini attuarono l'Operazione Rosario, sbarcando a Mullet Creek, presso Stanley, il 2 aprile 1982. Pi\u00f9 tardi, i Royal Marines (rinforzati dal Parachute Regiment del British Army) sbarcarono a Port San Carlos il 21 maggio 1982, durante l'Operazione Sutton.\nSbarco a Cipro.\nLe Forze armate turche effettuarono uno sbarco anfibio il 20 luglio 1974 a Kyrenia, in seguito al Colpo di Stato militare cipriota del 1974. Le forze navali turche fornirono supporto di fuoco durante le operazioni e trasportarono la forza anfibia dal porto di Mersin all'isola; la forza consisteva di 3.000 uomini, carri, APC e pezzi di artiglieria.\nGuerra del Golfo.\nDurante la Guerra del Golfo, gli americani posizionarono una forza di 40 navi d'assalto anfibio, la pi\u00f9 imponente dai tempi della battaglia di Inchon, sulle coste del Kuwait e dell'Arabia Saudita. L'obiettivo di questa manovra era di tenere impegnate 6 divisioni irachene sulla costa del Kuwait, impedendone il rischieramento sul reale fronte d'attacco. L'operazione dimostrativa ebbe successo, bloccando 41.000 iracheni mentre i Marines manovravano attraverso le difese irachene nel sud del Kuwait, aggirando le forze di difesa costiera.\nGuerra d'Iraq.\nIl 20 marzo 2003, durante l'invasione dell'Iraq, Royal Marines, U.S. Marines e unit\u00e0 delle forze speciali polacche eseguirono un assalto anfibio sulla penisola di Al-Faw.\nInvasione di Anjouan.\nIl 25 marzo 2008, il governo delle Comore lanci\u00f2 l'Operazione Democracy in Comoros, appoggiato da truppe dell'Unione Africana, per riprendere il controllo dell'isola di Anjouan e mettere fine alle velleit\u00e0 autonomiste del colonnello Mohamed Bacar.\nBattaglia di Chisimaio.\nTra il 28 settembre ed il 1\u00ba ottobre 2012, l'Esercito nazionale somalo lanci\u00f2 in attacco coordinato con milizie alleate e truppe keniote per liberare la citt\u00e0 di Chisimaio dal controllo dei ribelli. L'operazione, denominata Operazione Sledge Hammer, inizi\u00f2 con lo sbarco di truppe somale e keniote nei pressi della citt\u00e0 di Chisimaio. Il 1 ottobre infine le forze della coalizione riuscirono a respingere i terroristi Al-Shabaab fuori dalla citt\u00e0."}
{"id": "5839015", "revid": "729019", "url": "https://it.wikipedia.org/wiki?curid=5839015", "title": "Stazione di Nuoro (1889)", "text": "La stazione di Nuoro era una stazione ferroviaria al servizio del comune di Nuoro, originario capolinea della ferrovia per Macomer. Fu il primo scalo ferroviario a servire la citt\u00e0, e venne impiegata dal 1889 al 1958, anno in cui fu sostituita da un nuovo impianto.\nStoria.\nLe origini della stazione si ricollegano alla costruzione di una ferrovia a scartamento ridotto che avrebbe collegato Nuoro alla rete della Compagnia Reale delle Ferrovie Sarde, la cui linea principale (la Cagliari-Golfo Aranci) dopo vari dibattiti sul percorso fu deciso avrebbe attraversato il Marghine, suscitando le proteste dei nuoresi esclusi dalla realizzazione.\nCos\u00ec a fine Ottocento la Strade Ferrate Secondarie della Sardegna, concessionaria delle prime linee a scartamento ridotto dell'isola, realizz\u00f2 una ferrovia tra Macomer e Nuoro: quest'ultima citt\u00e0 fu dotata di una stazione nell'area denominata \"Sae Marine\", la quale fu inaugurata il 6 febbraio 1889, insieme al tronco ferroviario tra il capoluogo barbaricino e Orotelli che completava l'intera linea.\nNel 1921 alle SFSS subentrarono le Ferrovie Complementari della Sardegna: sotto questa gestione nel decennio successivo la stazione fu sottoposta ad un intervento di ristrutturazione ultimato nel 1937, con lavori che interessarono in particolare il fabbricato viaggiatori.\nNel dopoguerra prese concretezza l'idea di arretrare il capolinea nuorese della ferrovia: una nuova stazione fu costruita lungo la via La Marmora e venne terminata nella seconda met\u00e0 degli anni cinquanta: con la sua attivazione datata 12 maggio 1958 terminava l'esercizio nel vecchio scalo, il quale fu successivamente completamente demolito. Nell'area in cui la struttura sorgeva fu in seguito costruita la piazza Italia della citt\u00e0.\nStrutture e impianti.\nDopo la dismissione la \"vecchia\" stazione di Nuoro \u00e8 stata demolita nella sua integrit\u00e0 e di essa non permangono tracce. Durante il periodo di attivit\u00e0 lo scalo si presentava in configurazione di stazione di testa, ed era dotato complessivamente di otto binari tutti a scartamento da 950 mm: due di essi costituivano il fascio utilizzato per il servizio viaggiatori, con il primo binario dotato di banchina che era anche quello di corsa da cui si diramava il secondo binario, passante. Sempre dal primo binario si diramava un tronchino che serviva lo scalo merci dell'impianto, posto nell'area dell'asse estremo di stazione e ferrovia e comprendente un magazzino con adiacente piano caricatore; un ulteriore tronchino posto all'ingresso della stazione portava invece nell'area del rifornitore idrico dell'impianto.\nDal secondo binario ne aveva origine un ulteriore che conduceva nell'area delle rimesse, terminando tronco in uscita dalla stazione e dando accesso a due ulteriori tronchini (previa rotazione sulla piattaforma girevole dello scalo) terminanti nella rimessa locomotive. Un ulteriore binario tronco si distaccava dal precedente terminando a fianco del deposito del materiale di trazione.\nTra gli edifici dell'impianto il principale era il fabbricato viaggiatori, costruzione a due piani nato con caratteristiche tipiche degli scali di prima classe delle SFSS e poi ristrutturato negli anni trenta con richiami all'architettura dell'epoca, che tra gli altri ospitava la locale direzione del movimento, gestito in loco. I servizi igienici erano ospitati in un fabbricato apposito posto a lato dell'edificio principale, mentre all'altezza dei deviatoi di accesso alla stazione era posta una casa cantoniera, anch'essa non pi\u00f9 esistente.\nMovimento.\nL'esercizio ferroviario nell'impianto cess\u00f2 nel 1958, sino ad allora la stazione fu capolinea delle relazioni delle SFSS ed in seguito delle FCS aventi come destinazione Macomer.\nServizi.\nNegli anni in cui fu attiva la stazione era dotata di una serie di servizi all'utenza, tra cui una biglietteria e una sala d'attesa, concentrati principalmente nel fabbricato viaggiatori."}
{"id": "5839020", "revid": "76261", "url": "https://it.wikipedia.org/wiki?curid=5839020", "title": "Giovanni Gondola", "text": ""}
{"id": "5839050", "revid": "125122663", "url": "https://it.wikipedia.org/wiki?curid=5839050", "title": "Michael O'Laughlen", "text": "Biografia.\nO'Laughlen era un amico di vecchia data di John Wilkes Booth. Impar\u00f2 in giovent\u00f9 i rudimenti del commercio di intonaci ornamentali e l'arte dell'incisione. Quando scoppi\u00f2 la guerra di secessione entr\u00f2 nell'esercito confederato in cui rimase fino al giugno 1862. Fece ritorno a Baltimora e lavor\u00f2 con il fratello nell'ambito alimentare.\nLa cospirazione.\nO'Laughlen fu uno dei primi ad essere contattato da Booth ed alla fine del 1864 accett\u00f2 di prendere parte al piano per rapire il presidente Lincoln. Inizi\u00f2 ad aiutare Booth con i preparativi. Nella notte del 15 marzo 1865, O'Laughlen incontr\u00f2 Booth e gli altri cospiratori al ristorante Gautier in Pennsylvania Avenue per discutere i dettagli del rapimento. Il piano prevedeva di rapire Lincoln e portarlo a Richmond in modo che potesse essere scambiato con prigionieri di guerra confederati.\nBooth venne a sapere che Lincoln sarebbe stato presente alla rappresentazione di \"Still Waters Run Deep\" all'ospedale di Campbell nella periferia di Washington il 17 marzo 1865. Booth, O'Laughlen e gli altri cospiratori decisero che avrebbero intercettato la carrozza del presidente diretta all'ospedale. Abraham Lincoln vari\u00f2 i propri programmi all'ultimo ed il rapimento fall\u00ec. O'Laughlen fece ritorno a Baltimora.\nPi\u00f9 tardi quello stesso mese Booth propose un altro piano per rapire il presidente. Questa volta egli avrebbe dovuto essere catturato al Teatro Ford, ammanettato e portato a Richmond, ma Booth non riusc\u00ec a convincere gli altri cospiratori della bont\u00e0 di questo piano.\nSecondo lo stesso O'Laughlen, questa fu l'ultima sua partecipazione nel complotto.\nRitorn\u00f2 a Washington il giorno prima dell'assassinio, ma non \u00e8 mai stato appurato se per prendere parte alla cospirazione o semplicemente per passare del tempo da amici. Al processo ci furono alcune testimonianze contrastanti circa gli spostamenti dell'imputato il giorno dell'assassinio. O'Laughlen si costitu\u00ec volontariamente luned\u00ec 17 aprile 1865.\nO'Laughlen fu processato assieme a Mary Surratt, Lewis Powell, George Atzerodt, David Herold, Samuel Arnold, Edmund Spangler e Samuel Mudd. Il governo tent\u00f2 di dimostrare che O'Laughlen segu\u00ec Ulysses Grant nelle notti del 13 e 14 aprile con l'intento di assassinarlo, ma l'accusa non venne provata. Non vi fu dubbio per\u00f2 che O'Laughlen fosse un cospiratore e fu condannato all'ergastolo.\nIn carcere.\nO'Laughlen fu rinchiuso a Fort Jefferson all'interno del Parco nazionale di Dry Tortugas assieme a Spangler, Arnold, e Mudd. Contrasse la febbre gialla il 14 settembre 1867. Nove giorni dopo sembr\u00f2 migliorare, ma improvvisamente collass\u00f2 e Mudd vegli\u00f2 su di lui per l'intera notte, tentando di salvargli la vita, senza successo. Mor\u00ec all'et\u00e0 di ventritr\u00e8 anni.\nDopo la morte.\nIl 13 febbraio 1869, il Presidente Andrew Johnson ordin\u00f2 che il corpo di O'Laughlen fosse restituito alla madre. La salma fu spedita a Baltimora; l\u00ec fu cremata presso il cimitero di Green Mount dove i corpi di John Wilkes Booth e Samuel Arnold videro la stessa fine ."}
{"id": "5839055", "revid": "1573940", "url": "https://it.wikipedia.org/wiki?curid=5839055", "title": "Zelotes nyathii", "text": "Zelotes nyathii \u00e8 un ragno appartenente alla famiglia Gnaphosidae.\nEtimologia.\nIl nome della specie \u00e8 in onore di Francis Nyathi, assistente del curatore del Dipartimento di aracnologia del NMBZ di Bulawayo, che raccolse gli esemplari il 4-5 maggio 1996.\nCaratteristiche.\nQuesta specie non \u00e8 stata attribuita a nessun gruppo: si distingue dalle altre per la scanalatura distale sul cymbium dei pedipalpi maschili che ospita l'anello distale del lungo embolus, l'apofisi mediana \u00e8 prominente rispetto all'apofisi terminale.\nL'olotipo femminile rinvenuto ha lunghezza totale \u00e8 di 8,88\u00a0mm; la lunghezza del cefalotorace \u00e8 di 3,75\u00a0mm; e la larghezza \u00e8 di 3,13\u00a0mm.\nDistribuzione.\nLa specie \u00e8 stata reperita nello Zimbabwe orientale: l'olotipo femminile \u00e8 stato rinvenuto nel Katiyo Tea Estates, zona montuosa al confine con il Mozambico, appartenente al Manicaland. Altri esemplari sono stati reperiti lungo il Boro River, in Botswana e nei pressi dei Monti Itombwe, nel Congo.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5839057", "revid": "78998324", "url": "https://it.wikipedia.org/wiki?curid=5839057", "title": "Frasi latine", "text": ""}
{"id": "5839059", "revid": "124749531", "url": "https://it.wikipedia.org/wiki?curid=5839059", "title": "Karl Julius Schr\u00f6er", "text": "Vita.\nSchr\u00f6er studi\u00f2 letteratura e linguistica dal 1843 al 1846 tra Lipsia, Halle e Berlino. Nel 1849 divenne professore di lingua e letteratura tedesca a Pest. Torn\u00f2 a Bratislava nel 1850 dove continu\u00f2 a insegnare.\nGli sviluppi della situazione politica nel 1860 costrinsero Schr\u00f6er a lasciare l'Ungheria per Vienna. Dal 1861 al 1866 fu direttore della Scuola Evangelica Luterana nel distretto Karlsplatz di Vienna. Nel 1866, divenne professore di storia letteraria presso l'Universit\u00e0 tecnica di Vienna.\nNegli anni successivi, Schr\u00f6er si dedic\u00f2 allo studio del folclore delle popolazioni germaniche e degli Svevi del Danubio in Ungheria. Tra le sue ricerche, Schr\u00f6er scopr\u00ec nelle immediate vicinanze di Bratislava i giochi popolari di Natale dell'isola di Ober\u00fcfer: si trattava di un ciclo medievale di drammi religiosi tramandati oralmente, che egli trascrisse e pubblic\u00f2 nella raccolta \"Deutsche Weihnachtspiele aus Ungarn\" (\"Recite popolari tedesche di Ungheria\") tra il 1857 e il 1858. Diversi studiosi avrebbero in seguito ampliato questo lavoro.\nA Vienna, Schr\u00f6er divenne una figura importante del \"Goetheforschung\", la borsa di studio intitolata a Goethe. Fu anche uno dei membri fondatori della Societ\u00e0 Goethe di Vienna fondata nel 1878, di cui cur\u00f2 la pubblicazione ufficiale fino al 1886. Forn\u00ec un commento ad un'edizione in due volumi del \"Faust\", e cur\u00f2 una pubblicazione in sei volumi dei drammi di Goethe. Fautore di una campagna per l'erezione di un monumento a Goethe in Vienna, che venne approvato nel 1894 su disegno di Edmund Hellmann, Schr\u00f6er mor\u00ec il giorno prima che la scultura venisse inaugurata."}
{"id": "5839064", "revid": "125656701", "url": "https://it.wikipedia.org/wiki?curid=5839064", "title": "Stanislav Tymofejenko", "text": "Carriera.\nAlla Coppa del Mondo 3x3 2019, a cui ha partecipato con l', ha vinto la medaglia d'argento nella competizione individuale degli shoot-out."}
{"id": "5839066", "revid": "1573940", "url": "https://it.wikipedia.org/wiki?curid=5839066", "title": "Zelotes quipungo", "text": "Zelotes quipungo \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dalla localit\u00e0 angolana di rinvenimento degli esemplari: Quipungo.\nCaratteristiche.\nQuesta specie appartiene al \"tenuis group\", la cui peculiarit\u00e0 \u00e8 che i maschi hanno l'apofisi mediana del pedipalpo in posizione distale con un embolus spiraliforme e molto corto. I dotti dell'epigino femminile sono brevi, di struttura semplice e allargati anteriormente.\nL'olotipo femminile rinvenuto ha lunghezza totale \u00e8 di 5,66mm; la lunghezza del cefalotorace \u00e8 di 2,33mm; e la larghezza \u00e8 di 1,67mm.\nDistribuzione.\nLa specie \u00e8 stata reperita nell'Angola centromeridionale: l'olotipo femminile \u00e8 stato rinvenuto nei pressi del municipio di Quipungo, appartenente alla provincia di Hu\u00edla.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5839086", "revid": "110157", "url": "https://it.wikipedia.org/wiki?curid=5839086", "title": "Chiesa della Beata Vergine delle Grazie (Masullas)", "text": "La chiesa della Beata Vergine delle Grazie (detta \"Sa gloriosa\") \u00e8 il principale luogo di culto cattolico nel paese di Masullas.\nStoria.\nLa chiesa sorse ai margini dei due centri abitati di San Leonardo e Santa Lucia. Il primo impianto risalente ai primi del XVI secolo, in stile gotico aragonese, fu voluto dalla contessa di Quirra donna Violante Carroz e comprendeva una sola navata priva di cappelle; al lato della sagrestia venne eretto un piccolo campanile a vela. Nel corso del '600 l'intera struttura sub\u00ec varie trasformazioni quali l'aggiunta di sei cappelle laterali e la realizzazione di una volta a botte. Tra il 1718 e il 1722 Salvatore Pilloni realizz\u00f2 l'imponente facciata principale in stile barocco in blocchi di arenaria. Al 1781 risale la costruzione della nuova sagrestia mentre nel 1814 il piccolo campanile a vela fu sostituito da un'imponente torre campanaria.\nIl campanile.\nLa fabbricazione della nuova torre campanaria fu merito dell'allora vicario di Masullas Vincenzo Puxeddu che nel 1809 incaric\u00f2 il maestro muratore Lorenzo Frassettu di Cagliari svuotando dalla cassaforte della parrocchia, tra il 1809 e la data di conclusione dei lavori, 2430 scudi sardi con un'anticipazione di 329 scudi per tasca dello stesso Puxeddu. Pi\u00f9 recentemente, nel 2014, sono stati realizzati importanti interventi di restauro in quanto l'interno della torre era in cattive condizioni, \u00e8 stato installato un sistema di illuminazione e sostituito la scalinata in legno per accedere al vano superiore che ospita l'orologio. In occasione della fine dei lavori di restauro, in coincidenza con il bicentenario della sua costruzione, la torre campanaria \u00e8 stata aperta al pubblico durante gli ultimi giorni della festa patronale. Attualmente il campanile \u00e8 secondo in Sardegna per altezza.\nNell'antico campanile a vela posto nella vecchia sagrestia sino al 1814 (data del completamento del nuovo campanile) fu posta nel 1666 una campana realizzata, per volere del vescovo di Ales-Terralba Giovanni Brunengo (dal 1663 al 1679), dal maestro tedesco Giacomo Keller a Cagliari . La campana porta lo stemma del suo benefattore e un'iscrizione (ANNO 1666 ME FECIT FIERI ILL.MUS ET REV.MUS D. JOANNES BRUNENGO EPISCOPUS UXSELLUS- PRO PARROCCHIALLI ECCLESIA BEATE MARIE VIRGINIS GRATIARUM OPPIDI DE MASULLAS). Oggi si trova all'interno dell'attuale campanile.\nDescrizione.\nLa facciata.\nLa facciata della chiesa, in stile barocco con influenze spagnole, pu\u00f2 essere diviso in tre parti. La prima comprende il portone di accesso in legno, affiancata da due coppie di finte colonne e un timpano sovrastato da un'iscrizione (HOC-OPPVS-ABORATIV-M-A-DNO-DONFR), la seconda comprende due coppie di capitelli, in realt\u00e0 la parte conclusiva delle sottostanti colonne, su cui sono presenti delle anfore. La parte superiore \u00e8 la pi\u00f9 ricca, comprende un rosone sovrastato da un ricco fastigio decorato con motivi floreali in cui \u00e8 posta una piccola nicchia in cui dentro si trova una piccola statua della Vergine Maria. Sull'entrata esterna per il campanile \u00e8 posta un'iscrizione che attesta la costruzione della torre campanaria, vi \u00e8 scritto: SERRA DUMDIOMECESIM SEDE VACANTE REGERET-PUXEDDU PAROCHUS HOC PEREGIT OPUS A.1812. Questa data ha fatto discutere in quanto risulti che la data di completamento del campanile sia il 1814 non 1812 come reca l'iscrizione.\nL'interno e le cappelle.\nL'interno presenta una navata unica con volta a botte affiancata da sei cappelle laterali, tre per lato. Le principali si trovano vicino all'altare maggiore,in stile gotico, fanno parte del primitivo impianto e sono dedicate alla titolare della chiesa, la Vergine Maria, e a San Francesco. All'entrata \u00e8 posta una bussola lignea ottocentesca, mentre sempre di grande importanza \u00e8 il pulpito realizzato nel '900, posto su un pilastro in pietra precedente al resto della struttura, invece realizzata in legno. Di forma poligonale,dei pannelli rettangolari di vari colori fanno da parapetto, mentre nel pannello centrale \u00e8 raffigurato \"San Sebastiano martire\", in passato patrono di Masullas. Nella prima cappella a sinistra si trova un bel fonte battesimale marmoreo e un crocifisso gotico del sec. XVII, di scuola sarda. L'ultima cappella a sinistra , in stile gotico, conserva una scultura lignea di \"San Sebastiano martire\", di scuola napoletana, risalente al XVII secolo. Da citare la tela ottocentesca di Giovanni Battista Sitzia raffigurante la \"Madonna del Suffragio\", posta nella prima cappella a destra, seguita dalla Cappella del Rosario, che ospita una preziosa scultura della \"Vergine del Rosario\" decorata con la tecnica dell' \"estofado de oro\". \nIl retablo del Canopia.\nNella terza cappella a destra, \u00e8 conservato un retablo ligneo realizzato da Mattia Canopia di Aidomaggiore nel 1676.\nIl retablo riprende come argomento la \"Vergine Maria e la sua famiglia\", si sviluppa in due ordini sovrapposti divisi in tre pannelli. Nella parte inferiore si trova una nicchia che racchiude il simulacro settecentesco della Vergine delle Grazie mentre ai lati vengono raffigurati sant'Anna e una figura maschile, probabilmente Ges\u00f9. Nella parte superiore, a partire da sinistra vengono raffigurati san Giuseppe sposo di Maria, Elisabetta con il piccolo Giovanni Battista e infine san Zaccaria, sovrastati dalla figura di Dio Padre. Nella predella sono presenti figure di Santi, in ordine da sinistra verso destra un santo vescovo ignoto, due santi Gesuiti fra cui san Francesco Saverio e infine un santo in armatura, probabilmente san Vito martire."}
{"id": "5839087", "revid": "309013", "url": "https://it.wikipedia.org/wiki?curid=5839087", "title": "Ivan Ignat'evi\u010d Jakubovskij", "text": "Entrato a far parte delle truppe corazzate dell'Armata Rossa, prese parte alla seconda guerra mondiale combattendo con grande coraggio e determinazione al comando di formazioni corazzate. Si distinse nella maggior parte delle grandi battaglie della Grande Guerra Patriottica guidando le sue unit\u00e0 di carri, inquadrate nella famosa 3\u00aa Armata carri della Guardia del generale Pavel Rybalko, spesso in prima linea all'avanguardia nelle grandi offensive sovietiche della seconda parte della guerra.\nConsiderato uno dei pi\u00f9 brillanti, valorosi ed energici ufficiali dell'Armata Rossa, dopo la vittoria nella seconda guerra mondiale continu\u00f2 una prestigiosa carriera fino a prendere il comando negli anni settanta di tutte le forze militari del Patto di Varsavia, mantenendo questo incarico fino alla morte nel 1976.\nBiografia.\nGli inizi.\nIvan Jakubovskij era il sesto figlio di una famiglia di contadini della Bielorussia e trascorse l'infanzia lavorando nelle campagne del suo villaggio e frequentando la scuola rurale; dal 1930 lavor\u00f2 come segretario di sezione nel consiglio del villaggio di Makarjevskij e fu impiegato anche in fabbirca. Il giovane frequent\u00f2 anche nel 1932 due corsi alla scuola di Or\u0161a.\nEntrato a far parte dell'Armata Rossa nel 1932, si diplom\u00f2 alla Scuola militare bielorussa \"Michail Kalinin\" a Minsk nel 1934 e prest\u00f2 servizio come comandante di un plotone d'addestramento nella 27\u00aa Divisione fucilieri \"Omsk\", stanziata a Vicebsk. Nel 1935 Jakubovskij frequent\u00f2 i corsi d'addestramento a Leningrado, prima di prestare servizio in varie formazioni corazzate nel Distretto militare bielorusso come comandante di plotone, comandante di compagnia, capo di stato maggiore di battaglione e comandante di un battaglione d'addestramento. Nel settembre 1939 durante l'invasione sovietica della Polonia orientale, Jakubovskij comandava una compagnia di carri armati inserita nello schieramento del \"fronte bielorusso\"; egli prest\u00f2 servizio anche nel 1939-1940 nella Guerra d'inverno contro la Finlandia.\nNella Grande Guerra Patriottica.\nIl 22 giugno 1941 la Wehrmacht tedesca diede inizio all'operazione Barbarossa, l'invasione dell'Unione Sovietica, e Ivan Jakubovskij entr\u00f2 in guerra fin dai primi giorni combattendo sul confine occidentale come comandante di un battaglione di carri; egli prese parte alle tragiche battaglie difensive in Bielorussia e la sua unit\u00e0 fu una delle ultime formazioni sovietiche a difendere Minsk, battendosi disperatamente per fermare l'irruzione dei tedeschi nel centro urbano. Dopo aver comandato un reggimento carri sul fronte occidentale nel corso della battaglia di Mosca, Jakubovskij divenne nel gennaio 1942 vice-comandante e nel marzo 1942 comandante in capo della 91\u00aa Brigata carri, assegnata al settore meridionale del fronte orientale. Nella primavera 1942 la sua brigata carri partecip\u00f2 con successo all'offensiva nel settore del Donec a est di Char'kov, mentre nell'estate 1942 l'unit\u00e0 di Jakubovskij faceva parte della 28\u00aa Armata schierata a difesa che dovette battere in ritirata durante le fasi iniziali dell'operazione Blu, la nuova offensiva estiva tedesca. Jakubovskij si distinse, nonostante le sconfitte, in questa fase della guerra e la sua 91\u00aa Brigata carri rimase in azione durante l'estate partecipando anche alle fasi iniziali della battaglia di Stalingrado, durante le quali, assegnata alla 66\u00aa Armata, venne impiegata nelle controffensive di disturbo sferrate dal comando sovietico per intralciare l'avanzata tedesca verso il Volga.\nJakubovskij guid\u00f2 la 91\u00aa Brigata carri anche nella decisiva fase offensiva della battaglia di Stalingrado; la formazione, inquadrata nella 65\u00aa Armata, prese parte all'operazione Urano, la grande manovra d'accerchiamento iniziata il 19 novembre 1942, e dal 10 gennaio 1943 costitu\u00ec anche una delle principali unit\u00e0 corazzate assegnate al generale Konstantin Rokossovskij per la finale operazione Anello. Jakubovskij quindi prese parte ai prolungati e violenti combattimenti del mese di gennaio 1943 che si conclusero con il totale annientamento delle truppe tedesche della 6. Armee accerchiate nella sacca di Stalingrado.\nNella primavera 1943 Jakubovskij, promosso colonnello, venne assegnato con la sua brigata corazzata alla 3\u00aa Armata carri, la nuova formazione meccanizzata in costituzione sotto il comando dell'energico generale Pavel Rybalko; l'unit\u00e0 di Jakubovskij avrebbe costituito il reparto di riserva dell'armata e fin dall'inizio egli ebbe modo di mettere in mostra determinazione e spirito offensivo guadagnando la stima del suo comandante superiore. La 91\u00aa Brigata carri venne impiegata a luglio 1943 nella difficile operazione Kutuzov contro il saliente di Or\u00ebl e Jakubovskij guid\u00f2 i suoi mezzi corazzati in profondit\u00e0 raggiungendo importanti obiettivi tattici.\nDopo i duri combattimenti nel saliente di Or\u00ebl, il colonnello Jakubovskij si distinse soprattutto durante la successiva campagna autunnale sulla linea del Dniepr; sempre al comando della 91\u00aa Brigata carri, che spesso ebbe il ruolo do unit\u00e0 di avanguardia della 3\u00aa Armata carri del generale Rybalko, riusc\u00ec ad effettuare con successo l'attraversamento del fiume il 25 ottobre 1943 e subito dopo ricevette la missione decisiva di avanzare con la massima rapidit\u00e0 verso il centro ferroviario di Fastov per coprire l'avanzata principale verso Kiev. L'attacco ebbe successo e Jakubovskij entr\u00f2 a Fastov il 5 novembre 1943; nei giorni seguenti dovette affrontare il contrattacco della 25. Panzer-Division ma i carri sovietici riuscirono a respingere con pesanti perdite il nemico; la 91\u00aa Brigata carri distrusse alcune decine di panzer tedeschi, e Jakubovskij ricevette per la sua condotta aggressiva e per la sua capacit\u00e0 di comando l'onorificenza di Eroe dell'Unione Sovietica.\nDopo questi brillanti successi, Jakubovskij continu\u00f2 a guidare la sua brigata carri anche nella successiva campagna di primavera 1944 dove in una fase assunse il comando diretto di tutti i mezzi corazzati residui della 3\u00aa Armata carri della Guardia, conseguendo nuove vittorie nella difficile offensiva verso i Carpazi.\nNel giugno 1944 egli divenne vice-comandante del 6\u00ba Corpo carri della Guardia e prese parte all'offensiva Leopoli-Sandomierz dell'estate 1944 che si concluse con un'importante vittoria strategica e con la conquista di teste di ponte sulla Vistola. In questa operazione e nella successiva offensiva Vistola-Oder del gennaio 1945, Jakubovskij fu sempre al centro dell'azione e guid\u00f2 personalmente le unit\u00e0 corazzate d'avanguardia impegnate nel confronto diretto con i panzer tedeschi; per il suo valoroso comportamento e per l'abilit\u00e0 di comando, egli ricevette nuovamente il 23 settembre 1944 l'onorificenza di Eroe dell'Unione Sovietica. Dall'aprile 1945 Jakubovskij, promosso dal 20 aprile 1945, maggior generale delle truppe corazzate, partecip\u00f2 infine, come vice comandante del 7\u00ba Corpo carri della Guardia, alle operazioni finali a Berlino e Praga.\nGuerra fredda.\nDopo la fine della seconda guerra mondiale, Jakubovskij continu\u00f2 il servizio nell'Armata Rossa come vice comandante delle forze corazzate del Distretto militare di Leningrado, mentre nel 1948 frequent\u00f2 i corsi dell'Accademia militare di stato maggiore. Negli anni seguenti continu\u00f2 a servire nelle truppe meccanizzate sovietiche assumendo il comando nel marzo 1948 di una divisione carri nel Distretto militare bielorusso; nell'aprile 1952 divenne comandante delle forze corazzate e motorizzate del Distretto militare dei Carpazi Jakubovskij venne promosso tenente generale delle forze corazzate il 3 marzo 1953 e dal dicembre 1953 all'aprile 1957 guid\u00f2 la famosa 1\u00aa Armata carri della Guardia assegnata, con quartier generale a Dresda, al Gruppo di forze sovietiche in Germania, le truppe scelte dell'Armata Rossa schierate nella Repubblica Democratica Tedesca.\nNel luglio 1957 Jakubovskij divenne vice comandante in capo del Gruppo di forze sovietiche in Germania, quindi il 18 agosto 1958 venne nuovamente promosso al grado di colonnello generale; nell'aprile 1960 assunse il comando in capo delle forze sovietiche nella DDR, e quindi venne coinvolto in prima persona nella drammatica crisi di Berlino del 1961 che rischi\u00f2 di provocare una catastrofica guerra in Europa tra le due superpotenze e i loro alleati. Nel momento culminante della crisi la dirigenza sovietica nomin\u00f2 il maresciallo Ivan Konev responsabile superiore del Gruppo di forze sovietiche in Germania, mentre Jakubovskij divenne il vice comandante e diresse personalmente le operazioni delle truppe sovietiche nell'area berlinese. Dopo il superamento del momento pi\u00f9 pericoloso della crisi, nell'aprile 1962, Jakubovskij torn\u00f2 al comando supremo del Gruppo di forze sovietiche in Germania, incarico che mantenne fino al gennaio 1965 quando venne trasferito alla direzione del Distretto militare di Kiev.\nIl generale Jakubovskij era ormai uno degli ufficiali superiori pi\u00f9 rispettati, energici ed esperti dell'Esercito sovietico e quindi nell'ultima parte della sua carriera raggiunse elevatissimi incarichi di responsabilit\u00e0 di comando; il 12 aprile 1967, contemporaneamente alla nomina del maresciallo Andrej Gre\u010dko come ministro della Difesa dell'Unione Sovietica, Jakubovskij divenne primo vice ministro della Difesa dell'Unione Sovietica e venne promosso al grado supremo di maresciallo dell'Unione Sovietica, mentre a luglio dello stesso anno divenne il comandante in capo di tutte le forze del Patto di Varsavia. Nel 1968 egli fu coinvolto nell'invasione della Cecoslovacchia da parte del Patto di Varsavia per reprimere il movimento della Primavera di Praga che sembrava minacciare la coesione del Patto di Varsavia.\nIl maresciallo Jakubovskij mantenne il comando in capo del Patto di Varsavia fino alla morte nel 1976, prestando servizio con distinzione anche in questo ultimo importantissimo incarico politico-militare, mantenendo con efficacia i contatti con le autorit\u00e0 politiche dei paesi alleati dell'Unione Sovietica e guadagnando ulteriore prestigio per la sua rigida aderenza ai doveri militari e per l'attenzione posta al miglioramento delle prontezza operativa delle sue forze.\nIvan Jakubovskij mise in evidenza durante la seconda guerra mondiale grandi doti di coraggio personale e si mostr\u00f2 in grado di promuovere e impiegare soluzioni tattiche originali agendo con indipendenza di giudizio e grande aggressivit\u00e0; nel corso delle durissime battaglie a cui prese parte fu ripetutamente ferito e ustionato all'interno deo suo carro armato. Secondo i ricordi dei suoi colleghi, il maresciallo Jakubovskij era dotato di qualit\u00e0 personali brillanti; numerosi aneddoti evidenzianti il suo singolare carattere sono riportate nelle memorie di coloro che lo conobbero personalmente. Costantemente contrario all'arrivismo e al carrierismo, il maresciallo Jakubovskij, dopo essersi dimostrato negli anni bellici uno dei migliori comandanti di minori unit\u00e0 corazzate dell'Armata Rossa, nell'ultima parte della sua vita conferm\u00f2 la sua preparazione, la rigida integrit\u00e0 morale e il suo attaccamento al servizio nell'esercito."}
{"id": "5839088", "revid": "2196166", "url": "https://it.wikipedia.org/wiki?curid=5839088", "title": "Chiesa di Santa Sabina (San Benedetto dei Marsi)", "text": "L'ex cattedrale di Santa Sabina di San Benedetto dei Marsi \u00e8 stata la prima chiesa madre della diocesi dei Marsi dal 1057 al 1580. In decadenza dal XVII secolo \u00e8 stata distrutta dal terremoto della Marsica del 1915. Di essa \u00e8 rimasta intatta solo una parte della facciata anteriore e il portale.\nStoria.\nI resti della chiesa di Santa Sabina, prima cattedrale della diocesi dei Marsi, si trovano a San Benedetto dei Marsi, antico municipio di epoca romana noto con il nome di Marruvium e nel medioevo come capoluogo della contea dei Marsi con il nome di Civitas Marsicana. Si tratta della luminosa facciata frontale con pregevole portale, unico elemento superstite dopo il devastante terremoto della Marsica che il 13 gennaio del 1915 la fece crollare su se stessa.\nLa chiesa esistente con ogni probabilit\u00e0 gi\u00e0 dal V-VI secolo fu costruita in posizione attigua al decaduto foro italico di Marruvium. \nIl primo documento ad attestare l'esistenza dell'importante luogo di culto \u00e8 un diploma del romanorum imperator, Ottone I di Sassonia risalente all'anno 964.\nCon la bolla di Papa Stefano IX la chiesa fu elevata a cattedrale e divenne sede vescovile nel 1057. La sede della diocesi precedentemente risultava spesso vacante a causa dei conflitti fra i vari esponenti dei conti dei Marsi per il possesso e il controllo del territorio.\nLa chiesa di Marsia, cos\u00ec veniva chiamato il paese intorno al X secolo, ha vissuto il suo momento pi\u00f9 splendente grazie all'azione del nuovo vescovo dei Marsi, Berardo fra il 1113 e il 1130, anno della sua morte. Berardo fu infatti chiamato a guidare e a riformare da Marsia la diocesi che viveva in quel periodo lo scisma di Siginulfo, esponente della famiglia Berardi capace di dividerla in due. Nel 1222 la chiesa sub\u00ec gravi danni e saccheggi a seguito delle lotte tra Tommaso, conte dei Marsi e Federico II. La ricostruzione delle parti danneggiate della cattedrale avvenne solo nel 1287 in occasione della visita di Papa Onorio IV, poco prima della sua morte.\nNel 1300 inizi\u00f2 la decadenza della cattedrale e dell'annesso convento di \"San Benedicti in Civitate Marsicana\", da cui il paese attuale ha preso il nome, a favore della vicina Pescina, sede di una baronia dell'importante contea di Celano. In particolare dal 1361 quando il paese totalmente inondato dalle acque del lago Fucino dovette assistere alla prima traslazione a Pescina presso la chiesa di San Berardo delle reliquie del vescovo Berardo dei Marsi, le cui spoglie venivano conservate nella cattedrale marruviana dal 3 novembre del 1130, data della sua morte.\nIl primo gennaio del 1580, con la bolla pontificia \"In suprema dignitatis\", di Papa Gregorio XIII, la sede vescovile venne spostata dall'antica cattedrale di Santa Sabina alla nuova cattedrale di Santa Maria delle Grazie a Pescina.\nLa traslazione definitiva delle reliquie di Berardo avvenne nel 1631 quando oramai la chiesa di Santa Sabina risultava in stato di abbandono e bisognosa di opere di restauro, specie nella struttura architettonica. Durante il settecento e l'Ottocento la chiesa sub\u00ec opere di saccheggio e risult\u00f2 addirittura ridotta ad un quinto rispetto all'originaria grandezza. Scomparvero una vicina omonima chiesa ed il monastero benedettino, oltre al palazzo episcopale situato in localit\u00e0 \"Milvia\". La chiesa fu spogliata di molti elementi come il campanile e le campane per favorire una migliore sistemazione della nuova cattedrale pescinese. Il 13 gennaio del 1915 con il terremoto della Marsica l'edificio croll\u00f2 su se stesso. La sola facciata frontale rimase in piedi conservando miracolosamente il luminoso portale romanico.\nNel 2017 nel corso dei lavori di riqualificazione della facciata e dello spazio antistante la chiesa sono riemersi i resti di alcune tombe.\nDescrizione.\nLa facciata anteriore, di cui solo una parte \u00e8 rimasta in piedi intatta dopo il sisma del 1915, risale al XIII secolo e risulta pi\u00f9 bassa rispetto alla struttura originaria. Il portale in stile romanico \u00e8 sormontato da una cornice rettangolare e presenta pi\u00f9 giri di arco a tutto sesto. Lateralmente le quattro colonne circolari di marmo sono sormontate da capitelli. Le due colonne pi\u00f9 esterne anch'esse sono sormontate da capitelli e poggiano sul dorso di due leoni stilofori. Alcuni documenti risalenti al seicento e al settecento descrivono l'interno della chiesa che si presentava a pianta rettangolare con tre navate. Cinque erano le campate interne divise da pilastri di forma quadrata e chiuse da un'abside a semi cerchio. Il campanile quadrato si trovava sul lato sinistro. La chiesa presentava anche un elegante porticato esterno."}
{"id": "5839090", "revid": "1305772", "url": "https://it.wikipedia.org/wiki?curid=5839090", "title": "Rosolino Ferragni", "text": "Tra i fondatori del PCd'I.\nDiscendente di una casata di ferventi rivoluzionari, si accost\u00f2 alla politica fin dall'et\u00e0 adolescenziale, frequentando con passione i circoli giovanili socialisti di Cremona.\nAllo scoppio della Prima guerra mondiale condivise la dottrina dei bolscevichi di Lenin, intravedendo nell'imperialismo e nella spartizione dei mercati mondiali l'effettiva ragione del conflitto. Contrario all'entrata in guerra dell'Italia si associ\u00f2 allo schieramento neutralista, prendendo parte a vigorose manifestazioni di protesta, sfociate nella battaglia di Porta Mosa (Cremona, 14 maggio 1915).\nNel settembre 1916, con il paese impegnato nella Grande guerra e con l'esigenza di ampliare l'esercito, fu costretto ad arruolarsi nonostante il profondo dissenso ideologico. Avviato all'Accademia Militare di Modena, istituto di formazione militare a carattere universitario, fu designato Tenente di Complemento e imbarcato per la Libia.\nRiprese ad occuparsi attivamente di politica al termine delle ostilit\u00e0; fu socialista schedato dal 1919. Fortemente ispirato al modello marxista che Lenin aveva tratteggiato per il partito russo, promosse l'emergente dottrina rivoluzionaria di Amadeo Bordiga.\nFavorito da un ottimo livello culturale, durante il 1920 si distinse come esponente di rilievo nell'ala comunista-astensionista del PSI cremonese e nel gennaio 1921 fu membro della fazione bordighista durante il XVII Congresso Socialista a Livorno. Ottenuta l'auspicata scissione interna, fu tra gli storici fondatori del Partito Comunista d'Italia, sezione italiana della Terza Internazionale Comunista.\nL'attivit\u00e0 politica.\nRientrato a Cremona, si adoper\u00f2 all'istituzione della locale Federazione comunista. In sintonia con le disposizioni prescritte ritenne necessario dar vita a un ambiente ferocemente ostile alla societ\u00e0 borghese, basato su concetti puri di lotta per la libert\u00e0 e la democrazia.\nIn collaborazione con il compagno Dante Bernamonti fu ideata l'edizione del settimanale cremonese \"L'eco dei Comunisti\", redatto in partecipazione con \"L'Ordine Nuovo\" di Antonio Gramsci, quotidiano ed organo ufficiale del PCd'I.\nNel maggio 1921 fu candidato comunista alle elezioni politiche per il comune di Cremona. In un contesto di fondato turbamento impervers\u00f2 la furia fascista, durante la campagna elettorale i morti in provincia furono 145 (se ne contarono 40 il solo giorno del voto).\nA causa della sua ideologia cadde anch'egli vittima di numerose aggressioni di matrice squadrista. In seguito alle violenze, culminate con la morte dei compagni Ghinaglia e Boldori, si deline\u00f2 come fervente comiziante e propagandista antifascista. Tenendo conferenze pubbliche e private condann\u00f2 fermamente ogni angheria.\nConseguentemente a ci\u00f2, nell'autunno del 1922 venne ufficialmente bandito da Cremona.\nPerseguitato, si diresse segretamente a Milano dove inizi\u00f2 a esercitare la professione di avvocato, ricavandosi un proprio studio legale.\nDurante il 1923 si mise in contatto con i pi\u00f9 noti comunisti del territorio milanese, delineandosi fra i pi\u00f9 attivi divulgatori di teorie marxiste-leniniste.\nNel febbraio 1924 venne ingaggiato come giornalista presso \"L'Unit\u00e0\", neonato quotidiano italiano e organo di stampa ufficiale del PCd'I, e durante l'estate fu nominato Segretario del Comitato Provinciale di Milano del Soccorso Rosso Internazionale.\nSospettato, nel novembre 1924 fu oggetto di un'inattesa perquisizione nel suo studio legale. Al termine dell'operazione fu denunciato per detenzione di copioso materiale clandestino di indole sovversiva. Accertate le effettive mansioni venne disposto in arresto; resosi irreperibile fu ricercato per la cattura.\nVincolato in un sorta di clandestinit\u00e0, nel gennaio 1925 fu designato Segretario della Federazione milanese del PCd'I. Prese parte a riunioni segrete con la Dirigenza Centrale, esplic\u00f2 assistenza legale ai compagni iscritti al partito e fu incaricato della diramazione verso le sedi periferiche di ordinanze e direttive emesse dal Comitato Centrale. Al fine di corrispondere con i compagni eludendo la cattura fu obbligato ad avvalersi di uno pseudonimo, \"Malvicini\".\nFermo sostenitore di teorie marxiste-leniniste, durante l'estate 1925 caldeggi\u00f2 la polemica nei confronti dell'atteggiamento assunto dalla direzione centrista di Gramsci e Togliatti, giudicando il \"socialismo in un solo paese\" (filosofia elaborata da Stalin dopo la morte di Lenin) un nitido tradimento ideologico dell'originale \"rivoluzione mondiale\".\nPerseverante su posizioni proprie della Sinistra Comunista fu destituito dai suoi incarichi a conclusione del III Congresso del PCd'I, convegno che si tenne a Lione nel gennaio 1926 e che consacr\u00f2 l'allineamento a Stalin e ai nuovi dettami politici sovietici.\nSvincolato da responsabilit\u00e0 condivise il progetto d'istituire un \"Ufficio Giuridico comunista\", con l'obiettivo d'intraprendere assistenza legale ai compagni iscritti al partito.\nAlla nascita della struttura ne fu designato responsabile nazionale (congiuntamente all'On. Riboldi e all'On. Buffoni), coordinando una sezione di avvocati comunisti distribuiti sull'intero territorio italiano. Braccato, nell\u2019estate 1926 azzard\u00f2 senza successo l\u2019espatrio Francia.\nLa repressione fascista.\nLa mattina del 12 settembre 1926 venne raggiunto nel proprio alloggio di Milano dagli agenti della Polizia politica e arrestato su richiesta della Questura di Bologna. Durante la stessa operazione furono arrestati i compagni Umberto Terracini e Aladino Bibolotti, rispettivamente redattore ed amministratore del quotidiano \"L'Unit\u00e0\".\nTradotto a Bologna fu ufficialmente denunciato per cospirazione contro lo Stato ed eccitamento all'odio di classe; ricondotto a Milano venne imprigionato nel carcere di San Vittore in attesa di processo.\nNel dicembre 1926 la relativa istruttoria penale, avviata dalla magistratura ordinaria, pass\u00f2 di competenza al neo costituito Tribunale Speciale per la Difesa dello Stato.\nDurante il 1927 fu oggetto di ulteriori mandati di cattura e venne indagato al fine di verificare una sua presunta cooperazione al complotto che sfoci\u00f2 nell'attentato contro Benito Mussolini, occorso a Bologna il 31 ottobre 1926.\nIl 28 maggio 1928 fu citato in giudizio nel primo grande processo politico d'Italia, storicamente noto come Processone, nel quale vennero sentenziati i diciotto massimi dirigenti del Comitato Centrale del PCd'I, quindici dirigenti di secondo piano e altri semplici militanti.\nIl 4 giugno 1928 fu risolutivamente condannato a 16 anni, 4 mesi e 5 giorni di reclusione,11.200 lire di multa, interdizione perpetua dai pubblici uffici e tre anni di vigilanza speciale.\nTerminato il processo fu condotto nelle carceri di Lucca e per tre anni detenuto in regime di segregazione cellulare, con obbligo di continua permanenza in cella d'isolamento, esclusione dagli spazi aperti durante le ore diurne e perdita d'abitudine alla luce. Scontato l'aggravamento della pena fu ordinariamente detenuto a Civitavecchia, Pianosa, Finalborgo, Pallanza e Cremona.\nNell'estate 1934 la pena carceraria fu tramutata in libert\u00e0 vigilata; il 26 settembre fu scarcerato e qualificato \"comunista libero vigilato\" con obbligo di domicilio a Cremona. Il suo nominativo venne inserito in una lista di persone da arrestare in determinate circostanze.\nSebbene vigilato, si accost\u00f2 rapidamente all'esiguo nucleo antifascista cremonese, smembrato da anni di arresti e ormai ridotto a poche unit\u00e0. Nell'ottobre 1936, intercettate le riunioni clandestine di carattere cospirativo, fu celermente posto in arresto. La relativa indagine, avviata dal Prefetto di Cremona, rese noto un traffico illegale di corrispondenza politica e stampa francese, indirizzata e custodita in un'abitazione di sua propriet\u00e0. Seguirono anni di forzata remissione.\nRiprese a promuovere operosa propaganda antifascista nell'estate 1940, successivamente all'invasione delle truppe di Mussolini nel sud della Francia.\nUnitamente allo sdegno generato dall'entrata in guerra dell'Italia, promosse l'insistente disappunto nei confronti della politica di Stalin che, in seguito alla sottoscrizione del trattato di non aggressione con Hitler (patto Molotov-Ribbentrop), procur\u00f2 scompiglio e disorientamento tra le file dei democratici italiani, approdati ai principi del comunismo proprio in funzione dell'antifascismo e dell'antinazismo.\nPer effetto di una condotta ritenuta \u00abpericolosa per la sicurezza pubblica e per l'ordine nazionale\u00bb fu di nuovo arrestato nel dicembre 1940 e direttamente condannato a tre anni di confino, senza sostenere regolare processo. Accolto il tempestivo ricorso la sentenza fu commutata in ammonizione, un provvedimento penale mirato alla prevenzione di ogni forma di crimine e non alla sua punizione. A partire dal 1941 fu interdetto alla frequentazione di determinati luoghi e alla circolazione in taluni orari.\nGli Internazionalisti.\nDurante il 1942, in seguito a contatti con vecchi compagni della sinistra rivoluzionaria, ader\u00ec al progetto di dar vita ad un nuovo schieramento politico, in netto contrasto con la degenerazione di Mosca e fedele alla dottrina marxista. In cooperazione con Onorato Damen, Mario Acquaviva e Bruno Maffi, fu tra i fondatori della fazione Comunista Internazionalista, cos\u00ec denominata per distinguersi dai seguaci di Togliatti, divenuti nazionali. In collaborazione con Bordiga (che formalmente non ader\u00ec al gruppo) fu elaborato un programma atto a rilanciare i principi di Livorno del 1921.\nAllentata la morsa fascista si occup\u00f2 di promuovere il movimento nel territorio cremonese, riunendo con buona riuscita componenti sparsi della sinistra comunista.\nSuccessivamente alla destituzione di Mussolini (25 luglio 1943) fu tra i coordinatori del movimento antifascista cremonese, lavorando alla nascita di un'alleanza atta ad includere uomini di tradizioni ed esperienze politiche differenti. \nIl confronto con componenti e leader di altri partiti democratici, concentrati nella programmazione dei futuri Comitati di Liberazione Nazionale e dei comandi militari unificati, evidenzi\u00f2 posizioni palesemente discordanti.\nContrapposto ai comunisti di Togliatti ed al loro incitamento a \"cacciare il tedesco\", sostenne la tesi internazionalista secondo cui un'idea ponderata era combattere il nazifascismo in quanto movimento politico, ben diverso era accanirsi genericamente contro il soldato tedesco, dando volgarmente sfogo a passioni e risentimenti repressi da vent'anni di dittatura.\nCoerente al concetto teorizzato rifiut\u00f2 l'ideale di guerra di Liberazione e Resistenza, denunci\u00f2 il carattere imperialistico del conflitto mondiale e condann\u00f2 i fronti democratici (anglo-statunitense e sovietico), reputandoli orientati verso un obiettivo comune: la conservazione del regime capitalistico di fronte al pericolo di una nuova ondata rivoluzionaria. In virt\u00f9 di ci\u00f2 tratteggi\u00f2 il vero compito comunista nella trasformazione della guerra in corso, uno scontro armato tra popoli, in una rivoluzione civile, nell'esclusivo interesse della classe proletaria, allo scopo di avversare la borghesia imperialista di tutte le nazioni.\nConseguentemente alle sue affermazioni fu accusato di trotskismo e l'intera federazione internazionalista locale venne estromessa dall'alleanza democratica cremonese.\nIl tentativo di risanare la diatriba cess\u00f2 bruscamente nei giorni che seguirono l'annuncio dell'armistizio fra Italia e alleati (8 settembre 1943). Il crollo dell'organizzazione militare italiana e la progressiva avanzata tedesca sconvolsero le priorit\u00e0 politiche e personali.\nRappresentante di uno fra i raggruppamenti pi\u00f9 esposti durante i 45 giorni del governo Badoglio, si trov\u00f2 impreparato ad affrontare la delicatissima situazione e fu costretto ad eclissarsi senza indugio.\nIntimorito dall'imminente rinascita di uno stato fascista e dalla ricomparsa di bande di rastrellatori e torturatori, fugg\u00ec da Cremona.\nFedele ai principi internazionalisti non prese parte alla resistenza partigiana, rendendosi irreperibile e vivendo in clandestinit\u00e0 fino al termine della guerra.\nDurante l'anno e mezzo di latitanza si nascose in luoghi sempre diversi del nord Italia per eludere la cattura. Il 10 febbraio 1945, rifugiato nella piccola comunit\u00e0 di Cremia assieme alla moglie, divenne padre dell'unico genito Amelio. Il 15 maggio 1945 rientr\u00f2 a Cremona insieme alla famiglia.\nIl secondo dopoguerra.\nDa subito riprese contatto con i compagni del movimento internazionalista che frattanto aveva assunto una portata nazionale con lo sviluppo di consistenti Federazioni nei maggiori centri industriali del nord. In particolare a Torino e Milano si arriv\u00f2 a costituire \"Gruppi di fabbrica Internazionalisti\" contrapposti alle \"Commissioni interne\" promosse dal Partito Comunista Italiano (PCI), raggruppamento nato il 15 maggio 1943 come riorganizzazione del Partito Comunista d'Italia (PCd'I).\nNel giugno 1945 prese parte al primo convegno nazionale del PCInt formalmente costituito, con lo storico debutto partecipativo di delegati del sud. A seguito dell'incontro fu esponente di riferimento nelle province di Cremona e Mantova.\nAvverso al modello stalinista incarnato da Togliatti anim\u00f2 le Federazioni locali assieme al compagno Bottaioli, giungendo ad ottenere una significativa presenza sul territorio ed acquisendo alcuni tra i maggiori centri agricoli. L'attivit\u00e0 controcorrente suscit\u00f2 la prevedibile reazione del PCI e nell'autunno 1945, a seguito di un burrascoso scontro ideologico, fu ufficialmente espulso dal partito (nel quale risultava ancora militante), \"a causa di una tentata e fallita manovra frazionistica\".\nIn un clima di crescente tensione fra i due schieramenti si ritrov\u00f2 improvvisamente esposto al pericolo di rappresaglie democratiche e fu costretto a muoversi armato per mesi, limitando fortemente l'attivit\u00e0 politica.\nA partire dal 1946 dovette inoltre affrontare una serie di problematiche correlate al maggiore e crescente peso comunicativo del PCI, la cui demagogia nazional-popolare ridusse impietosamente gli spazi delle federazioni internazionaliste.\nNonostante le evidenti difficolt\u00e0 nella primavera 1946 avvi\u00f2 la pubblicazione del quindicinale cremonese \"L'Eco dei Comunisti\" (che riprendeva la testata editata nei primi anni '20) e fu promotore di incontri volti ad ispirare giovani condivisori delle posizioni internazionaliste. Alle riunioni partecip\u00f2 l'adolescente Danilo Montaldi che durante gli anni della maturazione politica e professionale evidenzier\u00e0 l'importanza del rapporto sviluppato con Ferragni, delineandolo fra i suoi maestri ideologici e ricordandolo nel saggio \"Militanti politici di base\".\nAlle elezioni per l'Assemblea Costituente, il 2 giugno 1946, consegu\u00ec un discreto gradimento nella \"Circoscrizione Mantova-Cremona\", risultando l'internazionalista pi\u00f9 votato davanti all'amico e leader di partito Damen. Tuttavia l'esito del voto rappresent\u00f2 il crollo dell'illusione rivoluzionaria; l'evanescente risultato ottenuto su scala nazionale pales\u00f2 la limitatezza del partito, innescando un processo di graduale svuotamento delle Federazioni.\nA partire dal 1948 fu coinvolto nella \"questione russa\", fonte di divergenze teoriche all'interno della diaspora internazionalista. In disaccordo con la condotta politica ed economica sovietica, considerata la manifestazione pi\u00f9 organica, definita e completa del capitalismo di stato, si costitu\u00ec nella corrente rappresentata da Damen, in netto contrasto con la filosofia di Bordiga che, al contrario, individuava nello strapotere USA il maggior ostacolo alla ripresa di classe.\nAl fianco dello stesso Damen, con Lecci e Bottaioli, durante il biennio 1950-51 fu esponente della linea internazionalista pi\u00f9 radicale, prese parte al dibattito riguardo ai moti coloniali (considerati il riflesso di giochi di forza tra imperialismi) e si oppose alle posizioni dell'ala bordighiana che sostenevano il sabotaggio dei sindacati, l'astensione dagli scioperi con carattere rivendicativo immediato e l'abbandono del lavoro politico nelle fabbriche.\nNel maggio 1952, giunti all'inevitabile scissione internazionalista, fu tra i promotori dell'organizzazione di estrema sinistra \"PCInt - Battaglia comunista\". Nel partito, fortemente ridimensionato, entr\u00f2 a far parte del Comitato Centrale e divenne direttore responsabile delle testate giornalistiche \"Battaglia Comunista\" e \"Prometeo\", organi di stampa ufficiali.\nDurante gli anni '60 promosse e condivise occasioni di confronto con altre formazioni politiche conformi alla sinistra rivoluzionaria. Apprezzabili collaborazioni furono intraprese con \"Unit\u00e0 Proletaria\" di Danilo Montaldi, \"Azione Comunista\" di Bruno Fortichiari, \"News and Letters\" (gruppo statunitense diretto dalla filosofa marxista Raya Dunayevskaya), \"Socialisme ou Barbarie\" (fazione antistalinista francese), \"Fomento Obrero Revolucionario\" (movimento trotzkista guidato dal messicano Grandizo Munis).\nQuesta attivit\u00e0 ebbe sviluppi positivi soprattutto sul piano internazionale, contribuendo alla maggiore conoscenza delle reciproche esperienze e posizioni politico-teoriche.\nMilit\u00f2 nel \"PCInt - Battaglia comunista\" esercitando incarichi dirigenziali fino alla morte, avvenuta il 26 luglio 1973 a Cremona. Fu tumulato con rito civile il giorno 28 luglio nel cimitero cittadino."}
{"id": "5839091", "revid": "1543377", "url": "https://it.wikipedia.org/wiki?curid=5839091", "title": "Giuseppe Martinelli (pittore)", "text": "Biografia.\nLa prima personale fu nella citt\u00e0 natale nel 1953, e nello stesso anno si aggiudic\u00f2 il Premio Viareggio.\nNel 1956 si trasfer\u00ec a Milano, condividendo uno studio in via Procaccini con Scapaticci, Ferroni, Banchieri e Luporini; nel 1958 espose alla galleria Pagani di Milano, con presentazione di Mario De Micheli.\nNel 1959 vinse il premio acquisto al premio di pittura Golfo della Spezia con un'opera entrata a far parte della collezione del Centro d'arte moderna e contemporanea della Spezia, si aggiudic\u00f2 \"ex aequo\" (con Nikos Kessanlis) il V Premio Modigliani, con l'opera \"Ragazzi nell'acqua\" e vinse infine il Premio Suzzara, con l'opera \"Costruzione della casa\".\nNel 1963 espose a Roma alla galleria Penelope, presentato di nuovo da De Micheli, e l'anno successivo si aggiudic\u00f2 il Premio Ramazzotti con il dipinto \"Bambino nell'aiuola\", divenuto parte della collezione Ramazzotti. Nello stesso anno partecip\u00f2 a due esposizioni collettive di respiro internazionale organizzate dalla Quadriennale di Roma: \"Contemporary Italian Paintings\", tenuta a Melbourne (Australia) e \"Peintures italiennes d'aujourd'hui\", mostra itinerante con tappe a Damasco, Ankara, Teheran e Tunisi. Nel 1965-66 espose alla IX Quadriennale nazionale d'arte di Roma.\nNel 1976 si aggiudic\u00f2 nuovamente il Premio Suzzara.\nEsponente del realismo esistenziale, nell'attivit\u00e0 a Milano coniug\u00f2 il paesaggismo toscano con la tradizione del naturalismo lombardo. Fu toccato dalla corrente informale ma ader\u00ec anche a uno stile figurativo di tipo espressionista.\nSue opere sono conservate al Museo della Permanente a Milano, nella Pinacoteca Tosio Martinengo di Brescia e nel MAGI '900."}
{"id": "5839092", "revid": "415140", "url": "https://it.wikipedia.org/wiki?curid=5839092", "title": "Ivan Jakubovskij", "text": ""}
{"id": "5839104", "revid": "158913", "url": "https://it.wikipedia.org/wiki?curid=5839104", "title": "Alessandro I Romanov", "text": ""}
{"id": "5839107", "revid": "1573940", "url": "https://it.wikipedia.org/wiki?curid=5839107", "title": "Zelotes qwabergensis", "text": "Zelotes qwabergensis \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dalla localit\u00e0 sudafricana di rinvenimento degli esemplari: Qwa Qwa-berg, e dal suffisso latino \"-ensis\" che ne indica l'appartenenza.\nCaratteristiche.\nQuesta specie non \u00e8 stata attribuita a nessun gruppo: si distingue dalle altre per la forma della piastra epiginale e i dotti allargati a guisa di un foglio, peculiarit\u00e0 che separano in modo netto questa specie dalle altre Zelotes.\nL'olotipo femminile rinvenuto ha lunghezza totale \u00e8 di 7,92mm; la lunghezza del cefalotorace \u00e8 di 3,33mm; e la larghezza \u00e8 di 2,50mm.\nDistribuzione.\nLa specie \u00e8 stata reperita nel Sudafrica centrorientale: l'olotipo femminile \u00e8 stato rinvenuto in localit\u00e0 Qwa Qwa-berg, nei pressi della citt\u00e0 di Harrismith, appartenente alla provincia di Free State.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5839138", "revid": "1573940", "url": "https://it.wikipedia.org/wiki?curid=5839138", "title": "Dinastia Wei occidentale", "text": "La dinastia Wei Occidentale () regn\u00f2 sul Nord-Ovest della Cina dal 534 al 557 durante il periodo delle Dinastie del Nord e del Sud. Preceduta dalla dinastia Wei Settentrionale (Bei Wei), prima della frantumazione della Cina del Nord, fu seguita dalla dinastia Dinastia Zhou Settentrionale (Bei Zhou), che riunific\u00f2 la Cina settentrionale nel 577.\nCome i Wei orientali, i Wei occidentali appartenevano all'etnia Tabghach, un popolo d'origine turca cinesizzato, che avevano scelto Chang'an come loro capitale. Mescolando le tradizioni della steppa ai principi del legalismo, il loro stato riusc\u00ec a sviluppare un'importante potenza militare. Nel 553, s'impadronirono dell'attuale Sichuan. Nel 557, i Wei occidentali adottarono il nome di Zhou settentrionali."}
{"id": "5839139", "revid": "1573940", "url": "https://it.wikipedia.org/wiki?curid=5839139", "title": "Hydraenidae", "text": "Hydraenidae \u00e8 una famiglia di insetti dell'ordine dei Coleotteri che comprende specie acquatiche allo stadio adulto, di piccola taglia e con una distribuzione cosmopolita.\nDescrizione.\nI membri di questa famiglia sono di piccole dimensioni, non superando in media i 3\u00a0mm di lunghezza, nonostante alcune specie possano raggiungere i 7\u00a0mm. Il corpo \u00e8 relativamente allungato, di colore bruno, nero o raramente giallastro, talvolta con riflessi metallici. Le antenne sono brevi con clava di 3-5 articoli ricoperta da una fitta peluria idrofuga, al contrario i palpi mascellari sono molto lunghi, spesso superanti le antenne, formati da quattro articoli di cui il terminale ha forma clavata.\nBiologia.\nGli adulti, pur essendo sempre acquatici, sono cattivi nuotatori e spesso si limitano a camminare sul fondo o sotto le pietre in ecosistemi stagnanti o ad acqua debolmente corrente. Le larve sono invece terrestri e l'impupamento avviene in luoghi umidi. La maggioranza delle specie sono fitofaghe.\nTassonomia.\nLa famiglia \u00e8 suddivisa nelle seguenti sottofamiglie e trib\u00f9:"}
{"id": "5839144", "revid": "1543377", "url": "https://it.wikipedia.org/wiki?curid=5839144", "title": "A Night at the Chinese Opera", "text": "A Night at the Chinese Opera \u00e8 un'opera in tre atti di Judith Weir, che scrisse anche il libretto. Oltre ad una precedente opera per bambini, questa \u00e8 stata la prima opera su larga scala di Weir, scritta su commissione della BBC per l'esecuzione della Kent Opera. Weir ha inserito una vecchia commedia cinese della dinastia Yuan, The Orphan of Zhao, come fulcro del secondo Atto 2 della sua opera.\nIl lavoro ha esordito l'8 luglio 1987 al Teatro Everyman, Cheltenham, Inghilterra. Il critico della rivista Opera osserv\u00f2 che \"poche nuove opere recentemente si sono cos\u00ec tanto allontanate da una prima impressione come A \"Night at the Chinese Opera\", in parte per i suoi intrinsechi meriti drammatico-musicali, in parte attraverso lo stile di produzione\".\nGli atti esterni sono completamente scritti per orchestra da camera in \"forme chiuse\" come area, sestetto, mottetto in sette parti ma la commedia di Yuan \u00e8 in gran parte orchestrata per flauto, archi inferiori e percussioni.\nStoria delle esecuzioni.\nLa Kent Opera ha poi portato in tour l'opera a Dartford, Canterbury, Plymouth e Eastbourne durante la stagione 1987-1988. L'Opera di Santa Fe ha messo in scena la prima americana dell'opera nel luglio 1989. La seconda produzione britannica \u00e8 stata al Glasgow Royal Concert Hall il 26 febbraio 1999 come un concerto semi-scenico. Una terza produzione britannica fu della Royal Academy of Music nel marzo 2006. La prima produzione in Scozia, alla Scottish Opera, \u00e8 stata nel mese di aprile 2008. la British Youth Opera l'ha eseguita durante il settembre 2012.\nLa produzione della Kent Opera fu registrata per la televisione dalla BBC nel 1988, directta da Barrie Gavin.\nRiassunto.\nChao Sun \u00e8 un esploratore e cartografo che \u00e8 stato esiliato dalla citt\u00e0 di Loyan. Il figlio di Chao Lin diventa il supervisore della costruzione di un canale. I suoi lavoratori includono un gruppo di attori.\nUna sera, gli attori / lavoratori eseguono la vecchia opera cinese \"The Chao Family Orphan\". Il vecchio dramma racconta del cattivo generale Tuan-Ku, che fa s\u00ec che il suo servo Chao e sua moglie si suicidino falsificando una lettera apparentemente ufficiale dall'imperatore che induce Chao a togliersi la vita. Il loro giovane figlio viene abbandonato un orfano. Senza volerlo, il generale in seguito adotta e cresce il bambino come suo figlio. Venti anni dopo, c'\u00e8 una cospirazione per rovesciare l'imperatore. L'orfano impara a poco a poco la verit\u00e0 sulla sua nascita e il destino dei suoi genitori e si unisce al complotto per la vendetta. Un terremoto, per\u00f2, interrompe la cospirazione e gli attori vengono arrestati.\nIl lavoro di Chao Lin sul canale \u00e8 lodato. A un certo punto, quando sta sorvegliando il canale, Chao incontra una vecchia che gli racconta di quello che \u00e8 successo a suo padre. In parallelo alla \"Chao Family Orphan Story\", Chao Lin progetta la vendetta sui nemici di suo padre. Tuttavia, Chao Lin viene catturato e giustiziato per il suo complotto. Gli attori che stavano eseguendo la \"Chao Family Orphan Story\" ritornano poi per completare la commedia, in cui il figlio non riesce a vendicare il padre contro il generale Tuan-Ku."}
{"id": "5839147", "revid": "270680", "url": "https://it.wikipedia.org/wiki?curid=5839147", "title": "Dinastia Wei dell'Ovest", "text": ""}
{"id": "5839148", "revid": "270680", "url": "https://it.wikipedia.org/wiki?curid=5839148", "title": "Dinastia Wei Occidentale", "text": ""}
{"id": "5839151", "revid": "76963", "url": "https://it.wikipedia.org/wiki?curid=5839151", "title": "Thayne Jasperson", "text": "Ha recitato nei cast originali dei musical \"Newsies\" (2012), \"Matilda the Musical\" (2013) e \"Hamilton\" (2015) a Broadway.\nJasperson \u00e8 dichiaratamente gay."}
{"id": "5839171", "revid": "155634", "url": "https://it.wikipedia.org/wiki?curid=5839171", "title": "Zhang Xin (sciatrice)", "text": "Biografia.\nIn Coppa del Mondo ha esordito il 14 febbraio 2004 ad Harbin (13\u00aa), ottenendo il primo podio il 18 dicembre 2005 a Changchun (2\u00aa) e la prima vittoria il 17 dicembre 2010 a Beida Lake. In carriera ha partecipato a due edizione dei Giochi olimpici invernali, (13\u00aa nei salti) e (2\u00aa nei salti), e ad una dei Campionati mondiali (12\u00aa a Voss-Myrkdalen 2013).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nAE = salti"}
{"id": "5839186", "revid": "117898819", "url": "https://it.wikipedia.org/wiki?curid=5839186", "title": "Nelson Poynter", "text": "Biografia.\nNacque a Sullivan, Indiana, nel 1903. La sua famiglia si trasfer\u00ec in Florida nove anni pi\u00f9 tardi, quando suo padre acquist\u00f2 il \"St. Petersburg Times\". Nelson torn\u00f2 in Indiana per conseguire il suo Bachelor of Arts presso l'Indiana University ed infine complet\u00f2 gli studi con un master a Yale nel 1927.\nDopo aver terminato gli studi ricopr\u00ec diversi ruoli per conto di testate giornalistiche di tutto il paese. Cominci\u00f2 a comprare azioni da suo padre nel 1935 e divenne redattore nel 1939. Occup\u00f2 tale posizione fino alla morte del padre nel 1953, quando venne nominato presidente. Co-fond\u00f2 la Congressional Quarterly con sua moglie, Henrietta.\nCre\u00f2 il Poynter Fund (fondo monetario) nel 1954 in onore del padre. Lo don\u00f2 generosamente alle sue due alma mater per arricchirne il programma giornalistico. Il suo pi\u00f9 grande lascito fu la fondazione del Modern Media Institute che fu rinominato Poynter Institute dopo la sua morte nel 1978. Il Poynter Institute ricevette tutte le sue quote della Times Publishing Company, proprietaria del St. Petersburg Times (rinominato Tampa Bay Times nel 2012) e la Congressional Quarterly (venduta a The Economist Group nel 2009). La Nelson Poynter Memorial Library, costruita nel 1996, fu edificata in onore di Poynter nel campus della University of South Florida St. Petersburg."}
{"id": "5839191", "revid": "1305772", "url": "https://it.wikipedia.org/wiki?curid=5839191", "title": "Luis Carlos Gal\u00e1n", "text": " Fu due volte candidato alla carica di Presidente della Colombia. La prima volta nel 1982, come rappresentante del movimento politico \"Nuevo Liberalismo\" da lui stesso fondato nel 1979, ma fu sconfitto da Belisario Betancur. Il movimento era una corrente del Partito Liberale Colombiano e con la mediazione dell'ex-presidente liberale Julio C\u00e9sar Turbay Ayala, Gal\u00e1n rientr\u00f2 nelle file del Partito Liberale e ritorn\u00f2 in corsa alle presidenziali del 1990. \nFervente avversario dei famigerati cartelli della droga colombiani, era considerato il favorito alle Presidenziali del 1990: venne assassinato il 18 agosto 1989 durante un comizio pubblico nella citt\u00e0 di Soacha, nel dipartimento di Cundinamarca, dinnanzi a 10.000 persone per ordine del signore della droga Pablo Escobar.\nBiografia.\nGal\u00e1n nacque il 29 settembre 1943 a Bucaramanga, Santander, nel nord-est della Colombia. Ebbe un'infanzia felice, con forti legami familiari, affettuosi e talvolta austeri, dato che aveva 12 fratelli. La famiglia si trasfer\u00ec a Bogot\u00e0 nel 1949. A Bogot\u00e0 Gal\u00e1n fu iscritto al \"Colegio Americano\" nel 1950. Durante i suoi studi l\u00ec e a soli 8 anni, partecip\u00f2 a una marcia contro il presidente del Partito Conservatore Laureano G\u00f3mez e ebbe l'idea di arruolarsi con i guerriglieri liberali. Due anni dopo fu trasferito al \"Colegio Antonio Nari\u00f1o\".\nDa giovane adolescente, a 14 anni, ebbe modo di partecipare ai movimenti studenteschi del 1957 contro il regime dittatoriale del presidente Gustavo Rojas Pinilla, venendo arrestato durante le proteste e passando anche una notte in prigione nonostante la sua giovane et\u00e0. Nel 1960 si diplom\u00f2 e si iscrisse alla facolt\u00e0 di Legge e Economia della \"Pontifical Xavierian University\" di Bogot\u00e0. Le sue idee liberali emersero durante gli anni accademici, in cui fond\u00f2 anche una rivista (\"V\u00e9rtice\") di stampo liberale in un ambiente per lo pi\u00f9 conservatore; la rivista lo avvicin\u00f2 anche al mondo del giornalismo.\nEbbe anche modo di avvicinare personalit\u00e0 di spicco del Partito Liberale Colombiano, tra cui il futuro Presidente della Colombia Carlos Lleras Restrepo (che apprezzando il lavoro di Gal\u00e1n decise di scrivere per la sua rivista) e Eduardo Santos, editore del giornale \"El Tiempo\", il pi\u00f9 venduto in Colombia, nonch\u00e9 ex-presidente liberale, che ne elogi\u00f2 le capacit\u00e0 giornalistiche. Nel 1965 si laure\u00f2 e inizi\u00f2 proprio sul \"Tiempo\" una folgorante carriera di giornalista ed editorialista.\nL'attivit\u00e0 di giornalista.\nL'attivit\u00e0 nel \"Tiempo\" lo port\u00f2 a diventare un giornalista ed editorialista affermato. Ci\u00f2 gli fece guadagnare la posizione di assistente del direttore e pi\u00f9 avanti la qualifica di membro del Direttorio Esecutivo nel giornale con il sostegno di Eduardo Santos prima e del direttore Roberto Garc\u00eda Pe\u00f1a poi. Scriveva anche per il settimanale \"Nueva Forntera\", fondato dall'ex-presidente Carlos Lleras, di cui fu direttore nel 1976 dopo essere tornato dall'Italia. Come giornalista Gal\u00e1n scrisse non meno di 150 editoriali, seguiti da altri 150 durante la sua attivit\u00e0 nel \"Tiempo\".\nNel 1976 Gal\u00e1n scrisse un articolo in uno degli editoriali di Nueva Frontera in cui denunciava l'esistenza del narcotraffico e che i gruppi mafiosi stavano influenzando la struttura sociale della Colombia. Denunci\u00f2 anche il clientelismo, la corruzione dei valori morali e la perdita di valori collettivi, preannunciando il futuro della Colombia. Un aneddoto racconta che, durante un'intervista all'appena eletto presidente Misael Pastrana Borrero, Gal\u00e1n rimase sorpreso dalle parole del presidente che annunciava, nel bel mezzo dell'intervista, che lo avrebbe nominato Ministro dell'Istruzione.\nCarriera politica.\nNel 1970 Gal\u00e1n fu nominato Ministro dell'Educazione Nazionale durante la presidenza di Misael Pastrana. Il suo mandato come ministro fu caratterizzato dalle politiche sociali progressiste, ma non furono considerate di grande successo. Nel 1972 Gal\u00e1n fu scelto come Ambasciatore di Colombia in Italia e successivamente, nel 1974, mentre era ancora ambasciatore, fu nominato rappresentante della Colombia alla FAO. Sotto l'influenza dell'ex-presidente Lleras e dopo aver diretto la rivista Nueva Frontera per sette anni, nel 1976 Gal\u00e1n corse per la carica di consigliere comunale nel comune di Oiba, nella zona nord-orientale del dipartimento di Santander. Negli anni 1977 e 1978 Gal\u00e1n si prodig\u00f2 molto per la rielezione di Carlos Lleras a presidente della Colombia mentre lui si impegnava per la propria elezione a membro del Senato. Lleras non fu rieletto, ma Gal\u00e1n fu eletto Senatore di Colombia rappresentando il dipartimento di Santander.\nIl 30 novembre 1979 Gal\u00e1n fond\u00f2 un nuovo partito dal nome \"Nuevo Liberalismo\", vicino al Partito Liberale Colombiano. Durante gli anni '80 la Colombia fu messa sotto assedio dai violenti cartelli della droga, in particolar modo dal cartello di Medell\u00edn che aveva guadagnato una grandissima influenza ricattando o assassinando molti ufficiali. Gal\u00e1n vide in questo un grave pericolo per la Colombia e la sua societ\u00e0.\nNel 1980 Gal\u00e1n venne eletto consigliere comunale della capitale, Bogot\u00e0, per poi essere nominato l'anno seguente come possibile candidato per la presidenza di Colombia tra le divisioni del Partito Liberale, volendo sfidare la maggioranza del partito guidata da Alfonso L\u00f3pez Michelsen e poi dal presidente Julio C\u00e9sar Turbay Ayala, ma i votanti premiarono il candidato conservatore Belisario Betancur Cuartas. Gal\u00e1n ottenne comunque un buon risultato nonostante la sconfitta; il suo partito guadagn\u00f2 il 10% dei voti totali vincendo in 21 delle 23 Assemblee di dipartimento e Gal\u00e0n venne rieletto come senatore, ma fu criticato dal Partito Liberale per aver creato divisioni all'interno del partito e aver perso infine le elezioni. Nel 1982 il boss del cartello di Medell\u00edn Pablo Escobar cerc\u00f2 di infiltrarsi tra le file del partito di Gal\u00e1n. Gal\u00e1n lo rifiut\u00f2 pubblicamente di fronte a migliaia di suoi sostenitori provenienti da Antioquia e da tutta la Colombia.\nLa carriera di Gal\u00e1n era ancora in ascesa. Nel 1986 si astenne dal partecipare alla corsa presidenziale per prevenire ulteriori divisioni all'interno del Partito Liberale e ci\u00f2 gli permise di essere eletto per la terza volta Senatore. Questa sua mossa fece in modo che il Partito Liberale riguadagnasse la carica di Presidente con l'elezione di Virgilio Barco Vargas, ma a un costo terribile per il suo partito, che perse il 50% dei voti ottenuti nelle elezioni precedenti. Fu solo grazie alla mediazione dell'ex-presidente Julio C\u00e9sar Turbay che Gal\u00e1n rientr\u00f2 nel partito nel 1987, deciso pi\u00f9 che mai a vincere le primarie per candidarsi per la seconda volta alla carica di presidente. Gal\u00e1n non riusciva pi\u00f9 a sopportare la violenza e la corruzione che i cartelli della droga guidati da Pablo Escobar e Gonzalo Rodr\u00edguez Gacha, soprannominato \"El Mexicano\", stavano imponendo alla Colombia e cerc\u00f2 quindi di dare il suo supporto al debole governo togliendo la bilancia del potere dalle mani dei suoi pericolosi nemici.\nIl \"Nuevo Liberalismo\" appoggi\u00f2 il governo, ricevendo la scrivania del Ministero dell'Agricoltura nella persona di Gabriel Rossas Vega, e il Partito Liberale guadagn\u00f2 un solido legame, che si consolid\u00f2 successivamente quando Gal\u00e1n vinse le primarie del Partito Liberale. La popolarit\u00e0 di Gal\u00e1n intanto cresceva grazie al suo aperto criticismo e alla sua denuncia verso la violenza dei cartelli, promettendo di estradare i narcotrafficanti negli Stati Uniti. Il 4 luglio 1989 annunci\u00f2 che avrebbe corso per la carica all'Hotel Tequendama di Bogot\u00e0: la sua popolarit\u00e0 vol\u00f2 al 60%. Nel mentre, Escobar si mise in testa di candidarsi come deputato e trov\u00f2 un aiuto in Alberto Santofimio, capo politico del dipartimento di Tolima, affiliato sia con una fazione del Partito Liberale guidata da Alfonso L\u00f3pez Michelsen sia con il movimento chiamato \"Movimiento de Renovaci\u00f3n Liberal\", che lo nomin\u00f2 sostituto di Jairo Rojas.\nL'assassinio.\nGal\u00e1n ricevette le prime minacce di morte tramite alcune chiamate al suo telefono di casa dopo il congresso del Partito Liberale che nomin\u00f2 il candidato alle presidenziali. Furono lasciati dei volantini nella cassetta postale che minacciavano l'uccisione o il rapimento dei suoi figli. Il 4 agosto 1989 fu sventato un primo tentativo di uccidere Gal\u00e1n con un RPG (lanciarazzi) mentre visitava Medell\u00edn. L'attentato non ebbe successo grazie agli uomini di Waldemar Franklin Quintero, il comandante della Polizia nazionale della Colombia di Antioquia. Ad accompagnare Quintero e Gal\u00e1n vi era il sindaco di Medell\u00edn, Pedro Pablo Pal\u00e1ez; sia Pal\u00e1ez sia Quintero sarebbero stati assassinati da l\u00ec a poche settimane. Dopo questi omicidi, Gal\u00e1n e la sua famiglia limitarono i viaggi, soprattutto notturni.\nSuccessivamente, lo staff di Gal\u00e1n venne informato dai servizi segreti colombiani della presenza in Bogot\u00e0 di un gruppo di cecchini pagati per ucciderlo. Il suo staff gli sugger\u00ec di non proseguire il tour elettorale nella citt\u00e0 di Soacha, ma di recarsi a Valledupar, ritenendo il percorso pi\u00f9 adatto dal momento che Gal\u00e1n venne anche invitato a presenziare una partita di calcio per la qualificazione ai campionato mondiale di calcio del 1990 nella vicina Barranquilla, nella quale stava per giocare la Nazionale di calcio della Colombia. All'ultimo momento, per\u00f2, Gal\u00e0n cambi\u00f2 idea e ordin\u00f2 al suo staff di prepararsi per andare a Soacha. Gal\u00e1n fu ucciso mentre saliva sul palco per un comizio di fronte a 10.000 persone a Soacha il 18 agosto 1989. Almeno altre dieci persone furono ferite nella sparatoria.\nI cartelli della droga colombiani erano preoccupati riguardo alla possibile approvazione nel Congresso del trattato di estradizione con gli Stati Uniti e gli avversari politici erano spaventati dalla crescita di potere di Gal\u00e1n che avrebbe isolato molti di loro dagli elettori. Stando alla testimonianza di John Jairo Vel\u00e1squez, detto \"Popeye\", e di Luis Carlos Aguilar, detto \"El Mugre\", ex sicari di Pablo Escobar, l'assassinio era stato pianificato in una fattoria da Escobar, Jos\u00e9 Gonzalo Rodr\u00edguez Gacha, dal leader politico liberale Alberto Santofimio e altri. Vel\u00e0squez afferm\u00f2 che Santofimio ebbe una certa influenza sulla decisione di Escobar e che aveva sentito Santofimio dire \"uccidilo Pablo, uccidilo!\". Santofimio disse a Escobar che se Gal\u00e1n fosse diventato presidente, lo avrebbe fatto estradare negli Stati Uniti. Altri potenziali mandanti furono menzionati da \"Ernesto Baez\", un ex membro del gruppo paramilitare Autodefensas Unidas de Colombia, che testimoni\u00f2 affermando che l'assassinio di Gal\u00e1n venne organizzato dalla mafia colombiana con la partecipazione di membri corrotti dell'esercito e del DAS.\nDopo la morte.\nLa notizia della sua morte caus\u00f2 immediatamente un grande impatto sulla popolazione e il governo. Il giorno dopo in migliaia scesero nelle strade per protestare in silenzio contro lo strapotere dei narcos, fu dichiarato lo stato d\u2019assedio e fu emanato il decreto 1830 del 19 agosto 1989, che autorizzava l\u2019estradizione negli Stati Uniti dal punto di vista amministrativo, senza chiedere il permesso da parte della Corte Suprema di Giustizia. C\u00e9sar Gaviria, che era stato il coordinatore della campagna elettorale (\"Jefe de Debate\") di Gal\u00e1n, fu proclamato suo successore dalla famiglia di Gal\u00e1n e dai suoi sostenitori all'interno del Partito Liberale. Fu eletto presidente nel 1990.\nNel 2004 il ritrovamento di una lettera scritta da uno dei sicari che si erano infiltrati nella scorta di Gal\u00e1n rese noto che l'omicidio era stato eseguito con l'aiuto di membri corrotti della polizia colombiana e di alcuni suoi bodyguard che erano stati comprati dai cartelli della droga, tra cui Pablo Escobar. La maggior parte dei presunti sicari arrestati furono uccisi in prigione o poco dopo il rilascio, presumibilmente per farli tacere.\nIl 13 maggio 2005 Alberto Santofimio (che aveva anche occupato la scrivania di Ministro della Giustizia nel 1974), conosciuto per i suoi aperti legami con Pablo Escobar durante gli anni 80, fu arrestato e accusato di essere stato il mandante intellettuale dell'uccisione di Gal\u00e1n. Stando alla nuova confessione di John Jairo Velasquez (alias \"Popeye\"), il migliore sicario di Escobar al tempo, Santofimio avrebbe apertamente suggerito di uccidere Gal\u00e0n durante un incontro segreto, cos\u00ec da eliminare un rivale politico e prevenire l'estradizione di Escobar. In precedenza Santofimio era stato interrogato e menzionato nelle indagini e vi erano parecchie voci che contemplavano il suo coinvolgimento, ma apparentemente non si trov\u00f2 nessuno che potesse direttamente testimoniare il suo ruolo fino a poco tempo fa. Vel\u00e1squez, uscito di prigione il 26 agosto 2016, dopo 23 anni e 3 mesi di carcere, raccont\u00f2 alla stampa colombiana che aveva inizialmente negato la partecipazione di Santofimio a causa del suo potere politico di quegli anni. Altre nuove e imprecisate prove avrebbero inoltre contribuito a costruire il caso contro Santofimio.\nL'11 ottobre 2007 Alberto Santofimio \u00e8 stato condannato a 24 anni di prigione. \u00c8 stato poi rilasciato in appello, ma nell'agosto del 2011 la Corte Suprema reintegr\u00f2 la condanna e Santofimio si consegn\u00f2.\nIl 25 novembre 2010 i procuratori colombiani emisero un mandato di arresto per l'ex direttore dei servizi segreti colombiani (DAS), Miguel Maza M\u00e1rquez, per il coinvolgimento nell'omicidio di Gal\u00e1n. I procuratori affermarono che Maza avrebbe alleggerito intenzionalmente la squadra di guardie del corpo di Gal\u00e0n cos\u00ec da permettere l'assassinio del 18 agosto 1989.\nCitazioni.\nGal\u00e1n fu in gran parte influenzato dalle idee di Pierre Teilhard de Chardin e dai libri di Nikos Kazantzakis.\nA proposito di quest'ultimo, le parole del padre di Luis Carlos, Mario Gal\u00e1n, testimoniano come egli fosse affascinato dalla sensibilit\u00e0 sociale di Kazantzakis, dalla sua lotta interiore tra l'angelo e la bestia, tra la natura interiore e superiore, tra il mondo sensibile e spirituale e che avesse assunto a obiettivo della sua vita questa ricerca, non solamente dentro la sua interiorit\u00e0, ma anche nel collettivo. "}
{"id": "5839218", "revid": "80598", "url": "https://it.wikipedia.org/wiki?curid=5839218", "title": "Some Days You Eat the Bear...and Some Days the Bear Eats You", "text": "Some Days You Eat the Bear...and Some Days the Bear Eats You \u00e8 l'ottavo album discografico del musicista folk rock britannico Ian Matthews, pubblicato dall'etichetta discografica Elektra Records nel febbraio del 1974.\nMusicisti.\nOl' '55\nI Don't Wanna Talk About It\nA Wailing Goodbye\nKeep on Sailing\nTried so Hard\nDirty Work\nDo I Still Figure in Your Life\nHome\nBiloxi\nThe Fault"}
{"id": "5839220", "revid": "122903486", "url": "https://it.wikipedia.org/wiki?curid=5839220", "title": "Gran Premio motociclistico di Germania 1982", "text": "Il Gran Premio motociclistico di Germania fu l'ultimo appuntamento del motomondiale 1982.\nSi svolse il 26 settembre 1982 ad Hockenheim, e corsero tutte le classi (tranne la 125) alla presenza di 120.000 spettatori.\nLa gara della 500 si decise all'ultimo giro, quando Freddie Spencer, sino ad allora in testa, si fece raggiungere dal neocampione della categoria Franco Uncini e da Randy Mamola: Spencer e Uncini si toccarono alla curva Sachs, cadendo (lo statunitense si frattur\u00f2 una clavicola) e lasciando la vittoria a Mamola. Primi punti iridati per la Cagiva, decima con Jon Ekerold.\nIn 350, corsa sotto la pioggia, Anton Mang part\u00ec male per poi recuperare, terminando al secondo posto dietro a Manfred Herweh e laureandosi per la quarta volta campione del mondo. Il tedesco vinse la gara della 250, ma non fu sufficiente per vincere anche il titolo della quarto di litro, finito al francese Jean-Louis Tournadre (quarto al traguardo).\nNella gara della 50 vittoria di Eugenio Lazzarini in volata su Stefan D\u00f6rflinger.\nNei sidecar vittoria per Rolf Biland, il sesto posto \u00e8 per\u00f2 sufficiente all'equipaggio Werner Schw\u00e4rzel-Andreas Huber per laurearsi campione.\nClasse 500.\n41 piloti alla partenza, 25 al traguardo.\nClasse 350.\nPer la 350 si tratt\u00f2 dell'ultima apparizione in una gara del motomondiale; la vita della classe si interruppe dopo 281 prove dalla sua istituzione nel motomondiale 1949, fin dalla prima gara, il Tourist Trophy 1949.\nClasse sidecar.\nAll'equipaggio Werner Schw\u00e4rzel-Andreas Huber era sufficiente un 9\u00ba posto per divenire campioni, visto che il vantaggio in classifica su Biland-Waltisperg era di 13,5 punti. Come prevedibile i tedeschi corrono senza prendere troppi rischi e chiudono al sesto posto, rendendo di fatto inutile la 6\u00aa vittoria di Biland in 9 GP (peraltro conquistata al rientro da un infortunio alla clavicola). Per Schw\u00e4rzel e Huber \u00e8 il primo titolo nel motomondiale, ottenuto senza vincere alcuna gara durante la stagione.\nLa classifica finale vede Schw\u00e4rzel a 86 punti, Biland a 82,5 e Michel a 68."}
{"id": "5839228", "revid": "1149807", "url": "https://it.wikipedia.org/wiki?curid=5839228", "title": "Dr. Eggman Nega", "text": ""}
{"id": "5839254", "revid": "4175", "url": "https://it.wikipedia.org/wiki?curid=5839254", "title": "Radisson Hotel Group", "text": "Radisson Hotel Group \u00e8 la holding del gruppo Radisson: si tratta di una multinazionale a capitale misto privato e pubblico di propriet\u00e0 del governo cinese.\nI marchi della catena sono:Quorvus Collection, Radisson Hotels, Radisson Blu, Radisson Red, Country Inns &amp; Suites, Park Inns e Park Plaza Hotels &amp; Resorts."}
{"id": "5839257", "revid": "6923", "url": "https://it.wikipedia.org/wiki?curid=5839257", "title": "Sheraton International", "text": "Sheraton International, LLC, pi\u00f9 semplicemente nota come Sheraton, \u00e8 una catena alberghiera statunitense con sede a White Plains, nello Stato di New York, di propriet\u00e0 di Starwood Hotels &amp; Resorts Worldwide, societ\u00e0 che a sua volta appartiene a Marriott International.\nStoria.\nLa Sheraton venne fondata nel 1937 a Springfield, nel Massachusetts, da Ernest Hendersone e Robert Moore. Dopo una rapida crescita negli Stati Uniti, nel 1945 Sheraton fu la prima catena alberghiera ad essere quotata presso la Borsa di New York.\nL'espansione internazionale inizi\u00f2 nel 1949, quando la societ\u00e0 acquis\u00ec due catene alberghiere canadesi. Il primo hotel al di fuori di Canada e Stati Uniti venne aperto solo nel 1961 a Tel Aviv, in Israele, a cui segu\u00ec l'apertura di una struttura a Caracas, in Venezuela nel 1963.\nNel 1965 venne inaugurato a Boston il 100\u00b0 hotel e 3 anni dopo Sheraton venne venduta alla ITT Corporation, diventando cos\u00ec ITT Sheraton.\nNel 1985 la ITT Sheraton fu la prima compagnia occidentale ad aprire un albergo in Cina.\nNel 1994 ITT Sheraton acquisisce la Compagnia Italiana Grandi Alberghi, creando in contemporanea il nuovo marchio The Luxury Collection, sotto il quale passarono diversi alberghi della defunta catena alberghiera italiana. In contemporanea, venne anche creato il marchio Four Points by Sheraton, dedicato agli hotel del gruppo che disponevano di meno servizi.\nITT Sheraton venne acquistata nel 1998 dalla Starwood Hotels &amp; Resorts Worldwide, riportando cos\u00ec il nome a Sheraton. Dal 2016, Starwood \u00e8 di propriet\u00e0 di Marriott International.\nNel 2017 esistono circa 400 hotel della catena in tutto il mondo che impiegano 145\u00a0000 persone."}
{"id": "5839277", "revid": "767487", "url": "https://it.wikipedia.org/wiki?curid=5839277", "title": "Believe (Girlschool)", "text": "Believe \u00e8 il decimo album in studio del gruppo heavy metal inglese Girlschool. \u00c8 il primo album in cui suona la nuova chitarrista Jackie Chambers, con la band dal 2000. Venne ristampato nel 2008 in edizione limitata, venduta tramite il loro sito web e ai concerti, con l'aggiunta del DVD \"Around The World\", contenente filmati di concerti del 2004-2005."}
{"id": "5839278", "revid": "122576411", "url": "https://it.wikipedia.org/wiki?curid=5839278", "title": "Alexandru Ga\u021bcan", "text": ""}
{"id": "5839283", "revid": "1498232", "url": "https://it.wikipedia.org/wiki?curid=5839283", "title": "Fatti unici", "text": "Fatti unici \u00e8 una sit-com televisiva italiana ambientata in un commissariato di polizia, derivata dal programma \"Made in Sud\", da cui proviene la maggior parte del cast.\nProdotta da Tunnel Produzioni, \u00e8 stata registrata nell'auditorium del centro di produzione Rai di Napoli ed \u00e8 andata in onda dal 15 dicembre 2015 in seconda serata su Rai 2. La seconda stagione, registrata tra dicembre e gennaio 2017 al Teatro Politeama di Napoli, \u00e8 invece andata in onda su Rai Premium in prima serata dal 24 settembre 2017 con doppio episodio.\nRepliche della serie.\nA partire dal 30 aprile 2019, ogni marted\u00ec, nuovamente su Rai 2, in seconda serata (alle ore 24:00), vengono replicati gli episodi della prima e della seconda stagione per un totale di 14 appuntamenti. Le puntate della prima serie vanno in onda nuovamente su Rai 2, mentre quelle della seconda stagione vanno in onda per la prima volta su questa rete, in quanto sono gi\u00e0 andate in onda, ma su Rai Premium in prima serata nel settembre del 2017 fino all'8 ottobre dello stesso anno, per un totale di sei episodi, mandati in onda due alla volta.\nEpisodi.\nSeconda stagione.\nDi questa stagione, andata in onda in prima visione assoluta su Rai Premium, non sono presenti i dati di ascolto. "}
{"id": "5839287", "revid": "729019", "url": "https://it.wikipedia.org/wiki?curid=5839287", "title": "Castello di Segalara", "text": "Il castello di Segalara era una fortezza difensiva che sorgeva ai margini dei boschi di Carrega presso Talignano, nel comune di Sala Baganza, in provincia di Parma. Il castello era posto in posizione dominante su un colle a 260 m.s.l.m a guardia della valle dello Scodogna e della media Val Taro.\nStoria.\nLe prime notizie del castello si confondono con quelle del borgo di Segalara, insediamento abitativo di antichissime origini.\nLe prime notizie di un castello o roccaforte risalgono nel 1141, quando il territorio era conteso fra diverse famiglie, tra le quali i Sanvitale, e il borgo figurava munito di una struttura difensiva chiamata Torre di San Lorenzo.\nIl castello pass\u00f2 poi ai Rossi in una data imprecisata del XIII secolo, infatti quando Gilberto da Correggio prese Parma nel 1303, i Rossi si rifugiarono nel castello concentrando in esso uomini e mezzi per tentare la controffensiva.\nTuttavia il tentativo dei Rossi non and\u00f2 a buon fine e il castello venne espugnato e gravemente danneggiato dalle truppe di Gilberto nel 1305.\nDopo la cacciata da Parma di Gilberto avvenuta nel 1316, I Rossi rientrarono in possesso del castello riedificandolo e rinforzandolo, il castello, seppur di modeste dimensioni, raggiunse il suo massimo splendore nel XV secolo, tanto che Pier Maria II de' Rossi chiese al Bembo nella \"Camera d'Oro\" del Castello di Torrechiara.\nLasciata nel testamento del 1464 di Pier Maria II de' Rossi al figlio Bernardo e nell'emendamento del 1480 al figlio naturale Bertrando che soggiorn\u00f2 abbastanza spesso nel castello. Fatta eccezione per un paio di anni in cui fu prigioniero di Ludovico il Moro, Bertrando mantenne il possesso del castello sino alla morta avvenuta nel 1502, anno in cui il castello pass\u00f2 con tutti i suoi feudi sotto la sovranit\u00e0 di Troilo I de' Rossi, marchese di San Secondo.\nI marchesi di San Secondo tennero il possesso della rocca, sino al 1635 anno in cui fu confiscata dai Farnese a causa della militanza di Troilo IV de' Rossi sotto le insegne dei re di Spagna, invisi ai duchi di Parma.\nRestituita a Scipione I de' Rossi nel 1653, fu definitivamente ceduta da Scipione stesso alla camera ducale nel 1666, insieme a tutte le altre rocche dell'appennino, a causa della disastrosa situazione economica nella quale versavano le finanze dei Rossi.\nNel 1682 i Farnese vendono il castello al marchese Gian Antonio Canossa di Pontremoli, i Canossa trasformarono il castello ormai cadente in una villa inglobando parte delle strutture esistenti, la villa fu poi ceduta nell'Ottocento alla famiglia Franceschi e in seguito venne divisa fra pi\u00f9 proprietari."}
{"id": "5839290", "revid": "1442080", "url": "https://it.wikipedia.org/wiki?curid=5839290", "title": "Hall of Fame Tennis Championships 2015 - Qualificazioni singolare", "text": "Le qualificazioni del singolare dell'Hall of Fame Tennis Championships 2015 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5839291", "revid": "73843", "url": "https://it.wikipedia.org/wiki?curid=5839291", "title": "The Black Spider", "text": "The Black Spider \u00e8 un'opera in tre atti di Judith Weir su libretto scritto dalla compositrice. Il lavoro \u00e8 vagamente basato sulla novella del 1842 \"Die schwarze Spinne\" di Jeremias Gotthelf.\nNorman Platt, direttore della Kent Opera, raccont\u00f2 come il suo direttore finanziario Robin Jessel gli prest\u00f2 una registrazione della saga di Re Harald della Weir; Platt fu molto impressionato dalla sua originalit\u00e0 e dopo aver ascoltato altra sua musica ancora, si incontr\u00f2 con lei, e le commission\u00f2 un'opera per ragazzi con i fondi dell'Arts Council.\nLa prima dell'opera avvenne nella cripta della Cattedrale di Canterbury il 6 marzo 1985, col tenore Armistead Wilkinson e i ragazzi della Scuola Frank Hooker; dura circa un'ora e un quarto.\nWeir descrive il tono della dell'opera come \"a met\u00e0 tra un video osceno e una commedia brillante\".\nRiassunto.\nL'opera sfrutta l'intersecarsi di due trame e va avanti e indietro tra una leggenda Polacca del Medio Evo ed un taglio giornalistico contemporaneo a proposito di una maledizione per l'apertura di una tomba nella Cattedrale di Cracovia.\nGli abitanti del villaggio oppressi da un signore malvagio hanno il compito di portare un intero bosco di faggi sulla cima della montagna dove egli vive. Uno strano uomo verde appare e dice che far\u00e0 lui il lavoro a condizione che la ragazza del villaggio, Cristina, lo sposi. Cristina sta progettando di sposarsi Carl, ma ritiene che possa risolvere la questione in seguito. Il piccolo uomo verde porta a termine il suo impegno come concordato, ma Cristina ovviamente non mantiene la parola e sposa Carl. Durante la cerimonia un ragno striscia fuori dalla sua mano e questo poi comincia a provocare una piaga nel villaggio. Alla fine il disastro si arresta quando Cristina cattura il ragno e la seppellisce in una tomba di fuori della chiesa.\nNella storia moderna sono in corso degli scavi presso la tomba di Casimiro IV, nella Cattedrale Wawel, Cracovia. Sempre pi\u00f9 gli archeologi sono colpiti da un virus mortale senza nessun indizio sul motivo per cui sta accadendo.\nVersione tedesca.\nAl direttore d'orchestra e compositore Benjamin Gordon fu richiesto dalla Staatsoper di Amburgo di rivedere e ampliare l'opera per la stagione 2008/2009. Al fine di differenziarla dalla versione inglese, la versione tedesca \u00e8 anche conosciuto come \"Das Geheimnis der Schwarzen Spinne\" (Il segreto del ragno nero). L'orchestra \u00e8 stata ampliata per includere archi completi, aumentati i clarinetti originali e le trombe. Le parti delle percussioni sono risultate significativamente modificate, sostituendo molti degli strumenti artigianali con percussioni tradizionali. La parte originale di chitarra \u00e8 stata sostituita con una nuova importante parte per arpa. Le parti vocali sono state modificate per permettere ai cantanti di utilizzare di pi\u00f9 la loro estensione vocale e arie e insiemi sono stati estesi, utilizzando nuovo materiale basato su motivi gi\u00e0 esistenti. L'aggiunta di diversi nuovi intermezzi orchestrali che incorporano parte della musica esistente rende il lavoro leggermente pi\u00f9 lungo (circa 75 minuti). In confronto all'orchestrazione originale, quella di Gordon \u00e8 ancora su misura per i giovani cantanti, ma per cantanti pi\u00f9 esperti rispetto all'originale in quanto \u00e8 ritmicamente pi\u00f9 complessa. In alcuni punti la musica \u00e8 pi\u00f9 della Transilvania, in altri pi\u00f9 sinistra, mentre la musica \"ragno\" consente all'orchestra di condividere il palcoscenico con i cantanti. Judith Weir ha partecipato alla prima l'8 febbraio 2009. La versione \"Hamburg\" \u00e8 stata successivamente eseguita a Bonn (2010), Regensburg (2011) e Dortmund (2014)."}
{"id": "5839300", "revid": "666668", "url": "https://it.wikipedia.org/wiki?curid=5839300", "title": "AFC Futsal Championship 2016", "text": "L'AFC Futsal Championship 2016 \u00e8 stato il 14\u00ba campionato asiatico e si \u00e8 disputato dal 10 al 21 febbraio 2016 a Tashkent, in Uzbekistan. L'Iran ha vinto il titolo per l'undicesima volta.\nCampione.\nCampione d'Asia 2016\nIRAN(11\u00ba titolo)"}
{"id": "5839322", "revid": "287204", "url": "https://it.wikipedia.org/wiki?curid=5839322", "title": "Hall of Fame Tennis Championships 2015 - Doppio", "text": "Il doppio maschile del Hall of Fame Tennis Championships 2015 \u00e8 stato un torneo di tennis facente parte dell'ATP World Tour 2015.\nChris Guccione e Lleyton Hewitt era i detentori del titolo, ma Hewitt ha deciso di prendere parte ai quarti di finale di Coppa Davis. Guccione ha fatto coppia con Matthew Ebden, ma i due hanno perso al primo turno contro Johan Brunstr\u00f6m e Marcelo Demoliner.\nJonathan Marray e Aisam-ul-Haq Qureshi hanno battuto in finale Nicholas Monroe e Mate Pavi\u0107 con il punteggio di 4\u20136, 6\u20133, [10\u20138]."}
{"id": "5839323", "revid": "132266", "url": "https://it.wikipedia.org/wiki?curid=5839323", "title": "Sintagmatarca", "text": "Sintagmatarca o anche sintagmatarco (greco: \u03a3\u03c5\u03bd\u03c4\u03b1\u03b3\u03bc\u03b1\u03c4\u03ac\u03c1\u03c7\u03b7\u03c2, \"Syntagmatarchis\", abbreviato \u03a3\u03c7\u03b7\u03c2), \u00e8 un grado militare dell'Esercito ellenico che corrisponde a quello di colonnello.\nGrecia antica.\nLa sua traduzione \u00e8 comandante di reggimento (\"sintagma\"), e risale agli eserciti dell'antica Grecia in cui i \"sintagma\" erano formazioni militari formati da 256 opliti costituiti da un quadrato 16x16, comandati da un sintagmatarca; sedici syntagma allineati costituivano una falange.\nGrecia moderna.\nNel moderno Esercito greco il grado \u00e8 superiore ad antisintagmatarca (tenente colonnello) e inferiore a tassiarco (brigadiere); il nome \u00e8 tuttavia fuorviante in quanto nella sua struttura di comando dell'esercito ellenico i reggimenti sono pochissimi e cos\u00ec le responsabilit\u00e0 tipiche del Syntagmatarca sono quelle di ufficiale esecutivo di brigata. Agli ufficiali che detengono questo grado i loro subordinati si rivolgono loro con \"Kyrie Syntagmatarcha\" (\u039a\u03cd\u03c1\u03b9\u03b5 \u03a3\u03c5\u03bd\u03c4\u03b1\u03b3\u03bc\u03b1\u03c4\u03ac\u03c1\u03c7\u03b1) cio\u00e8 \"signor sintagmatarca\" o \"signor colonnello\".\nDittatura dei colonnelli.\nLa giunta militare che ha governato la Grecia dal 1967 al 1974 era conosciuta come regime dei colonnelli in quanto la maggior parte di coloro che la componevano ricoprivano questo grado, tra cui due dei tre leader, Nikolaos Makarezos e Ge\u014drgios Papadopoulos.\nDistintivo di grado.\nIl distintivo di grado attuale \u00e8 costituito da una granata fiammeggiante e tre stelle dorate. In epoca monarchica il distintivo di grado era costituito dalla corona e tre stelle dorate."}
{"id": "5839327", "revid": "339392", "url": "https://it.wikipedia.org/wiki?curid=5839327", "title": "Syntagmatarchis", "text": ""}
{"id": "5839328", "revid": "22356", "url": "https://it.wikipedia.org/wiki?curid=5839328", "title": "Leptopleuron lacertinum", "text": "Il leptopleuro (Leptopleuron lacertinum), noto anche come Telerpeton, \u00e8 un rettile estinto, appartenente ai procolofoni. Visse nel triassico superiore (carnico, circa 228 milioni di anni fa) e i suoi resti fossili sono stati ritrovati in Scozia.\nDescrizione.\nQuesto animale dall'aspetto tozzo era lungo circa 20 centimetri e aveva un aspetto che doveva ricordare quello dell'attuale rospo cornuto del deserto nordamericano (gen. \"Phrynosoma\"). \"Leptopleuron\" possedeva un cranio triangolare se visto dall'alto, dotato di spine robuste nella parte posteriore che dovevano difenderlo dai predatori. Le orbite erano eccezionalmente allungate. Le mascelle profonde erano dotate di una fila di denti molariformi allargati trasversalmente, che formavano un efficiente meccanismo triturante.\nClassificazione.\nQuesto animale, i cui resti vennero ritrovati nelle arenarie di Lossiemouth in Scozia, venne descritto per la prima volta da Richard Owen nel 1851. Per lungo tempo venne considerato variamente come una lucertola (dallo stesso Owen e in seguito da Thomas Huxley) o un anfibio (da Gideon Mantell, nel 1852, che lo chiam\u00f2 Telerpeton elginense), ma fu solo nel 1904 che le sue reali parentele vennero definite: fu Boulenger a notare le sue affinit\u00e0 con una forma sudafricana, \"Procolophon\", e a classificarlo tra i Procolophonia nell'ordine dei Cotylosauria, ovvero i rettili pi\u00f9 antichi e primitivi. \"Leptopleuron\" attualmente \u00e8 considerato un membro specializzato dei procolofoni, strettamente imparentato con una forma nordamericana di grosse dimensioni, \"Hypsognathus\", e con una forma cinese, \"Paotedon\".\nPaleoecologia.\n\u00c8 probabile che \"Leptopleuron\" fosse dotato di mascelle e denti trituranti che gli permettevano di nutrirsi di una grande variet\u00e0 di cibi, tra cui piante e insetti. Le protuberanze nella parte posteriore del cranio dovevano permettere all'animale di difendersi efficacemente dagli attacchi dei predatori."}
{"id": "5839329", "revid": "22356", "url": "https://it.wikipedia.org/wiki?curid=5839329", "title": "Leptopleuron", "text": ""}
{"id": "5839338", "revid": "2048388", "url": "https://it.wikipedia.org/wiki?curid=5839338", "title": "Qualificazioni all'AFC Futsal Championship 2016", "text": "Le qualificazioni all'AFC Futsal Championship 2016 si sono disputate nel corso del 2015.\nUzbekistan, Giappone e Iran sono gi\u00e0 qualificate in quanto arrivate sul podio nella precedente edizione."}
{"id": "5839355", "revid": "214753", "url": "https://it.wikipedia.org/wiki?curid=5839355", "title": "Campionati mondiali di bob 2016", "text": "I Campionati mondiali di bob 2016, sessantunesima edizione della manifestazione organizzata dalla Federazione Internazionale di Bob e Skeleton, si sono tenuti dal 12 al 21 febbraio 2016 ad Igls, in Austria, sulla pista olimpica omonima, la quale ha ospitato le competizioni iridate per la quarta volta nel bob a due uomini, per la terza nel bob a quattro e per la prima assoluta nel bob donne e nella prova a squadre.\nLe vittorie sono state conquistate nel bob a due uomini dal pilota tedesco Francesco Friedrich insieme al frenatore Thorsten Margis, rispettivamente al loro terzo e secondo trionfo iridato, nella gara femminile dalla connazionale Anja Schneiderheinze insieme alla frenatrice Annika Drazek mentre la prova del bob a quattro ha visto il successo dell'equipaggio lettone guidato da Oskars Melb\u0101rdis insieme ai compagni Daumants Drei\u0161kens, Arvis Vilkaste e J\u0101nis Strenga i quali regalano al proprio paese la prima medaglia d'oro mondiale nella storia del bob.\nAnche questa edizione dei mondiali, come ormai da prassi iniziata nella rassegna di Sch\u00f6nau am K\u00f6nigssee 2004, si \u00e8 svolta contestualmente a quella di skeleton e proprio insieme agli atleti di quest'ultima disciplina \u00e8 stato assegnato il titolo nella gara a squadre che ha visto trionfare la squadra tedesca.\nIl 16 gennaio 2019 la IBSF conferm\u00f2 le sanzioni inflitte ad Aleksandr Kas'janov, Il'vir Chuzin, Aleksej Pu\u0161kar\u00ebv e Maksim Belugin in seguito alla vicenda doping emersa dopo le olimpiadi di So\u010di 2014, sospendendo Kas'janov, Chuzin e Pu\u0161kar\u00ebv sino al 12 dicembre 2020, e Belugin sino all'8 giugno 2019, escludendoli da tutti i risultati ufficiali ottenuti dal 14 febbraio 2014 sino a quelle date, pertanto essi sono stati squalificati da tutti gli eventi a cui hanno preso parte in questa rassegna continentale.\nRisultati.\nBob a due uomini.\nLa gara si \u00e8 disputata il 13 ed il 14 febbraio nell'arco di quattro \"manches\" ed hanno preso parte alla competizione 34 compagini in rappresentanza di 19 differenti nazioni; campione uscente era l'equipaggio tedesco pilotato da Francesco Friedrich, che vince il suo terzo titolo consecutivo dopo i trionfi nelle edizioni di Sankt Moritz 2013 e Winterberg 2015 insieme al frenatore Thorsten Margis, che bissa il successo dell'edizione 2015, davanti all'altra coppia tedesca formata da Johannes Lochner e Joshua Bluhm, argento anche nel 2015 e campioni mondiali juniores in carica e agli svizzeri Beat Hefti e Alex Baumann, laureatisi campioni europei a Sankt Moritz la settimana precedente.\nBob a due donne.\nLa gara si \u00e8 disputata il 12 ed il 13 febbraio nell'arco di quattro \"manches\" ed hanno preso parte alla competizione 18 compagini in rappresentanza di 8 differenti nazioni; il titolo \u00e8 stato conquistato dalla tedesca Anja Schneiderheinze, argento nel 2015, insieme alla frenatrice Annika Drazek stabilendo anche il nuovo record della pista nella prima discesa con 52\u201d94, davanti alla coppia canadese composta dalla campionessa olimpica in carica Kaillie Humphries e da Melissa Lotholz; campionessa uscente era la statunitense Elana Meyers-Taylor, che in questa occasione ha concluso al terzo posto insieme alla compagna Lauren Gibbs.\nBob a quattro.\nLa gara si \u00e8 disputata il 20 e il 21 febbraio nell'arco di quattro \"manches\" ed hanno preso parte alla competizione 30 compagini in rappresentanza di 17 differenti nazioni; campione uscente era l'equipaggio tedesco pilotato da Maximilian Arndt, che ha concluso al settimo posto, e il titolo \u00e8 stato conquistato dal team lettone guidato da Oskars Melb\u0101rdis con i compagni Daumants Drei\u0161kens, Arvis Vilkaste e J\u0101nis Strenga i quali regalano alla nazione baltica la prima medaglia d'oro nella storia del bob, davanti all'altra compagine tedesca condotto da Francesco Friedrich, gi\u00e0 vincitore del suo terzo titolo mondiale nel bob a due in questa stessa edizione, insieme a Candy Bauer, Gregor Bermbach e Thorsten Margis, e a quella svizzera guidata da Rico Peter con Bror van der Zijde, Thomas Amrhein e Simon Friedli, al loro primo podio iridato.\nGara a squadre.\nLa gara si \u00e8 disputata il 14 febbraio ed ogni squadra nazionale ha potuto prendere parte alla competizione con due formazioni; nello specifico la prova ha visto la partenza di uno skeletonista, di un equipaggio del bob a due femminile, di una skeletonista e di un equipaggio del bob a due maschile per ognuna delle 14 formazioni, che hanno gareggiato ciascuno in una singola \"manche\"; la somma totale dei tempi cos\u00ec ottenuti ha laureato campione la squadra tedesca di Axel Jungk, Anja Schneiderheinze, Franziska Bertels, Tina Hermann, Johannes Lochner e Joshua Bluhm davanti a quella austriaca formata da Matthias Guggenberger, Christina Hengster, Sanne Dekker, Janine Flock, Benjamin Maier e D\u0103nu\u021b Ion Moldovan e all'altra compagine tedesca composta da Michael Zachrau, Stephanie Schneider, Anne Lobenstein, Jacqueline L\u00f6lling, Nico Walther e Jannis B\u00e4cker."}
{"id": "5839364", "revid": "262457", "url": "https://it.wikipedia.org/wiki?curid=5839364", "title": "Swami", "text": ""}
{"id": "5839368", "revid": "1564499", "url": "https://it.wikipedia.org/wiki?curid=5839368", "title": "Roma, sangue e arena", "text": "Roma, sangue e arena \u00e8 un romanzo storico di Simon Scarrow ambientato nel 41 d.C., pubblicato in Italia nell'aprile del 2015 dalla casa editrice Newton Compton.\n\u00c8 il sesto romanzo della \"Arena Series\", con protagonisti Macrone e Marco Valerio Pavone, che comprende tutti i cinque titoli precedenti, \"La conquista (2012)\", \"La sfida (2012)\", \"La spada del gladiatore (2013)\", \"La rivincita (2013)\", \"Il campione (2013)\".\nTrama.\n\u00c8 il 41 d.C., il veterano Lucio Cornelio Macrone riceve l'incarico di allenare il giovane e promettente gladiatore Marco Valerio Pavone. Grazie agli insegnamenti ricevuti Pavone supera una serie di avversari sempre pi\u00f9 forti ed infine viene scelto per partecipare ai giochi per l'insediamento del nuovo imperatore.\nAnalisi.\nRoma, sangue e arena si pu\u00f2 definire un prequel della serie \"Eagles of the Empire\" in quanto narra eventi precedenti a \"Sotto l'aquila di Roma\" e con protagonista Macrone."}
{"id": "5839369", "revid": "287204", "url": "https://it.wikipedia.org/wiki?curid=5839369", "title": "Henry Meynell Rheam", "text": "Biografia.\nStudi\u00f2 dapprima alla \"Heatherley's School of Art\" di Londra, poi all'\"Acad\u00e9mie Julian\" di Parigi, infine in Germania. Tra gli anni 1880 si trasferisce nell'Inghilterra sudoccidentale, a Polperro, ospite di suo cugino, il pittore Henry Scott Tuke. Nel 1887, ebbe la sua prima mostra nella capitale inglese. Nel 1890 si stabil\u00ec a Newlyn. \nIn questi anni Rheam dipinse molti quadri di genere e ritratti in stile tardoimpressionista. Pi\u00f9 avanti si dedic\u00f2 a soggetti fiabeschi seguendo la maniera dei preraffaelliti. \nAdoper\u00f2 spesso l'uso di acquarelli e raramente dei colori ad olio. Per la sua specializzazione ricevette vari premi e fu eletto come membro della \"Royal Institute of Painters in Water Colours\". Nel 1900 spos\u00f2 Alice Elliott e visse con lei nel \"Boase Castle Lodge\" di Newlyn. Pi\u00f9 tardi si trasferirono alla \"West Lodge\" di Penzance, e vi risiedettero per il resto dei loro giorni."}
{"id": "5839372", "revid": "154639", "url": "https://it.wikipedia.org/wiki?curid=5839372", "title": "Supercompito", "text": "In filosofia, un supercompito (supertask) \u00e8 una successione composta da un insieme numerabile di operazioni che avvengono sequenzialmente in un intervallo finito di tempo. Si parla anche di \"ipercompiti\" se il numero di operazioni \u00e8 un insieme non numerabile. Il termine \"supercompito\" \u00e8 stato coniato dal filosofo James F. Thomson, che ha ideato il concetto di lampada di Thomson. Il termine \"ipercompito\" \u00e8 stato introdotto da Peter Clark e Stephen Read nell'omonimo articolo.\nStoria.\nZenone.\nMovimento.\nL'origine dell'interesse per i supertask \u00e8 di solito attribuita a Zenone di Elea. Zenone affermava che il movimento era impossibile. Il suo ragionamento era il seguente: supponiamo che il nostro protagonista, chiamiamolo Achille, voglia andare da A a B. Per farlo, egli deve attraversare met\u00e0 della distanza da A a B. Per andare dal punto medio del tratto AB a B, Achille deve attraversare met\u00e0 di \"questa\" distanza, e cos\u00ec via. Per quante volte esegua uno di questi compiti di \"movimento\" ce ne sar\u00e0 sempre un altro da fare prima di arrivare a B. Cos\u00ec ne consegue, secondo Zenone, che il movimento (percorrere cio\u00e8 una distanza diversa da zero in un tempo finito) \u00e8 un supercompito. Zenone sostiene inoltre che i supercompiti non sono possibili (come si pu\u00f2 completare questa successione se per ogni movimento fatto ne appare ancora un altro?). Ne consegue che il movimento \u00e8 impossibile.\nLe argomentazioni di Zenone hanno la seguente struttura:\nLa maggior parte dei filosofi successivi respingono l'ardita conclusione di Zenone a favore del buon senso, rivoltando la sua argomentazione (ammesso che sia valida) e considerandola una prendere come una dimostrazione per assurdo in cui la possibilit\u00e0 del movimento \u00e8 data per scontata, applicando il modus tollens (contrappositiveo) all'argomentazione di Zenone per giungere alla conclusione che o il movimento non \u00e8 un supercompito oppure che non tutti i supercompiti sono impossibili.\nAchille e la tartaruga.\nZenone stesso ha anche discusso la teoria da lui chiamata di \"Achille e la tartartuga\". Supponiamo che Achille sia il corridore pi\u00f9 veloce e si muova ad una velocit\u00e0 di 1 m/s. Achille insegue una tartaruga, un animale noto per la sua lentezza, che si muove a 0,1 m/s. Tuttavia, la tartaruga parte con un vantaggio di 0,9 metri. Il buon senso suggerisce che a un certo punto Achille raggiunger\u00e0 la tartaruga dopo esattamente un secondo, ma Zenone sostiene che questo non \u00e8 il caso. Egli asserisce invece che Achille deve inevitabilmente raggiungere il punto da cui la tartaruga \u00e8 partita, ma nel tempo da lui impiegato per arrivarci la tartaruga si sar\u00e0 gi\u00e0 spostata in un altro punto. Tutto ci\u00f2 continua a ripetersi: ogni volta che Achille raggiunge il punto in cui si trovava la tartaruga, questa avr\u00e0 raggiunto un nuovo punto che Achille dovr\u00e0 a sua volta raggiungere; il suo primo tratto sar\u00e0 di 0,9 metri, continuer\u00e0 con ulteriori 0,09 metri, poi 0,009 metri, e cos\u00ec via, all'infinito. Queste distanze continuano a ridursi, ma rimarranno finite, e l'inseguimento della tartaruga da parte di Achille divent\u00e0 un supercompito senza fine. Questo particolare paradosso ha attirato una grande quantit\u00e0 di commenti; molti affermano che trova una scappatoia nel senso comune.\nThomson.\nJames F. Thomson riteneva che il movimento non era un supercompito, e negava con forza che i supercompiti siano possibili. La prova che Thomson diede per quest'ultima affermazione implica quello che \u00e8 probabilmente diventato il pi\u00f9 famoso esempio di un supercompito dai tempi di Zenone. La lampada di Thomson pu\u00f2 essere accesa o spenta. All'istante t = 0 \u00e8 spenta, all'istante t = 1/2 viene accesa, all'istante t = 3/4 (= 1/2 + 1/4) viene spenta, a t = 7/8 (= 1/2 + 1/4 + 1/8) viene accesa, eccetera. La domanda sorge naturale: al tempo t = 1 la lampada \u00e8 accesa o spenta? Non sembra esserci alcun modo non arbitrario per rispondere a questa domanda. Thomson va oltre e sostiene che questa \u00e8 una contraddizione. Egli dice che la lampada non pu\u00f2 essere accesa, perch\u00e9 non c'\u00e8 mai stato un momento in cui lo era ma successivamente non sia stata di nuovo spenta. E allo stesso modo non pu\u00f2 essere spenta, perch\u00e9 non c'\u00e8 mai stato un momento in cui lo era ma successivamente non sia stata di nuovo riaccesa. Col ragionamento di Thomson la lampada \u00e8 n\u00e9 accesa n\u00e9 spenta, ma per ipotesi deve essere accesa o spenta - il che \u00e8 una contraddizione. Thomson ne deduce quindi che i supercompiti sono impossibili.\nBenacerraf.\nPaul Benacerraf crede invece che i supercompiti sono almeno logicamente possibili, nonostante l'apparente contraddizione di Thomson. Benacerraf concorda con Thomson che l'esperimento da lui delineato non determina lo stato della lampada all'istante t = 1. Tuttavia non concorda con Thomson quando egli afferma che pu\u00f2 derivare una contraddizione da questo, poich\u00e9 lo stato della lampada all'istante t = 1 non deve necessariamente essere logicamente determinato dagli stati precedenti. L'implicazione logica non vieta alla lampada di essere accesa, spenta, o essere svanita e rimpiazzata da una zucca trainata da un tiro di cavalli.\nCi sono mondi possibili in cui la lampada di Thomson sar\u00e0 accesa, e mondi in cui sar\u00e0 spenta, per non parlare di innumerevoli altri mondi in cui accadono cose strane e meravigliose al tempo t = 1. L'arbitrariet\u00e0 apparente deriva dal fatto che l'esperimento di Thomson non contiene informazioni sufficienti per determinare lo stato della lampada all'istante t = 1, pi\u00f9 o meno come non si pu\u00f2 trovare nulla nelle opere di Shakespeare per determinare se Amleto fosse destro o mancino.\nE la contraddizione, allora? Benacerraf ha mostrato che Thomson aveva commesso un errore. Quando aveva affermato che la lampada non avrebbe potuto essere accesa perch\u00e9 non era mai accesa senza poi essere di nuovo spenta, non aveva considerato che questo pu\u00f2 essere applicato solo a istanti di tempo \"strettamente minori di 1\". Non si pu\u00f2 applicare al tempo t = 1, perch\u00e9 1 non appare nella sequenza {0, 1/2, 3/4, 7/8, ...} e l'esperimento di Thomson specifica solo lo stato della lampada per istanti di tempo in un intervallo tra due valori consecutivi di questa successione.\nLetteratura moderna.\nLa maggior parte della letteratura moderna viene dai membri della scuola di Benacerraf, che accettano tacitamente la possibilit\u00e0 dei supercompiti. I filosofi che rifiutano tale possibilit\u00e0 tendono a respingerla non per i motivi di Thomson, ma perch\u00e9 non accettano la nozione corrente dell'infinito stesso. Naturalmente ci sono delle eccezioni. Ad esempio, McLaughlin afferma che la lampada di Thomson \u00e8 incoerente se viene analizzata usando la teoria degli insiemi interna, una variante dell'analisi reale.\nFilosofia della matematica.\nSe i supercompiti fossero possibili, la verit\u00e0 o falsit\u00e0 di proposizioni di teoria dei numeri al momento non dimostrate, come la congettura di Goldbach, o persino indecidibili pu\u00f2 essere determinata in un tempo finito di lavoro con una ricerca a bruta forza sull'insieme di tutti i numeri naturali. Ci\u00f2 sarebbe per\u00f2 in contraddizione con la tesi di Church-Turing. Alcuni studiosi hanno controbattuto che ci\u00f2 pone un problema con l'intuizionismo, dato che gli intuizionisti devono distinguere tra ci\u00f2 che non pu\u00f2 essere effettivamente dimostrato (perch\u00e9 la dimostrazione sarebbe troppo lunga o complicata:si veda per esempio \"Curious Inference\" di George Boolos) ma possono per\u00f2 essere considerate \"dimostrabili\", e quelle che \"sono\" dimostrabili con un compito a bruta forza di durata infinita nel senso specificato qui sopra.\nPossibilit\u00e0 fisiche.\n\u00c8 stato affermato che la lampada di Thomson \u00e8 fisicamente impossibile, perch\u00e9 dovrebbe avere parti in movimento (l'interruttore) che superano la velocit\u00e0 della luce. Anche immaginando, come fece Adolf Gr\u00fcnbaum, che la lampada abbia un filo che sollevato apra il circuito e quindi spenga la luce, e che questo filo sia sollevato a distanza sempre minore a ogni passo mantenendo una velocit\u00e0 costante, a un certo punto la distanza tra i contatti sarebbe cos\u00ec minuscola che gli elettroni potrebbero comunque superarla, lasciando pertanto chiuso il circuito.\nSono stati suggeriti altri supercompiti fisicamente possibili. In una proposta, una persona (o un'entit\u00e0) inizia a contare partendo da 1 per una durata infinita di tempo, mentre un'altra persona lo osserva da un sistema di riferimento in cui ci\u00f2 avviene in un tempo finito. Per chi sta contando questo non \u00e8 un supertask, ma per l'osservatore lo \u00e8. (La cosa potrebbe capitare teoricamente a causa della dilatazione del tempo, se per esempio l'osservatore sta cadendo verso un buco nero mentre osserva un contatore la cui posizione \u00e8 fissa relativamente alla singolarit\u00e0.)\nE. B. Davies, nel suo articolo \"Building Infinite Machines\", ha ideato un dispositivo che egli sostiene sia fisicamente possibile e abbia una divisibilit\u00e0 infinita. Si tratta di una macchina che crea una replica esatta di s\u00e9 stessa, ma le cui dimensioni siano la met\u00e0 e la cui velocit\u00e0 sia il doppio. Anche in tal caso, per\u00f2, perch\u00e9 un essere umano o un qualsiasi dispositivo percepisca lo stato della macchina o agisca su di esso occorre una qualche misura: per esempio, la luce dalla lampada dovrebbe raggiungere un occhio o un sensore. Tale misurazione richiede un tempo finito, non importa quanto piccolo; quindi a un certo punto la misurazione dello stato sar\u00e0 impossibile. Poich\u00e9 lo stato all'istante t = 1 non pu\u00f2 essere determinato neppure in linea di principio, affermare che la lampada sar\u00e0 accesa o spenta non ha alcun significato."}
{"id": "5839378", "revid": "262457", "url": "https://it.wikipedia.org/wiki?curid=5839378", "title": "Sv\u0101m\u012b", "text": ""}
{"id": "5839380", "revid": "262457", "url": "https://it.wikipedia.org/wiki?curid=5839380", "title": "Svami", "text": ""}
{"id": "5839387", "revid": "590", "url": "https://it.wikipedia.org/wiki?curid=5839387", "title": "Supertask", "text": ""}
{"id": "5839407", "revid": "106908", "url": "https://it.wikipedia.org/wiki?curid=5839407", "title": "Pandit", "text": ""}
{"id": "5839408", "revid": "827882", "url": "https://it.wikipedia.org/wiki?curid=5839408", "title": "Moscone Center", "text": "Il Moscone Center (: ) (in italiano: Centro Moscone) \u00e8 il pi\u00f9 grande complesso per congressi e mostre di San Francisco, in California (Stati Uniti). \nDescrizione.\n\u00c8 composto da tre sale principali: due sotto i giardini Yerba Buena Gardens conosciute come \"Moscone North\" (Moscone Nord) e \"Moscone South\" (Moscone Sud) e una al terzo piano, chiamata \"Moscone West\" (Moscone ovest) lungo la 4\u00b0 strada.\nFu costruito nel 1981 dagli architetti Hellmuth, Obata &amp; Kassabaum come un'unica singola sala (la Moscone South) e nominato cos\u00ec dopo la morte dell'ex sindaco di San Francisco George Moscone che fu assassinato nel novembre del 1978.\n\u00c8 stato il luogo, fino al 2016, dove Apple teneva l'annuale conferenza per mostrare agli sviluppatori nuovi prodotti e nuove tecnologie, chiamata WWDC."}
{"id": "5839411", "revid": "779347", "url": "https://it.wikipedia.org/wiki?curid=5839411", "title": "Cooperativa di consumatori", "text": ""}
{"id": "5839412", "revid": "262457", "url": "https://it.wikipedia.org/wiki?curid=5839412", "title": "Pa\u1e47\u1e0dita", "text": ""}
{"id": "5839414", "revid": "262457", "url": "https://it.wikipedia.org/wiki?curid=5839414", "title": "Pandita", "text": ""}
{"id": "5839420", "revid": "729019", "url": "https://it.wikipedia.org/wiki?curid=5839420", "title": "Fortilizio dei Mulini", "text": "Il Fortilizio dei Mulini \u00e8 un impervio edificio turrito situato a Spoleto, all'estremit\u00e0 verso Monteluco del Ponte delle Torri. Da qui partono il Giro dei condotti e altri sentieri verso la montagna spoletina. Seppur ridotto a rudere fatiscente, fa parte del panorama pi\u00f9 famoso e caratteristico della citt\u00e0.\nFunzioni.\nLa funzione prevalente del fortilizio era di vigilanza: una torre di avvistamento che sorvegliava la strada sopra il ponte, facile da battere e bersagliare dall'alto. All'altro estremo la vigilanza veniva garantita da una delle sei robuste torri della possente fortezza, la Rocca Albornoziana. Il perfetto allineamento fra questa e il fortilizio, consentiva di comunicare facilmente eventuali pericoli attraverso segnali di fumo, o di fuoco, o sbandieramenti.\nUn'altra importante funzione era quella di mulino per il grano. Il fortilizio infatti rappresentava il punto di confluenza di due acquedotti, quello di Cortaccione e quello proveniente da Patrico. Prima di percorrere il canale sopra il ponte, l'acqua si riversava in due ampi serbatoi detti \"Rifolta\" adattati all'interno del fortilizio fin dal XIV secolo. Confluendo dentro \"la Rifolta\", le acque con la loro caduta azionavano le macine di un mulino comunale che rimase in attivit\u00e0 fino a fine ottocento, poi abbandonato dopo la costruzione del nuovo acquedotto nel 1894. \nAltri vecchi acquedotti meridionali continuarono a riversarsi nella \"Rifolta\", ma la discesa delle loro acque, non dovendo pi\u00f9 alimentare il mulino, divenne un suggestivo insieme di cascatelle.\nStoria.\nNon si conosce esattamente l'epoca di costruzione del fortilizio; forse esisteva gi\u00e0 una fortificazione a difesa del precedente ponte/acquedotto di origini romane. \u00c8 probabile che sia stato eretto, o solamente consolidato, in epoca tardo medievale, nel periodo in cui il cardinale Albornoz intraprese importanti iniziative edilizie a Spoleto, come la costruzione della Rocca sul colle Sant'Elia e la sistemazione dell'antico ponte/acquedotto, alzato e ingrandito come lo vediamo oggi. Entrambe le opere furono affidate all'ingegno dell'architetto Matteo Gattaponi, che potrebbe aver progettato e realizzato anche il turrito edificio a difesa del ponte delle Torri.\nIl primo cenno della sua esistenza si trova in un testo del 1572 che comprende le biografie di Braccio Fortebraccio e di Nicolo Piccinino Perugino. Gli autori descrivono il tentativo, da parte di Fortebraccio, di impadronirsi della Rocca nell'aprile 1419; ritenendola impresa ardua, cerc\u00f2 prima di espugnare il fortilizio arrivandoci in incognito, come semplice gregario di una schiera di armati:\nIl condottiero dovette ritirarsi e rimase zoppo per sempre. Altri tentativi disposti dalle sue truppe contro la Rocca non ebbero fortuna alcuna. Il controllo del Ponte da entrambi i lati si mostr\u00f2 efficace, come ingegnosamente previsto e progettato dal Gattaponi.\nIndicato come \"lu mulinu a botte\", l'esistenza del fortilizio si legge anche negli annali di Parruccio Zampolini (1305-1424).\nFu abbandonato una prima volta nel XVI secolo a causa di lunghi litigi fra il Comune e il mugnaio. Solo nel 1601 venne restaurato e rimesso in funzione per volont\u00e0 di Fabrizio Perugini vescovo di Terracina, luogotenente a Spoleto del cardinale Cinzio Aldobrandini. L'evento viene ricordato da una lapide posta gi\u00e0 allora nella facciata meridionale del palazzo comunale.\nAll'inizio del settecento i mulini in attivit\u00e0 erano due, uno posto pi\u00f9 in alto per il grano, l'altro sottostante per le olive. Erano gestiti per conto del Comune che ne ricavava un buon reddito; venivano sorvegliati dai \"Deputati degli acquedotti\", carica ricoperta fra gli altri da Pier Biagio Fontana e dal conte Paolo Campello.\nTrasformazioni.\nNei secoli l'edificio ha subito numerosi interventi che ne hanno cambiato destinazione d'uso e significato, come si evince dal confronto di stampe, incisioni e foto di varie epoche. Tra i cambiamenti pi\u00f9 appariscenti ci sono la tamponatura di un alto arco verso il Ponte delle Torri, probabilmente un varco tattico per le macchine belliche, e la sua conseguente riduzione a semplice finestra; la chiusura di alcuni spazi; il consolidamento di tutta la struttura.\nLo spostamento dell'ingresso da nord a sud e l'aggiunta della facciata in pietra sponga verso il sentiero noto come \"corta di Monteluco\", abbellita da due fonti disposte ai lati della porta d'ingresso, sembrerebbero modifiche funzionali al controllo dell'acquedotto. Sull'architrave infatti, una scritta ormai distrutta, specificava l'utilit\u00e0 dei locali adiacenti: \"Custode del serbatoio dell'acqua potabile\". Nel 1824 fu ampliato e reso carrozzabile lo stradone che dal Fortilizio arriva alla chiesa di San Pietro, creando un suggestivo itinerario denominato \"Giro del Ponte\".\nRecentemente.\nAi primi del Novecento, terminate le sue funzioni, l'edificio venne del tutto abbandonato e inizi\u00f2 la sua decadenza. L'interno fu abitato da una famiglia spoletina sino ai primi anni del dopoguerra.\nNel 1968, in occasione del Festival dei Due Mondi, gli artisti statunitensi Christo Vladimirov Yavachev e Jeanne-Claude Denat de Guillebon noti pi\u00f9 semplicemente con il nome di Christo, apprezzati per le loro installazioni spettacolari centrate sulla tecnica dell'\"impacchettamento\", incartarono con teli di nylon il Fortilizio dei Mulini, che rimase imballato per tutta la durata del festival. Stessa sorte tocc\u00f2 alla Fontana di piazza del Mercato.\nNel 1982 il Comune di Spoleto band\u00ec una gara per il restauro e il recupero dello spazio con destinazione a ristorante con salette; tuttavia, a parte un parziale intervento di consolidamento nel 2008 e nonostante sia stato classificato \"bene da valorizzare\" nell'ambito del turismo sostenibile dall'Agenzia del Demanio, ad oggi (febbraio 2016) rimane inutilizzato e fatiscente."}
{"id": "5839447", "revid": "294794", "url": "https://it.wikipedia.org/wiki?curid=5839447", "title": "Episodi di C'\u00e8 sempre il sole a Philadelphia (undicesima stagione)", "text": "La undicesima stagione della serie televisiva C'\u00e8 sempre il sole a Philadelphia \u00e8 stata trasmessa negli Stati Uniti dal 6 gennaio 2016 su FXX.\nIn Italia, la stagione viene trasmessa da Sky a partire dal 5 ottobre 2016 sul canale Fox Comedy."}
{"id": "5839449", "revid": "22475", "url": "https://it.wikipedia.org/wiki?curid=5839449", "title": "Prochilodontidae", "text": "I Prochilodontidae sono una famiglia di pesci ossei d'acqua dolce dell'ordine Characiformes.\nDistribuzione e habitat.\nL'areale della famiglia comprende gran parte dell'America Meridionale tropicale eccettuata le regioni situate a ovest delle Ande a sud dell'Ecuador. Sono comuni nel Rio delle Amazzoni e negli altri fiumi della foresta amazzonica. Popolano ambienti vari dalle acque ferme e paludose a torrenti collinari con acque a corrente vivace. Sono presenti anche nelle foreste allagate stagionalmente.\nDescrizione.\nLa principale differenza tra i Prochilodontidae e gli altri Characiformes \u00e8 nella struttura della bocca, che \u00e8 dotata di labbra molto carnose e di due serie di denti piuttosto piccoli, mobili e a forma di spatola. Quando viene protratta la bocca forma una sorta di disco con una corona circolare di denti. Questi pesci hanno aspetto robusto, scaglie grandi e labbra carnose. La pinna dorsale ha anteriormente una spina obliqua che in alcuni generi pu\u00f2 essere biforcuta. I \"Semaprochilodus\", tranne gli individui molto grandi, hanno delle vistose strie scure sulla pinna anale e la pinna caudale. Sebbene i tre generi abbiano caratteri differenziali evidenti le specie all'interno dei generi possono essere estremamente simili le une alle altre e molto difficili da distinguere.\n\"Ichthyoelephas longirostris\" e \"Prochilodus lineatus\" raggiungono 80 cm di lunghezza e sono le specie pi\u00f9 grandi.\nBiologia.\nI membri di questa famiglia spesso dominano numericamente gli ambienti in cui vivono. Sono pesci migratori che si spostano sia per motivi riproduttivi che per raggiungere le localit\u00e0 di alimentazione. Alcuni individui possono percorrere fino a km in una sola migrazione. Sono nuotatori molto forti e ottimi saltatori, capaci di superare rapide e piccole cascate.\nAlimentazione.\nQuesti pesci sono detritivori, si nutrono di particelle organiche presenti sia sul fondo che sulla patina di alghe, cianobatteri e detrito che ricopre le superfici subacquee.\nPesca.\nLa pesca commerciale dei Prochilodontidae \u00e8 estremamente importante in tutto l'areale. Ad esempio nel Rio Negro due specie di \"Semaprochilodus\" rappresentano il 90% del pescato; nel fiume Uruguay il 95% del pescato \u00e8 rappresentato dai membri di questa famiglia, che ammonta anche all'86% del pesce sbarcato dalle marinerie del R\u00edo de la Plata. Esistono anche tentativi di allevamento in piscicoltura.\nTassonomia.\nLa tassonomia di questa famiglia \u00e8 stata chiarita solo nel XXI secolo, negli studi precedenti \u00e8 spesso assai confusa."}
{"id": "5839451", "revid": "640469", "url": "https://it.wikipedia.org/wiki?curid=5839451", "title": "Ali Adnan", "text": ""}
{"id": "5839452", "revid": "125997091", "url": "https://it.wikipedia.org/wiki?curid=5839452", "title": "L'isola dei famosi (undicesima edizione)", "text": "L'undicesima edizione del reality show L'isola dei famosi \u00e8 andata in onda dal 9 marzo al 9 maggio 2016 in prima serata su Canale 5. Si tratta della seconda edizione trasmessa da Mediaset, con la conduzione di Alessia Marcuzzi per il secondo anno consecutivo, affiancata dagli opinionisti Mara Venier e Alfonso Signorini e con la partecipazione dell'inviato Alvin. \u00c8 durata 62 giorni, ha avuto 18 naufraghi e 10 puntate e si \u00e8 tenuta presso Cayos Cochinos (Honduras). \nLe vicende dei naufraghi sono state trasmesse da Canale 5 ogni luned\u00ec in prima serata (ad eccezione della prima puntata, trasmessa di mercoled\u00ec), mentre la trasmissione delle strisce quotidiane nel day-time \u00e8 stata affidata a Canale 5 e a Italia 1 dal luned\u00ec al venerd\u00ec. Inoltre su La5 il mercoled\u00ec sera (prima il gioved\u00ec sera) \u00e8 andata onda la versione \"La5 Edition\" con il meglio di ogni settimana trascorsa dai naufraghi, mentre su Mediaset Extra la domenica sera (prima il venerd\u00ec sera) sono state trasmesse le repliche del prime-time.\nL'edizione si \u00e8 conclusa con la vittoria di Giacobbe Fragomeni, che si \u00e8 aggiudicato il montepremi di 100\u00a0000 \u20ac.\nProduzione.\nInizialmente era stata annunciata ufficialmente la partecipazione di Pamela Prati, la quale per\u00f2, successivamente, ha deciso di non partecipare pi\u00f9 al programma. Ha inoltre dovuto rinunciare, nel ruolo di riserva in caso di rinuncia da parte di uno dei naufraghi ufficiali, anche la showgirl Cecilia Capriotti perch\u00e9, facendo i controlli di routine pre-partenza, ha scoperto di essere incinta.\nTra gli altri concorrenti, spicca la conduttrice televisiva Simona Ventura, nota, tra le altre cose, per aver condotto e portato al successo la trasmissione nelle sue prime otto edizioni (partecipando anche come ospite sull'isola per una settimana, durante l'ottava edizione), andata in onda su Rai 2.\nConduzione.\nPer la seconda volta consecutiva la conduzione \u00e8 affidata a Alessia Marcuzzi, il co-conduttore e inviato sull'isola \u00e8 Alvin, mentre gli opinionisti sono Mara Venier ed Alfonso Signorini.\nAmbientazione.\nL'isola.\nAnche per questa edizione \u00e8 stata confermata la location dell'arcipelago di Cayos Cochinos, in Honduras, con tre isole: \"Cayo Paloma\" dove risiedono 10 naufraghi, \"Isla Desnuda\" (in realt\u00e0 \"Playa Uva\") dove risiedono sei concorrenti, tre maschi e tre femmine e per le ultime settimane \"Playa Dos\" dove risiedono i naufraghi restanti. Due concorrenti invece devono sopravvivere a bordo di una \"Zattera\". Il luogo dove i concorrenti siedono per le nomination \u00e8 chiamato \"Palapa\". Quest'anno l'ultima spiaggia viene chiamata \"Playa Soledad\" (prima \"Playa Dos\", in seguito \"Cayo Paloma\"), dove i concorrenti eliminati avranno una seconda possibilit\u00e0, ma solo uno vivr\u00e0 in quell'isola.\nLo studio.\nIl programma va in onda dallo \"Studio Robinie\" di Cologno Monzese in Via Michelangelo Buonarroti 31, in quanto lo studio 20, all'interno del Centro di produzione Mediaset di Cologno Monzese, utilizzato per la precedente edizione, \u00e8 occupato da \"Caduta libera\" e \"Grand Hotel Chiambretti\", talk show in seconda serata dedicato appunto all'Isola. La radio partner del programma quest'anno \u00e8 Radio 105.\nMeccanismo.\nIn questa edizione, i naufraghi iniziali sono 16 e sono suddivisi in due spiagge: la prima \u00e8 \"Cayo Paloma\" (spesso soprannominata in modo ironico \"Isla Principal\" da Alessia Marcuzzi, ma in realt\u00e0 senza nessun soprannome ufficiale), in cui si trovano (equamente divisi tra uomini e donne) dieci concorrenti \"titolari\", ovvero che hanno tutte le caratteristiche che normalmente hanno i concorrenti di questo reality (possono diventare leader, votare quando ci sono nomination, essere eliminati e partecipare alle cosiddette \"prove ricompensa\"); nella seconda, soprannominata \"Isla Desnuda\", risiedono i restanti sei (anch'essi equamente divisi tra uomini e donne), i quali devono sopravvivere completamente nudi (anche se gli \u00e8 concesso coprirsi con ci\u00f2 che trovano in natura) e con un kit di sopravvivenza pi\u00f9 limitato. Essi sono considerati naufraghi \"in prova\", in quanto non hanno n\u00e9 i diritti n\u00e9 i doveri che hanno i concorrenti di \"Cayo Paloma\" (non possono, quindi, essere eliminati e partecipare alle nomination), ma possono diventare anch'essi concorrenti ufficiali se scelti dall'altro gruppo: infatti, ogni settimana i concorrenti ufficiali possono vedere le registrazioni di quanto successo a \"Isla Desnuda\", e decidere di trasferire un naufrago da l\u00ec a \"Cayo Paloma\". Tutto ci\u00f2, si ripete solo per quattro settimane: solo quattro dei sei naufraghi \"desnudi\", infatti, possono accedere a \"Cayo Paloma\", mentre gli altri due, probabilmente, saranno a rischio eliminazione.\nDalla terza settimana, inoltre, \u00e8 prevista l'entrata in gioco di altri due concorrenti che dovranno vivere su una \"Zattera\" per due giorni, i quali, alla fine della loro permanenza sulla zattera, saranno sottoposti a un televoto per decidere chi dei due entrer\u00e0 a far parte dei concorrenti di \"Cayo Paloma\".\nIn questa edizione, i concorrenti che perdono il televoto, a partire dalla terza settimana del programma, accedono su Playa Soledad (una specie di ultima spiaggia) dove tutti gli eliminati, di volta in volta, sfidano il concorrente che da solo vive sull'isola con l'obiettivo di prendere il suo posto e resistere fino alla puntata della semifinale in cui l'ultimo rimasto sull'isola rientrer\u00e0 in gara come finalista ufficiale.\nI naufraghi.\nL'et\u00e0 dei concorrenti si riferisce al momento dello sbarco sull'isola.\nTabella delle nomination e dello svolgimento del programma.\nLegenda\nEpisodi di particolare rilievo.\nSettimana 1.\nFiordaliso, Claudia Galanti, Alessia Reato, Simona Ventura e Mercedesz Henger sbarcano su \"Cayo Paloma\". Si svolge una prova per decretare una finalista leader: essa viene vinta da Mercedesz Henger che quindi \u00e8 prima finalista.\nJon\u00e1s Berami, Aristide Malnati, Marco Carta, Stefano Orfei e Enzo Salvi sbarcano su \"Cayo Paloma\". Si svolge un'altra prova per decretare un altro finalista leader: essa viene vinta da Jon\u00e1s Berami che quindi \u00e8 secondo finalista.\nI finalisti vincitrici delle due prove Mercedesz Henger e Jon\u00e1s Berami si sfidano in un ulteriore prova per decretare il leader della settimana che ha il potere di essere immune dalle nomination ma che pu\u00f2 mandare un concorrente al televoto. La prova viene vinta da Mercedesz Henger che quindi \u00e8 leader e immune.\nPaola Caruso, Gracia De Torres, Patricia Contreras, Matteo Cambi, Giacobbe Fragomeni e Andrea Preti sbarcano su \"Isla Desnuda\".\nIn nomination vanno Jon\u00e1s Berami nominato dal gruppo e Claudia Galanti nominata da Mercedesz Henger leader della settimana.\nSettimana 2.\nMatteo Cambi annuncia di ritirarsi dal programma.\nClaudia Galanti \u00e8 con il 77% di votazione eliminata.\nViene svolta la prova Leader settimanale. Essa viene vinta da Simona Ventura che quindi \u00e8 immune. Si svolge una reazione a catena che determina il primo nominato. Simona Ventura essendo leader inizia per prima e salva Aristide Malnati; esso salva Enzo Salvi; esso salva Stefano Orfei; esso salva Marco Carta; esso salva Fiordaliso; essa salva Alessia Reato; essa salva Mercedesz Henger quindi Jon\u00e1s Berami \u00e8 il primo nominato.\nI naufraghi presenti su \"Cayo Paloma\" decidono di trasferire Gracia De Torres sulla loro isola.\nIn nomination vanno Jon\u00e1s Berami, direttamente nominato dopo la prova Leader, Enzo Salvi nominato dal gruppo e Mercedesz Henger nominata da Simona Ventura leader della settimana.\nDurante la diretta settimanale, la produzione avvisa di aver scoperto che i naufraghi di \"Cayo Paloma\" hanno nascosto un accendino sulla loro isola, violando il regolamento della trasmissione, ma, dal momento che il responsabile di ci\u00f2 non \u00e8 ancora stato identificato, \u00e8 stato punito tutto il gruppo, con lo spegnimento del fuoco gi\u00e0 prodotto e con il divieto di mangiare riso per una giornata intera. Successivamente, durante il daytime riguardante gli eventi del settimo giorno e trasmesso il 16 marzo, il concorrente Aristide Malnati ha confessato che il fuoco \u00e8 stato acceso con un accendino, ma non ha detto chi sia stata la persona che ha portato quest'ultimo sull'isola.\nSettimana 3.\nDurante la settimana viene svolta la prova Leader. Essa viene vinta da Stefano Orfei che quindi \u00e8 immune.\nEnzo Salvi \u00e8 con il 66% di votazione eliminato.\nDurante la diretta Fiordaliso ammette di essere stata lei ad aver portato l'accendino sull'isola.\nI naufraghi di \"Cayo Paloma\" decidono di trasferire Andrea Preti sulla loro isola.\nCristian Gallella e Gianluca Mech trascorrono due giorni a bordo di una zattera per guadagnarsi il posto come nuovo naufrago. Con il 77% di votazione Cristian Gallella \u00e8 un nuovo concorrente di Cayo Paloma. Gianluca Mech \u00e8 invece il primo nominato.\nIn nomination vanno Gianluca Mech direttamente nominato dopo aver perso al televoto, Fiordaliso nominata dal gruppo e Alessia Reato nominata da Stefano Orfei leader della settimana.\nSettimana 4.\nMarco Carta e Gracia De Torres sono i due finalisti della prova Leader settimanale. Lo spareggio viene vinto in puntata da Gracia De Torres, capitano della sua squadra vincitrice nella prova della \"pelota hondure\u00f1a\".\nFiordaliso \u00e8 con il 46% di votazione eliminata.\nI naufraghi di Cayo Paloma decidono di trasferire Giacobbe Fragomeni sulla loro isola. Si apre un televoto lampo per decidere chi tra Paola Caruso e Patricia Contreras sar\u00e0 l'ultimo concorrente ufficiale. Con il 94% di votazione Paola Caruso \u00e8 trasferita su \"Cayo Paloma\", mentre Patricia Contreras \u00e8 eliminata. \"Isla Desnuda\" viene cos\u00ec smantellata.\nViene svolta la prova della \"pelota hondure\u00f1a\", una sorta di partita a pallanuoto che determina in base alla scelta di uno dei due bussolotti un concorrente che sar\u00e0 direttamente nominato o eliminato. Marco Carta e Gracia De Torres, scelti capitani in quanto finalisti in precedenza della prova leader settimanale, formano due squadre. Marco Carta, capitano perdente della sua squadra, sceglie uno dei due bussolotti; tramite una reazione a catena con passaggio del bussolotto ai concorrenti della squadra formata da Marco Carta rimane Aristide Malnati, il quale trova all'interno del bussolotto l'opzione \"Eliminazione\".\nGli eliminati Fiordaliso, Aristide Malnati e Patricia Contreras sono trasferiti su una nuova isola definita come \"ultima spiaggia\", ovvero \"Playa Soledad\". Patricia Contreras e Aristide Malnati accettano di rimanere ancora in gioco, mentre Fiordaliso rifiuta quindi \u00e8 definitivamente eliminata. Si apre un televoto lampo per decidere chi tra Patricia Contreras e Aristide Malnati rimanga su \"Playa Soledad\". Con l'80% di votazione Aristide Malnati \u00e8 scelto come naufrago solitario, quindi Patricia Contreras \u00e8 definitivamente eliminata.\nIn nomination vanno Jon\u00e1s Berami nominato dal gruppo e Simona Ventura nominata da Gracia De Torres Leader della settimana.\nSettimana 5.\nI naufraghi presenti su \"Cayo Paloma\" vengono trasferiti sulla pi\u00f9 accogliente \"Playa Uva\", ovvero l'ex \"Isla Desnuda\".\nAristide Malnati annuncia di abbandonare \"Playa Soledad\" per motivi fisici e di salute dovuti alla permanenza in solitaria.\nI due concorrenti in nomination Jon\u00e1s Berami e Simona Ventura, scelti capitani, formano due squadre per una prova in cui la squadra che vince ottiene l'immunit\u00e0. Il capitano della squadra vincitrice, Jon\u00e1s Berami, sceglie un componente della sua squadra che sar\u00e0 Leader della settimana, ovvero Gracia De Torres. Gli altri componenti della squadra vincitrice (Mercedesz Henger, Cristian Gallella, Giacobbe Fragomeni e Gianluca Mech) sono invece immuni dalle nomination. I componenti della squadra perdente capitanata da Simona Ventura (Stefano Orfei, Marco Carta, Andrea Preti, Paola Caruso e Alessia Reato) sono invece nominabili. Simona Ventura \u00e8 esente da nomination, poich\u00e9 ancora in votazione contro Jon\u00e1s Berami, capitano della squadra vincente.\nSimona Ventura \u00e8 con il 67% di votazione eliminata. Accetta di restare su \"Playa Soledad\" e quindi di rimanere ancora in gioco.\nIn nomination vanno Stefano Orfei nominato dal gruppo e Paola Caruso nominata da Gracia De Torres leader della settimana.\nSettimana 6.\nViene svolta una prova che determina i finalisti della prova leader settimanale e il primo nominato tramite televoto. Mercedesz Henger, Gracia De Torres e Alessia Reato, scelte capitane, formano tre squadre da tre concorrenti. La squadra vincitrice di Alessia Reato, Andrea Preti e Marco Carta sono finalisti e si sfidano nella prova Leader, mentre il resto dei partecipanti perdenti della prova va al televoto per decidere il primo nominato. Con il 54% di votazione Gracia De Torres \u00e8 la prima nominata.\nViene svolta la prova leader tra Alessia Reato, Andrea Preti e Marco Carta vincitrici in precedenza. Essa viene vinta da Alessia Reato che quindi \u00e8 immune.\nStefano Orfei \u00e8 con il 71% di votazione eliminato. Accetta di rimanere su \"Playa Soledad\" e sfida allo spareggio Simona Ventura. Con il 50,61% di votazione Stefano Orfei rimane su \"Playa Soledad\", mentre Simona Ventura \u00e8 definitivamente eliminata.\nIn nomination vanno Gracia De Torres, nominata dopo un televoto, Andrea Preti nominato dal gruppo e Paola Caruso nominata da Alessia Reato Leader della settimana.\nSettimana 7.\nViene svolta la prova leader settimanale. Essa viene vinta da Jon\u00e1s Berami che quindi \u00e8 immune.\nAndrea Preti \u00e8 con il 42% di votazione eliminato. Rifiuta di rimanere su \"Playa Soledad\" e di sfidare allo spareggio Stefano Orfei, quindi \u00e8 definitivamente eliminato.\nViene svolta una prova che determina un secondo eliminato. Jon\u00e1s Berami, leader della settimana, forma quattro squadre da due partecipanti ciascuno. Dalla prova risulta vincitrice la coppia formata da Gracia De Torres e Cristian Gallella, quindi immune dalla nuova eliminazione. Tra i partecipanti perdenti, tre devono essere salvati da Jon\u00e1s Berami mentre gli altri tre vanno al televoto per decidere il secondo eliminato. Jon\u00e1s Berami decide di salvare Mercedesz Henger, Marco Carta e Paola Caruso, quindi si apre un televoto lampo per decidere chi tra Gianluca Mech, Alessia Reato e Giacobbe Fragomeni \u00e8 il secondo eliminato.\nAlessia Reato \u00e8 la seconda eliminata della settimana con il 58% di votazione. Accetta di rimanere su \"Playa Soledad\" e sfida allo spareggio Stefano Orfei. Con il 64% di votazione Alessia Reato rimane su \"Playa Soledad\", mentre Stefano Orfei \u00e8 definitivamente eliminato.\nIn nomination vanno Giacobbe Fragomeni nominato dal gruppo e Gianluca Mech nominato da Jon\u00e1s Berami Leader della settimana.\nSettimana 8.\nAlessia Reato viene trasferita da \"Playa Dos\" a \"Cayo Paloma\", che diventa la nuova \"Playa Soledad\".\nGianluca Mech \u00e8 con il 60% di votazione eliminato. Rifiuta di rimanere su \"Playa Soledad\" e di sfidare allo spareggio Alessia Reato, quindi \u00e8 definitivamente eliminato.\nViene svolta la prova leader settimanale. Essa viene vinta da Cristian Gallella che quindi \u00e8 immune dalle nomination.\nIn nomination vanno Paola Caruso nominata dal gruppo e Marco Carta nominato da Cristian Gallella leader della settimana.\nI naufraghi rimasti in gioco vengono trasferiti da \"Playa Uva\" a \"Playa Dos\".\nSettimana 9.\nPaola Caruso \u00e8 con il 60% di votazione eliminata. Tramite il \"Bacio di Giuda\" sceglie Gracia De Torres come sua nomination.\nViene svolta una prova che determina una seconda eliminazione. Gracia De Torres e Mercedesz Henger, scelte capitane, formano due squadre. La squadra vincitrice di Gracia De Torres composta da Giacobbe Fragomeni e Marco Carta ottiene l'immunit\u00e0, mentre la squadra perdente di Mercedesz Henger composta da Cristian Gallella e Jon\u00e1s Berami \u00e8 a rischio eliminazione. La squadra di Gracia De Torres decide di salvare Mercedesz Henger, quindi si apre un televoto lampo per decidere chi tra Cristian Gallella e Jon\u00e1s Berami \u00e8 il secondo eliminato.\nCon il 55% di votazione Cristian Gallella \u00e8 il secondo eliminato. Tramite il \"Bacio di Giuda\" sceglie anche lui Gracia De Torres come sua nomination.\nViene svolta un'altra prova che determina una terza eliminazione. Essa viene vinta da Gracia De Torres che \u00e8 la prima finalista e ha diritto di mandare due naufraghi al televoto. Decide di salvare Jon\u00e1s Berami e Mercedesz Henger, quindi si apre un televoto lampo per decidere chi tra Giacobbe Fragomeni e Marco Carta \u00e8 il terzo eliminato.\nCon il 54% di votazione Marco Carta \u00e8 il terzo eliminato. Tramite il \"Bacio di Giuda\" sceglie Giacobbe Fragomeni come sua nomination.\nGracia De Torres, Mercedesz Henger, Jon\u00e1s Berami e Giacobbe Fragomeni sono finalisti. Gli eliminati Paola Caruso, Cristian Gallella e Marco Carta approdano su Playa Soledad unendosi ad Alessia Reato. Si apre un televoto lampo per decidere il quinto finalista. Con il 40% di votazione Paola Caruso \u00e8 scelta quinta finalista, quindi Cristian Gallella, Marco Carta e Alessia Reato sono definitivamente eliminati.\nViene svolta la prova Leader settimanale. Essa viene vinta da Jon\u00e1s Berami che quindi \u00e8 immune.\nIn nomination vanno Gracia De Torres nominata dal gruppo e Paola Caruso nominata da Jon\u00e1s Berami Leader della settimana.\nUltima settimana.\nGracia De Torres \u00e8 con il 54% di votazione eliminata e quinta classificata.\nViene svolta una prova che determina il quarto classificato. Essa viene vinta da Jon\u00e1s Berami che \u00e8 immune e ha la facolt\u00e0 di mandare due naufraghi al televoto. Decide di salvare Mercedesz Henger, quindi si apre un televoto lampo tra Paola Caruso e Giacobbe Fragomeni per decidere il quarto classificato.\nPaola Caruso \u00e8 con il 61% di votazione eliminata e quarta classificata.\nViene svolta un'altra prova che determina il primo finalista. Essa viene vinta da Jon\u00e1s Berami, quindi si apre un televoto lampo tra Mercedesz Henger e Giacobbe Fragomeni per decidere il terzo classificato.\nMercedesz Henger \u00e8 con il 65% di votazione eliminata e terza classificata.\nSi apre un televoto tra Jon\u00e1s Berami e Giacobbe Fragomeni per decidere il vincitore. Con il 65% di votazione Giacobbe Fragomeni \u00e8 il vincitore dell'undicesima edizione del programma, mentre Jon\u00e1s Berami \u00e8 secondo classificato.\nMissioni.\nDurante quest'edizione, sono state affidate ad alcuni concorrenti delle missioni, da superare individualmente, ma volte a far acquisire dei vantaggi e delle ricompense ai loro compagni. Naturalmente, i concorrenti in questione possono decidere di rifiutarsi di prendere parte a esse. Nella tabella seguente, sono riassunte le varie missioni e i vari concorrenti coinvolti:\nProve Leader.\nNella tabella, sono riassunte tutte le \"prove leader\" di questa edizione con i relativi risultati:\nProve ricompensa.\nIn questa tabella, sono riassunte le prove ricompensa di questa edizione, con i loro risultati:\n\"Grand Hotel Chiambretti dall'Isola\".\nGrand Hotel Chiambretti dall'Isola \u00e8 stato un talk show condotto da Piero Chiambretti in onda su Canale 5 in seconda serata ogni marted\u00ec dal 15 marzo 2016 per nove puntate. \"Spin-off\" del programma da lui condotto, si tratta di una sorta di \"dopo-isola\" in cui si commenta il reality con i naufraghi eliminati e gli ex naufraghi provenienti dalle passate edizioni.\n\u00c8 il secondo programma (dopo \"Quelli che il calcio\"), all'infuori de \"L'isola dei famosi\" stessa, a collegarsi in diretta con i naufraghi in undici edizioni del reality show.\nCritiche e controversie.\nQuesta edizione del reality \u00e8 stata segnata da diverse critiche e polemiche. Inizialmente (quando era ancora presente la \"Isla Desnuda\"), il programma \u00e8 stato criticato per la troppa presenza di nudit\u00e0, ed inoltre sono state criticate al regista, nella prima puntata, i nudi integrali (seppur, in teoria, accidentali) di Giacobbe Fragomeni e Enzo Salvi. Probabilmente, \u00e8 per via di tali critiche che nelle puntate successive le scene di nudo sono state pesantemente ridotte, permettendo ai concorrenti di vestirsi almeno per le dirette settimanali e concedendo ad Aristide Malnati e a Simona Ventura di rimanere vestiti durante la loro breve visita a \"Isla Desnuda\", avvenuta tra il sedicesimo e diciottesimo giorno. Ha scatenato parecchie critiche, tra i fan del programma e tra i critici di settore, anche la presenza della Ventura, che, essendo una dei concorrenti pi\u00f9 noti e essendo stata la conduttrice in passato del programma, sarebbe stata sottoposta a un trattamento di favore rispetto agli altri naufraghi, visti i suoi numerosi interventi durante le dirette settimanali e l'introduzione di \"Playa Soledad\" a gioco iniziato, solo dopo la chiusura di \"Isla Desnuda\".\nUn altro motivo di critiche da parte del pubblico \u00e8 stato il famoso caso dell\"'Accendino Gate\" che vide come protagonisti i concorrenti: Aristide Malnati, Claudia Galanti (per l'accensione del fuoco) e Fiordaliso (per il trasporto dell'accendino dall'Italia fino in Honduras). Nel corso delle prime puntate i naufraghi hanno acceso il fuoco attraverso l'uso di un accendino (andando contro le regole del gioco), ma una volta scoperti essi sono stati puniti con lo spegnimento di esso e con una diminuzione della dose settimanale di riso.\nInoltre, ha destato parecchie critiche (anche da parte di Simona Ventura) l'organizzazione da parte della produzione della quinta puntata andata in onda il 4 aprile 2016, dove i naufraghi erano divisi in due gruppi e avrebbero dovuto fronteggiarsi in varie prove per vincere l'immunit\u00e0, in particolare per quanto riguarda la lotta nel fango, ritenuta troppo violenta, poco consona allo stato di salute dei concorrenti e inutile, in quanto nessuna delle squadre \u00e8 riuscita a portarla a termine. \u00c8 stata criticata anche la decisione di far scontrare tra di loro concorrenti che nelle settimane precedenti avevano avuto liti (ovvero Mercedesz e Simona, Cristian e Andrea e Paola e Gracia). Sempre riguardo a tale puntata, \u00e8 stato rimproverato alla produzione il comportamento tenuto durante la prova di apnea, nello specifico durante il turno di Mercedesz, la quale, riuscendo a sbaragliare la concorrenza in quanto a tempistiche e avendo ingoiato dell'acqua data l'apnea molto prolungata, ha assunto espressioni che sembravano esprimere sofferenza, scatenando il panico pi\u00f9 totale in studio tra urla, caos e lo svenimento in diretta televisiva della madre, l'ex pornostar \u00c9va Henger. Fortunatamente, la concorrente non aveva alcun tipo di problema, ma le \u00e8 stato imposto di riemergere comunque dall'acqua per motivi di sicurezza e per tranquillizzare la madre. Per rimediare all'equivoco, il regista ha deciso di indire uno spareggio in caso di vittoria della squadra avversaria, ma ci\u00f2 non si \u00e8 verificato, vista la vittoria della squadra di Mercedesz."}
{"id": "5839481", "revid": "729019", "url": "https://it.wikipedia.org/wiki?curid=5839481", "title": "Jagdstaffel 10", "text": "La Jagdstaffel 10 (in tedesco: K\u00f6niglich Preu\u00dfische Jagdstaffel Nr 10, abbreviato in Jasta 10) era una squadriglia (\"staffel\") da caccia della componente aerea del Deutsches Heer, l'esercito dell'Impero tedesco, durante la prima guerra mondiale (1914-1918).\nStoria.\nLa reale squadriglia prussiana Jagdstaffel 10 nasce dalla preesistente Kampfeinsitzerkommando (o KEK) numero 3 il 28 settembre 1916 a Phalempin. Venne prontamente soprannominata \"Jagdstaffel Linck\" dopo la morte in combattimento del suo primo ufficiale comandante.\nIl primo equipaggiamento della squadriglia era composto da quattro Fokker E.IV, due Albatros D.II, due Fokker D.II e un Halberstadt D.II. Pi\u00f9 tardi, durante l'estate del 1918, l'unit\u00e0 venne equipaggiata con nuovi aerei come l'Albatros D.V, il Pfalz D.III, il triplano Fokker Dr.I e con alcuni Fokker D.VII.\nLa prima vittoria della Jasta \u00e8 stata messa a segno dall'asso Paul Aue il 25 marzo 1917, quando la squadriglia era assegnata alla 5\u00aa armata. Nei primi mesi del 1917 la Jasta 10 viene assegnata alla 4\u00aa armata. Nel mese di luglio, la Jasta 10 entra a far parte della Jagdgeschwader 1, una formazione d'\u00e9lite comprendente anche le Jagdstaffeln 4, 6, 11 e conosciuta anche con il nome di \"circo volante\".\nIl Leutnant Arthur Laumann \u00e8 stato l'ultimo Staffelf\u00fchrer (comandante) della Jagdstaffel 10, dall'agosto del 1918 fino alla fine della guerra. La Jasta \u00e8 stata smobilitata l'11 novembre 1918.\nAlla fine della prima guerra mondiale alla Jagdstaffel 10 vennero accreditate 118 vittorie aeree e l'abbattimento di 33 palloni frenati da osservazione. Di contro, la Jasta 10 perse 20 piloti, 4 furono fatti prigionieri di guerra, un pilota mor\u00ec in incidente di volo e 10 furono feriti in azione.\nLista dei comandanti della Jagdstaffel 10.\nDi seguito vengono riportati i nomi dei piloti che si succedettero al comando della Jagdstaffel 10.\nLista degli assi che hanno prestato servizio nella Jagdstaffel 10.\nDi seguito vengono elencati i nomi dei piloti che hanno prestato servizio nella Jagdstaffel 10 con il numero di vittorie conseguite durante il servizio nella squadriglia e riportando tra parentesi il numero di vittorie aeree totali conseguite."}
{"id": "5839482", "revid": "275235", "url": "https://it.wikipedia.org/wiki?curid=5839482", "title": "Jasta 10", "text": ""}
{"id": "5839495", "revid": "79003909", "url": "https://it.wikipedia.org/wiki?curid=5839495", "title": "Archiploiarchos", "text": ""}
{"id": "5839497", "revid": "287204", "url": "https://it.wikipedia.org/wiki?curid=5839497", "title": "Weitz", "text": ""}
{"id": "5839516", "revid": "287204", "url": "https://it.wikipedia.org/wiki?curid=5839516", "title": "Waitz", "text": ""}
{"id": "5839538", "revid": "599013", "url": "https://it.wikipedia.org/wiki?curid=5839538", "title": "Abdul Thompson Conteh", "text": "Carriera.\nClub.\nHa giocato nella prima divisione messicana, in quella guatemalteca ed in MLS.\nNazionale.\nHa partecipato alla Coppa d'Africa del 1994."}
{"id": "5839539", "revid": "228587", "url": "https://it.wikipedia.org/wiki?curid=5839539", "title": "Girl (Peppino di Capri)", "text": "Girl \u00e8 il decimo album di Peppino di Capri, pubblicato nel novembre 1966.\nIl disco.\nE l'ultimo album pubblicato dal cantante caprese per la Carisch. Seguirono infatti altri singoli e una raccolta su LP prima dell'abbandono di tale etichetta, e la fondazione della sua personale casa discografica, la Splash.\nNel disco vi sono alcuni discreti successi incisi dal cantante e dal suo complesso a cavallo tra il 1965 e il 1966. Tra questi troviamo \"Melancolie\", ultimo singolo del cantante campano ad andare in Hit Parade in quegli anni (per il prossimo bisogner\u00e0 aspettare il 1971 con \"Amare di meno\"), \"Girl\", cover in italiano del brano dei Beatles, \"Operazione sole\", che Di Capri aveva portato, venendone escluso, a Un disco per l'estate 1966, e \"Ce vo tiempo\", presentato al Festival di Napoli 1966, incluso anche nel film di Dino Risi \"Operazione San Gennaro\". Vi sono anche due brani registrati appositamente per l'album, \"Un giorno cambierai\", cover di un brano minore di Tom Jones, \"Worried man\", e \"Dillo a tuo padre\", traduzione italiana di un brano francese di Paul Piot.\nE anche l'ultimo LP con Di Capri accompagnato dai \"Rockers\" nella sua formazione primaria, prima dell'uscita di scena del chitarrista Cenci e del saxista Varano. Probabilmente anche a causa della mancanza di brani originali di rilevanza (molte come gi\u00e0 accennato sono interpretazioni tradotte di successi stranieri) non fu un disco di grande successo di vendite.\nIn copertina vi \u00e8 la foto di una modella non meglio identificata, nel retro vi \u00e8 un'immagine del cantante in bianco e nero. Quest'album non \u00e8 mai stato ripubblicato in CD."}
{"id": "5839540", "revid": "61051", "url": "https://it.wikipedia.org/wiki?curid=5839540", "title": "Zhang Xin", "text": ""}
{"id": "5839545", "revid": "729019", "url": "https://it.wikipedia.org/wiki?curid=5839545", "title": "Albert Dossenbach", "text": "Biografia.\nAlbert Dossenbach nasce il 5 giugno 1891 a Saint Blasien nel Granducato di Baden. Al momento dello scoppio della prima guerra mondiale, Dossenbach era uno studente di medicina che lavora come stagista. Si unisce da subito all'esercito imperiale tedesco e quasi subito viene nominato caporale. Nel suo primo mese di servizio compie un'impresa che gli varr\u00e0 la Croce di Ferro di seconda classe: porta via dal campo di battaglia il suo comandante ferito sotto il fuoco nemico. Il suo alto valore gli porter\u00e0 l'assegnazione della Croce di Ferro di prima classe, la Croce all'Ordine al Merito Militare di Prussia e raggiunse il grado di sergente. Viene poi nominato tenente nel gennaio 1915.\nIl servizio presso l'aviazione.\nNei primi mesi del 1916 viene trasferito alla Luftstreitkr\u00e4fte. Venne sottoposto ad una formazione aeronautica presso Pozna\u0144 e Colonia ottenendo il brevetto da pilota. Nel mese di giugno viene assegnato alla Feldflieger Abteilung 22, un'unit\u00e0 da ricognizione operante sul fronte occidentale. Insieme al tenente Hans Schilling che volava insieme a lui come osservatore-mitragliere del biposto Albatros C.III, ha iniziato ad accumulare vittorie aeree portandosi ad 8 abbattimenti al 27 settembre 1916. Tuttavia durante lo scontro che port\u00f2 loro l'ottava vittoria vennero abbattuti e Dossenbach riport\u00f2 molte ustioni che lo portarono lontano dalle operazioni militari. Il valore di Dossenbach dimostrato sul campo port\u00f2 ad ulteriori e importanti riconoscimenti; il 20 ottobre 1916 viene insignito con la Croce di Cavaliere dell'Ordine Reale di Hohenzollern e l'11 novembre riceve la pi\u00f9 prestigiosa onorificenza dell'Impero tedesco, il Pour le M\u00e9rite, la prima assegnata ad un pilota di aerei biposto. Il 9 dicembre Dossenbach riceve l'onorificenza del Granducato di Baden: la croce dell'Ordine militare di Carlo Federico.\nDossenbach abbatte un ulteriore aereo nemico con la Feldflieger Abteilung 22 prima di essere trasferito, il 9 febbraio 1917, alla famosa Jagdstaffel 2 per la formazione come pilota da caccia. Dopo aver conseguito il brevetto, il 22 febbraio 1917 viene nominato comandante della Jagdstaffel 36 guadagnandosi altre 5 vittorie aeree, tutte ottenute nell'aprile del 1917, ricordato come \"\" (aprile di sangue). Il 2 maggio 1917, Dossenbach viene ferito durante un bombardamento e questo port\u00f2 alla rimozione dal comando della Jagdstaffel 36. Dopo aver recuperato chiese subito il ritorno al servizio attivo, prendendo il comando della Jagdstaffel 10 il 21 giugno 1917. La sua 15\u00aa e ultima vittoria fu l'abbattimento di un Pallone da osservazione il 27 giugno 1917.\nLa morte.\nIl 3 luglio 1917 l'aereo di Dossenbach viene incendiato per mano del capitano Laurence Minot a bordo di un DH.4 durante un combattimento con quattro aeroplani britannici appartenenti al No. 57 Squadron dei Royal Flying Corps.\nIl leutnant Albert Dossenbach fu sepolto a Freiberg."}
{"id": "5839547", "revid": "466539", "url": "https://it.wikipedia.org/wiki?curid=5839547", "title": "Monique Sluyter", "text": "\u00c8 divenuta nota a livello europeo a cavallo tra gli anni ottanta e novanta grazie alla sua partecipazione, in qualit\u00e0 di valletta, alle trasmissioni \"Colpo grosso\" e \"Tutti frutti\". In seguito al successo televisivo si \u00e8 affermata come modella e conduttrice televisiva, concentrando la sua attivit\u00e0 prevalentemente nei Paesi Bassi.\nBiografia.\nAl compimento del suo diciottesimo anno di et\u00e0 si \u00e8 trasferita a Milano, dove ha cominciato la sua attivit\u00e0 di modella. Ha esordito in televisione nella stagione 1989-90 della trasmissione cult di Italia 7 \"Colpo grosso\", nel ruolo di valletta del conduttore Umberto Smaila. Ha ricoperto lo stesso ruolo nella versione tedesca del programma, intitolata \"Tutti frutti\", affiancando in questo caso Hugo Egon Balder, trasmessa da RTL Television.\nSempre in questi anni ha inciso il singolo \"I Want Your Body\", insieme al gruppo Nymphomania, inserito nel 1993 nella colonna sonora del film \"Una vita al massimo\" di Quentin Tarantino. Ha inciso anche la sigla di apertura, sempre della stagione 1989-90, di \"Colpo grosso\", \"Supereurope\", pubblicata come 45 giri dalla RTI Music insieme alla sigla di chiusura \"Ci\u00e0 presente Colpo grosso?\" incisa da Umberto Smaila.\n\u00c8 tornata nei Paesi Bassi nel 1992 nella trasmissione \"Erotica\", sull'emittente nazionale Veronica. Subito dopo, \u00e8 stata ragazza copertina di Playboy Paesi Bassi per quattro volte e una volta per la versione USA. Successivamente ha proseguito la sua carriera di modella, recitando anche in alcuni film e in particolar modo prendendo parte ad alcuni episodi della serie tv \"Goudkust\".\nNel 2000, sempre nei Paesi Bassi, ha partecipato all'edizione vip del \"Grande Fratello\", esperienza bissata nella variante \"Hotel\" del format, sempre nei Paesi Bassi, nel 2006. Nel frattempo \u00e8 tornata alla conduzione in Italia nel 2005, affiancando l'ex concorrente del \"Grande Fratello\" Sergio Volpini in \"Showgirls\", trasmissione di Happy Channel che raccoglie, di fatto, l'eredit\u00e0 delle repliche di \"Colpo grosso\", le cui puntate continuano ad andare in onda dopo anni."}
{"id": "5839548", "revid": "104458", "url": "https://it.wikipedia.org/wiki?curid=5839548", "title": "Rzehak", "text": ""}
{"id": "5839558", "revid": "599013", "url": "https://it.wikipedia.org/wiki?curid=5839558", "title": "Craig Ziadie", "text": ""}
{"id": "5839561", "revid": "599013", "url": "https://it.wikipedia.org/wiki?curid=5839561", "title": "Christi\u00e1n Pati\u00f1o", "text": ""}
{"id": "5839563", "revid": "287204", "url": "https://it.wikipedia.org/wiki?curid=5839563", "title": "Campionati mondiali di tiro 2014", "text": "I campionati mondiali di tiro 2014 furono la cinquantunesima edizione dei campionati mondiali di questo sport e si disputarono a Granada, dal 6 al 20 settembre."}
{"id": "5839564", "revid": "767487", "url": "https://it.wikipedia.org/wiki?curid=5839564", "title": "Yo Decido", "text": "Yo Decido \u00e8 il sesto album in studio di Mar\u00eda Isabel, pubblicato il 27 novembre 2015. Con questo album cambia l'etichetta discografica, passando alla Nueva Generaci\u00f3n de Artistas. Il primo singolo estratto dall'album \u00e8 \"La vida s\u00f3lo es una\", uscito il 30 ottobre 2015."}
{"id": "5839565", "revid": "729019", "url": "https://it.wikipedia.org/wiki?curid=5839565", "title": "Stazione di Lauriano", "text": "La stazione di Lauriano \u00e8 una fermata ferroviaria posta sulla ferrovia Chivasso-Asti, che serviva l'omonimo abitato, fu sospesa dal 2011 al 2018.\nStoria.\nL'impianto venne attivato come stazione il 20 ottobre 1912 dalle Ferrovie dello Stato, contestualmente all'inaugurazione della linea.\nLontana dal fronte della prima guerra mondiale e poco interessata anche dalle vicende della seconda non costituendo obiettivo strategico primario, la stazione risent\u00ec di tali eventi solo per le conseguenti fluttuazioni della domanda di trasporto, iniziando nel secondo dopoguerra un periodo di costante calo dei proventi da traffico dovuto all'avvento della motorizzazione privata e a un orientamento comune non pi\u00f9 favorevole al trasporto su ferro.\nSostituita da tempo la trazione a vapore grazie all'impiego di automotrici termiche, il traffico continu\u00f2 a mantenersi a livelli insoddisfacenti e in luogo del potenziamento del servizio per conquistare nuove fasce di utenza nel 1986 la ferrovia venne inclusa in un elenco di \"rami secchi\" da sopprimere, salvandosi dai tagli alla rete operati in quel periodo previe alcune modifiche minori d'orario volte ad abbassare i costi di esercizio.\nNonostante gli investimenti appena profusi, l'ipotesi del tagli di alcune linee fu nuovamente ventilata nel 1993 ma fu ben presto la natura a porre il primo serio ostacolo al proseguimento dell'esercizio: la linea sub\u00ec infatti ingenti danni durante l'alluvione del fiume Po nel 1994, quando croll\u00f2 quasi interamente il ponte su tale fiume. I lavori di ripristino comportarono dunque la ricostruzione del ponte sul Po; durante il loro svolgimento fu istituito un autoservizio fra Chivasso e Cocconato che perdur\u00f2 fino al 27 agosto 2000 quando fu inaugurata la riapertura dell'intera linea ferroviaria.\nNel 2001 la gestione della linea, e con essa quella della fermata di Lauriano, pass\u00f2 alla neocostituita Rete Ferroviaria Italiana.\nLa pesante situazione economico-finanziaria della Regione Piemonte indusse la stessa a sospendere i contratti di servizio su numerose linee secondarie di propria competenza, portando nel settembre 2011 alla definitiva sospensione del servizio sulla Chivasso-Asti; terminato da tempo il servizio merci il contratto di servizio con Trenitalia per il trasporto passeggeri non venne dunque pi\u00f9 rinnovato.\nIl 3 agosto 2018 viene ufficializzata dall'assessore Francesco Balocco la riapertura al servizio viaggiatori insieme al tratto Chivasso-Brozolo in attesa di successivi interventi di ripristino della restante tratta fino ad Asti necessitosa di importanti interventi infrastrutturali.\nStrutture e impianti.\nRealizzato inizialmente quale stazione dotata di scalo merci, nel 1988 l'impianto fu trasformato in fermata abilitata ai servizi viaggiatori e bagagli con le restrizioni previste per le case cantoniere.\nAll'inizio degli anni novanta l'intera rete secondaria piemontese fu oggetto di un profondo programma di rinnovamento che mirava a diminuire i costi di esercizio attraverso l'automazione e il telecomando degli impianti; chiusa nel 1991, la Asti-Chivasso fu dunque oggetto di lavori che comportarono l'eliminazione dei binari di incrocio di Lauriano; la linea fu riaperta il 19 novembre 1992.\nInterscambi.\nFra il 1883 e il 1949 nelle adiacenze dell'allora stazione era possibile l'interscambio con i convogli in servizio sulla tranvia Torino-Chivasso/Brusasco."}
{"id": "5839566", "revid": "729019", "url": "https://it.wikipedia.org/wiki?curid=5839566", "title": "Stazione di Monteu da Po", "text": "La stazione di Monteu da Po \u00e8 una fermata ferroviaria posta sulla linea Chivasso-Asti. Chiuso al traffico, assieme all'intera linea, dal 2011 al 2018, l'impianto serviva il centro abitato di Monteu da Po.\nStoria.\nL'impianto venne attivato come stazione il 20 ottobre 1912 dalle Ferrovie dello Stato, contestualmente all'inaugurazione della linea.\nLontana dal fronte della prima guerra mondiale e poco interessata anche dalle vicende della seconda non costituendo obiettivo strategico primario, la stazione risent\u00ec di tali eventi solo per le conseguenti fluttuazioni della domanda di trasporto, iniziando nel secondo dopoguerra un periodo di costante calo dei proventi da traffico dovuto all'avvento della motorizzazione privata e a un orientamento comune non pi\u00f9 favorevole al trasporto su ferro.\nSostituita da tempo la trazione a vapore grazie all'impiego di automotrici termiche, il traffico continu\u00f2 a mantenersi a livelli insoddisfacenti e in luogo del potenziamento del servizio per conquistare nuove fasce di utenza nel 1986 la ferrovia venne inclusa in un elenco di \"rami secchi\" da sopprimere, salvandosi dai tagli alla rete operati in quel periodo previe alcune modifiche minori d'orario volte ad abbassare i costi di esercizio.\nNonostante gli investimenti appena profusi, l'ipotesi del tagli di alcune linee fu nuovamente ventilata nel 1993 ma fu ben presto la natura a porre il primo serio ostacolo al proseguimento dell'esercizio: la linea sub\u00ec infatti ingenti danni durante l'alluvione del fiume Po nel 1994, quando croll\u00f2 quasi interamente il ponte su tale fiume. I lavori di ripristino comportarono dunque la ricostruzione del ponte sul Po; durante il loro svolgimento fu istituito un autoservizio fra Chivasso e Cocconato che perdur\u00f2 fino al 27 agosto 2000 quando fu inaugurata la riapertura dell'intera linea ferroviaria.\nNel 2001 la gestione della linea, e con essa quella della fermata di Monteu da Po, pass\u00f2 alla neocostituita Rete Ferroviaria Italiana.\nLa pesante situazione economico-finanziaria della Regione Piemonte indusse la stessa a sospendere i contratti di servizio su numerose linee secondarie di propria competenza, portando nel settembre 2011 alla definitiva sospensione del servizio sulla Chivasso-Asti; terminato da tempo il servizio merci il contratto di servizio con Trenitalia per il trasporto passeggeri non venne dunque pi\u00f9 rinnovato.\nIl 3 agosto 2018 viene ufficializzata dall'assessore Francesco Balocco la riapertura al servizio viaggiatori insieme al tratto Chivasso-Brozolo in attesa di successivi interventi di ripristino della restante tratta fino ad Asti, necessitante di importanti interventi infrastrutturali.\nStrutture e impianti.\nAll'inizio degli anni novanta l'intera rete secondaria piemontese fu oggetto di un profondo programma di rinnovamento che mirava a diminuire i costi di esercizio attraverso l'automazione e il telecomando degli impianti; chiusa nel 1991, la Asti-Chivasso fu dunque oggetto di lavori che comportarono l'eliminazione dei binari di incrocio di Monteu da Po con conseguente trasformazione in fermata impresenziata; la linea fu riaperta il 19 novembre 1992.\nInterscambi.\nFra il 1883 e il 1949 nelle adiacenze dell'allora stazione era possibile l'interscambio con i convogli in servizio sulla tranvia Torino-Chivasso/Brusasco."}
{"id": "5839567", "revid": "599013", "url": "https://it.wikipedia.org/wiki?curid=5839567", "title": "Mart\u00edn Mach\u00f3n", "text": ""}
{"id": "5839568", "revid": "729019", "url": "https://it.wikipedia.org/wiki?curid=5839568", "title": "Stazione di Cavagnolo-Brusasco", "text": "La stazione di Cavagnolo-Brusasco \u00e8 una stazione ferroviaria posta sulla linea Chivasso-Asti che serviva i centri abitati di Cavagnolo e di Brusasco. Venne chiusa nell'anno 2011 fino al 2018 in concomitanza con la sospensione definitiva del traffico sulla linea.\nStoria.\nL'impianto venne attivato come stazione il 20 ottobre 1912 dalle Ferrovie dello Stato, contestualmente all'inaugurazione della linea.\nLontana dal fronte della prima guerra mondiale e poco interessata anche dalle vicende della seconda non costituendo obiettivi strategici primario la stazione risent\u00ec di tali eventi solo per le conseguenti fluttuazioni della domanda di trasporto, iniziando nel secondo dopoguerra un periodo di costante calo dei proventi da traffico dovuto all'avvento della motorizzazione privata e a un orientamento comune non pi\u00f9 favorevole al trasporto su ferro.\nSostituita da tempo la trazione a vapore grazie all'impiego di automotrici termiche, il traffico continu\u00f2 a mantenersi a livelli insoddisfacenti e in luogo del potenziamento del servizio per conquistare nuove fasce di utenza nel 1986 la ferrovia venne inclusa in un elenco di \"rami secchi\" da sopprimere, salvandosi dai tagli alla rete operati in quel periodo previe alcune modifiche minori d'orario volte ad abbassare i costi di esercizio.\nNonostante gli investimenti profusi, l'ipotesi del tagli di alcune linee fu nuovamente ventilata nel 1993 ma fu ben presto la natura a porre il primo serio ostacolo al proseguimento dell'esercizio: la linea sub\u00ec infatti ingenti danni durante l'alluvione del fiume Po nel 1994, quando croll\u00f2 quasi interamente il ponte su tale fiume. I lavori di ripristino comportarono dunque la ricostruzione del ponte sul Po; durante il loro svolgimento fu istituito un autoservizio fra Chivasso e Cocconato che perdur\u00f2 fino al 27 agosto 2000 quando fu inaugurata la riapertura dell'intera linea ferroviaria.\nNel 2001 la gestione della linea, e con essa quella della stazione di Cavagnolo-Brusasco, pass\u00f2 alla neocostituita Rete Ferroviaria Italiana.\nLa pesante situazione economico-finanziaria della Regione Piemonte indusse la stessa a sospendere i contratti di servizio su numerose linee secondarie di propria competenza, portando nel settembre 2011 alla definitiva sospensione del servizio sulla Chivasso-Asti; terminato da tempo il servizio merci il contratto di servizio con Trenitalia per il trasporto passeggeri non venne dunque pi\u00f9 rinnovato.\nIl 3 agosto 2018 viene ufficializzata dall'assessore Francesco Balocco la riapertura al servizio viaggiatori insieme al tratto Chivasso-Brozolo in attesa di successivi interventi di ripristino della restante tratta fino ad Asti necessitosa di importanti interventi infrastrutturali.\nStrutture e impianti.\nAll'inizio degli anni novanta l'intera rete secondaria piemontese fu oggetto di un profondo programma di rinnovamento che mirava a diminuire i costi di esercizio attraverso l'automazione e il telecomando degli impianti; chiusa nel 1991, la Asti-Chivasso fu dunque oggetto di lavori che comportarono l'installazione a Cavagnolo-Brusasco di un Apparato Centrale Elettrico a Itinerari; la linea fu riaperta il 19 novembre 1992.\nInterscambi.\nFra il 1883 e il 1949 nella medesima localit\u00e0 era possibile l'interscambio con i convogli in servizio sulla tranvia Torino-Chivasso/Brusasco."}
{"id": "5839569", "revid": "729019", "url": "https://it.wikipedia.org/wiki?curid=5839569", "title": "Stazione di Brozolo", "text": "La stazione di Brozolo \u00e8 una fermata ferroviaria posta sulla linea Chivasso-Asti che serviva il centro abitato di Brozolo, il traffico venne sospeso dal 2011 al 2018.\nStoria.\nL'impianto venne attivato come stazione il 20 ottobre 1912 dalle Ferrovie dello Stato, contestualmente all'inaugurazione della linea.\nLontana dal fronte della prima guerra mondiale e poco interessata anche dalle vicende della seconda non costituendo obiettivo strategico primario, la stazione risent\u00ec di tali eventi solo per le conseguenti fluttuazioni della domanda di trasporto, iniziando nel secondo dopoguerra un periodo di costante calo dei proventi da traffico dovuto all'avvento della motorizzazione privata e a un orientamento comune non pi\u00f9 favorevole al trasporto su ferro.\nSostituita da tempo la trazione a vapore grazie all'impiego di automotrici termiche, il traffico continu\u00f2 a mantenersi a livelli insoddisfacenti e in luogo del potenziamento del servizio per conquistare nuove fasce di utenza nel 1986 la ferrovia venne inclusa in un elenco di \"rami secchi\" da sopprimere, salvandosi dai tagli alla rete operati in quel periodo previe alcune modifiche minori d'orario volte ad abbassare i costi di esercizio.\nNonostante gli investimenti appena profusi, l'ipotesi del tagli di alcune linee fu nuovamente ventilata nel 1993 ma fu ben presto la natura a porre il primo serio ostacolo al proseguimento dell'esercizio: la linea sub\u00ec infatti ingenti danni durante l'alluvione del fiume Po nel 1994, quando croll\u00f2 quasi interamente il ponte su tale fiume. I lavori di ripristino comportarono dunque la ricostruzione del ponte sul Po; durante il loro svolgimento fu istituito un autoservizio fra Chivasso e Cocconato che perdur\u00f2 fino al 27 agosto 2000 quando fu inaugurata la riapertura dell'intera linea ferroviaria.\nNel 2001 la gestione della linea, e con essa quella della fermata di Brozolo, pass\u00f2 alla neocostituita Rete Ferroviaria Italiana.\nLa pesante situazione economico-finanziaria della Regione Piemonte indusse la stessa a sospendere i contratti di servizio su numerose linee secondarie di propria competenza, portando nel settembre 2011 alla definitiva sospensione del servizio sulla Chivasso-Asti; terminato da tempo il servizio merci il contratto di servizio con Trenitalia per il trasporto passeggeri non venne dunque pi\u00f9 rinnovato.\nIl 3 agosto 2018 viene ufficializzata dall'assessore Francesco Balocco la riapertura al servizio viaggiatori insieme al tratto Chivasso-Brozolo in attesa di successivi interventi di ripristino della restante tratta fino ad Asti necessitosa di importanti interventi infrastrutturali.\nStrutture e impianti.\nRealizzato inizialmente quale stazione dotata di scalo merci, nel 1988 l'impianto fu trasformato in fermata abilitata ai servizi viaggiatori e bagagli con le restrizioni previste per le case cantoniere.\nAll'inizio degli anni novanta l'intera rete secondaria piemontese fu oggetto di un profondo programma di rinnovamento che mirava a diminuire i costi di esercizio attraverso l'automazione e il telecomando degli impianti; chiusa nel 1991, la Asti-Chivasso fu dunque oggetto di lavori che comportarono l'eliminazione dei binari di incrocio di Brozolo; la linea fu riaperta il 19 novembre 1992."}
{"id": "5839570", "revid": "729019", "url": "https://it.wikipedia.org/wiki?curid=5839570", "title": "Stazione di Cocconato", "text": "La stazione di Cocconato \u00e8 una fermata ferroviaria posta sulla linea Chivasso-Asti che serviva l'omonimo centro abitato fino al 2011, allorch\u00e9 il traffico sull'intera linea venne definitivamente sospeso.\nStoria.\nL'impianto venne attivato come stazione il 20 ottobre 1912 dalle Ferrovie dello Stato, contestualmente all'inaugurazione della linea.\nLontana dal fronte della prima guerra mondiale e poco interessata anche dalle vicende della seconda non costituendo obiettivo strategico primario, la stazione risent\u00ec di tali eventi solo per le conseguenti fluttuazioni della domanda di trasporto, iniziando nel secondo dopoguerra un periodo di costante calo dei proventi da traffico dovuto all'avvento della motorizzazione privata e a un orientamento comune non pi\u00f9 favorevole al trasporto su ferro.\nSostituita da tempo la trazione a vapore grazie all'impiego di automotrici termiche, il traffico continu\u00f2 a mantenersi a livelli insoddisfacenti e in luogo del potenziamento del servizio per conquistare nuove fasce di utenza nel 1986 la ferrovia venne inclusa in un elenco di \"rami secchi\" da sopprimere, salvandosi dai tagli alla rete operati in quel periodo previe alcune modifiche minori d'orario volte ad abbassare i costi di esercizio.\nNonostante gli investimenti appena profusi, l'ipotesi del tagli di alcune linee fu nuovamente ventilata nel 1993 ma fu ben presto la natura a porre il primo serio ostacolo al proseguimento dell'esercizio: la linea sub\u00ec infatti ingenti danni durante l'alluvione del fiume Po nel 1994, quando croll\u00f2 quasi interamente il ponte su tale fiume a Chivasso.\nI lavori di ripristino comportarono dunque la ricostruzione del ponte sul Po; durante il loro svolgimento fu istituito un autoservizio fra Chivasso e Cocconato che perdur\u00f2 fino al 27 agosto 2000 quando fu inaugurata la riapertura dell'intera linea ferroviaria.\nNel 2001 la gestione della linea, e con essa quella della fermata di Cocconato, pass\u00f2 alla neocostituita Rete Ferroviaria Italiana.\nLa pesante situazione economico-finanziaria della Regione Piemonte indusse la stessa a sospendere i contratti di servizio su numerose linee secondarie di propria competenza, portando nel settembre 2011 alla definitiva sospensione del servizio sulla Chivasso-Asti; terminato da tempo il servizio merci il contratto di servizio con Trenitalia per il trasporto passeggeri non venne dunque pi\u00f9 rinnovato.\nStrutture e impianti.\nRealizzato inizialmente quale stazione dotata di scalo merci, nel 1988 l'impianto fu trasformato in fermata abilitata ai servizi viaggiatori e bagagli con le restrizioni previste per le case cantoniere.\nAll'inizio degli anni novanta l'intera rete secondaria piemontese fu oggetto di un profondo programma di rinnovamento che mirava a diminuire i costi di esercizio attraverso l'automazione e il telecomando degli impianti; chiusa nel 1991, la Asti-Chivasso fu dunque oggetto di lavori che comportarono l'eliminazione dei binari di incrocio di Cocconato; la linea fu riaperta il 19 novembre 1992."}
{"id": "5839576", "revid": "729019", "url": "https://it.wikipedia.org/wiki?curid=5839576", "title": "Stazione di Sant'Anna-Robella", "text": "La stazione di Sant'Anna-Robella \u00e8 una fermata ferroviaria posta sulla linea Chivasso-Asti, il cui traffico risulta definitivamente sospeso dal 2011. Sita nel territorio comunale di Montiglio Monferrato, serviva prevalentemente il centro abitato di Robella.\nStoria.\nLa fermata di Sant'Anna-Robella venne attivata nel 1937 per poi seguire le alterne vicende della linea, la cui gestione, e con essa quella della fermata, pass\u00f2 nel 2001 alla neocostituita Rete Ferroviaria Italiana.\nLa propria pesante situazione economico-finanziaria port\u00f2 la Regione Piemonte a sospendere i contratti di servizio su numerose linee secondarie di propria competenza, arrivando nel settembre 2011 alla definitiva sospensione del servizio sulla Chivasso-Asti."}
{"id": "5839577", "revid": "729019", "url": "https://it.wikipedia.org/wiki?curid=5839577", "title": "Stazione di Montiglio-Murisengo", "text": "La stazione di Montiglio-Murisengo \u00e8 una stazione ferroviaria posta sulla linea Chivasso-Asti, il cui traffico risulta definitivamente sospeso dal 2011. Sito nel centro abitato di Montiglio Monferrato, l'impianto serviva anche il comune limitrofo di Murisengo.\nStoria.\nL'impianto venne attivato come stazione il 20 ottobre 1912 dalle Ferrovie dello Stato, contestualmente all'inaugurazione della linea.\nLontana dal fronte della prima guerra mondiale e poco interessata anche dalle vicende della seconda non costituendo obiettivo strategico primario, la stazione risent\u00ec di tali eventi solo per le conseguenti fluttuazioni della domanda di trasporto, iniziando nel secondo dopoguerra un periodo di costante calo dei proventi da traffico dovuto all'avvento della motorizzazione privata e a un orientamento comune non pi\u00f9 favorevole al trasporto su ferro.\nSostituita da tempo la trazione a vapore grazie all'impiego di automotrici termiche, il traffico continu\u00f2 a mantenersi a livelli insoddisfacenti e in luogo del potenziamento del servizio per conquistare nuove fasce di utenza nel 1986 la ferrovia venne inclusa in un elenco di \"rami secchi\" da sopprimere, salvandosi dai tagli alla rete operati in quel periodo previe alcune modifiche minori d'orario volte ad abbassare i costi di esercizio.\nNonostante gli investimenti profusi, l'ipotesi del tagli di alcune linee fu nuovamente ventilata nel 1993 ma fu ben presto la natura a porre il primo serio ostacolo al proseguimento dell'esercizio: la linea sub\u00ec infatti ingenti danni durante l'alluvione del fiume Po nel 1994, quando croll\u00f2 quasi interamente il ponte su tale fiume. I lavori di ripristino comportarono dunque la ricostruzione del ponte sul Po; il 27 agosto 2000 fu inaugurata la riapertura dell'intera linea ferroviaria.\nNel 2001 la gestione della linea, e con essa quella della stazione di Montiglio-Murisengo, pass\u00f2 alla neocostituita Rete Ferroviaria Italiana.\nLa pesante situazione economico-finanziaria della Regione Piemonte indusse la stessa a sospendere i contratti di servizio su numerose linee secondarie di propria competenza, portando nel settembre 2011 alla definitiva sospensione del servizio sulla Chivasso-Asti; terminato da tempo il servizio merci il contratto di servizio con Trenitalia per il trasporto passeggeri non venne dunque pi\u00f9 rinnovato.\nStrutture e impianti.\nAll'inizio degli anni novanta l'intera rete secondaria piemontese fu oggetto di un profondo programma di rinnovamento che mirava a diminuire i costi di esercizio attraverso l'automazione e il telecomando degli impianti; chiusa nel 1991, la Asti-Chivasso fu dunque oggetto di lavori che comportarono l'installazione a Montiglio-Murisengo di un Apparato Centrale Elettrico a Itinerari; la linea fu riaperta il 19 novembre 1992."}
{"id": "5839578", "revid": "79005065", "url": "https://it.wikipedia.org/wiki?curid=5839578", "title": "Stazione di Cavagnolo", "text": ""}
{"id": "5839579", "revid": "1494169", "url": "https://it.wikipedia.org/wiki?curid=5839579", "title": "Stazione di Sant'Anna (disambigua)", "text": ""}
{"id": "5839580", "revid": "79005070", "url": "https://it.wikipedia.org/wiki?curid=5839580", "title": "Stazione di Montiglio", "text": ""}
{"id": "5839581", "revid": "729019", "url": "https://it.wikipedia.org/wiki?curid=5839581", "title": "Stazione di Cunico-Scandeluzza", "text": "La stazione di Cunico-Scandeluzza \u00e8 una fermata ferroviaria posta sulla linea Chivasso-Asti, il cui traffico risulta definitivamente sospeso dal 2011. Sita nel territorio comunale di Cunico, serviva anche il centro abitato di Scandeluzza, frazione di Montiglio Monferrato.\nStoria.\nL'impianto, in origine denominato Cunico-Colcavagno, venne attivato come stazione il 20 ottobre 1912 dalle Ferrovie dello Stato, contestualmente all'inaugurazione della linea.\nLontana dal fronte della prima guerra mondiale e poco interessata anche dalle vicende della seconda non costituendo obiettivo strategico primario, la stazione risent\u00ec di tali eventi solo per le conseguenti fluttuazioni della domanda di trasporto, iniziando nel secondo dopoguerra un periodo di costante calo dei proventi da traffico dovuto all'avvento della motorizzazione privata e a un orientamento comune non pi\u00f9 favorevole al trasporto su ferro.\nSostituita da tempo la trazione a vapore grazie all'impiego di automotrici termiche, il traffico continu\u00f2 a mantenersi a livelli insoddisfacenti e in luogo del potenziamento del servizio per conquistare nuove fasce di utenza nel 1986 la ferrovia venne inclusa in un elenco di \"rami secchi\" da sopprimere, salvandosi dai tagli alla rete operati in quel periodo previe alcune modifiche minori d'orario volte ad abbassare i costi di esercizio.\nNonostante gli investimenti appena profusi, l'ipotesi del tagli di alcune linee fu nuovamente ventilata nel 1993 ma fu ben presto la natura a porre il primo serio ostacolo al proseguimento dell'esercizio: la linea sub\u00ec infatti ingenti danni durante l'alluvione del fiume Po nel 1994, quando croll\u00f2 quasi interamente il ponte su tale fiume. I lavori di ripristino comportarono dunque la ricostruzione del ponte sul Po; il 27 agosto 2000 fu inaugurata la riapertura dell'intera linea ferroviaria.\nNel 2001 la gestione della linea, e con essa quella della fermata di Cunico-Scandeluzza, pass\u00f2 alla neocostituita Rete Ferroviaria Italiana.\nLa pesante situazione economico-finanziaria della Regione Piemonte indusse la stessa a sospendere i contratti di servizio su numerose linee secondarie di propria competenza, portando nel settembre 2011 alla definitiva sospensione del servizio sulla Chivasso-Asti; terminato da tempo il servizio merci il contratto di servizio con Trenitalia per il trasporto passeggeri non venne dunque pi\u00f9 rinnovato.\nStrutture e impianti.\nRealizzato inizialmente quale stazione dotata di scalo merci, nel 1988 l'impianto fu trasformato in fermata abilitata ai servizi viaggiatori e bagagli con le restrizioni previste per le case cantoniere.\nAll'inizio degli anni novanta l'intera rete secondaria piemontese fu oggetto di un profondo programma di rinnovamento che mirava a diminuire i costi di esercizio attraverso l'automazione e il telecomando degli impianti; chiusa nel 1991, la Asti-Chivasso fu dunque oggetto di lavori che comportarono l'eliminazione dei binari di incrocio di Cunico-Scandeluzza; la linea fu riaperta il 19 novembre 1992."}
{"id": "5839582", "revid": "79005086", "url": "https://it.wikipedia.org/wiki?curid=5839582", "title": "Stazione di Cunico", "text": ""}
{"id": "5839583", "revid": "729019", "url": "https://it.wikipedia.org/wiki?curid=5839583", "title": "Stazione di Montechiaro d'Asti", "text": "La stazione di Montechiaro d'Asti \u00e8 una fermata ferroviaria posta sulla linea Chivasso-Asti. Serviva il centro abitato di Montechiaro d'Asti fino al 2011, allorch\u00e9 il traffico sull'intera linea venne definitivamente sospeso.\nStoria.\nL'impianto venne attivato come stazione il 20 ottobre 1912 dalle Ferrovie dello Stato, contestualmente all'inaugurazione della linea.\nLontana dal fronte della prima guerra mondiale e poco interessata anche dalle vicende della seconda non costituendo obiettivo strategico primario, la stazione risent\u00ec di tali eventi solo per le conseguenti fluttuazioni della domanda di trasporto, iniziando nel secondo dopoguerra un periodo di costante calo dei proventi da traffico dovuto all'avvento della motorizzazione privata e a un orientamento comune non pi\u00f9 favorevole al trasporto su ferro.\nSostituita da tempo la trazione a vapore grazie all'impiego di automotrici termiche, il traffico continu\u00f2 a mantenersi a livelli insoddisfacenti e in luogo del potenziamento del servizio per conquistare nuove fasce di utenza nel 1986 la ferrovia venne inclusa in un elenco di \"rami secchi\" da sopprimere, salvandosi dai tagli alla rete operati in quel periodo previe alcune modifiche minori d'orario volte ad abbassare i costi di esercizio.\nNonostante gli investimenti appena profusi, l'ipotesi del tagli di alcune linee fu nuovamente ventilata nel 1993 ma fu ben presto la natura a porre il primo serio ostacolo al proseguimento dell'esercizio: la linea sub\u00ec infatti ingenti danni durante l'alluvione del fiume Po nel 1994, quando croll\u00f2 quasi interamente il ponte su tale fiume. I lavori di ripristino comportarono dunque la ricostruzione del ponte sul Po; il 27 agosto 2000 fu inaugurata la riapertura dell'intera linea ferroviaria.\nNel 2001 la gestione della linea, e con essa quella della fermata di Montechiaro d'Asti, pass\u00f2 alla neocostituita Rete Ferroviaria Italiana.\nLa pesante situazione economico-finanziaria della Regione Piemonte indusse la stessa a sospendere i contratti di servizio su numerose linee secondarie di propria competenza, portando nel settembre 2011 alla definitiva sospensione del servizio sulla Chivasso-Asti; terminato da tempo il servizio merci il contratto di servizio con Trenitalia per il trasporto passeggeri non venne dunque pi\u00f9 rinnovato.\nStrutture e impianti.\nRealizzato inizialmente quale stazione dotata di scalo merci, quando all'inizio degli anni novanta l'intera rete secondaria piemontese fu oggetto di un profondo programma di rinnovamento; chiusa nel 1991, la Asti-Chivasso fu oggetto di lavori che comportarono l'eliminazione del binario di incrocio di Montechiaro d'Asti, con conseguente trasformazione in fermata impresenziata; la linea fu riaperta il 19 novembre 1992."}
{"id": "5839584", "revid": "729019", "url": "https://it.wikipedia.org/wiki?curid=5839584", "title": "Stazione di Chiusano-Cossombrato", "text": "La stazione di Chiusano-Cossombrato \u00e8 una fermata ferroviaria posta sulla linea Chivasso-Asti che serviva i centri abitati di Chiusano d'Asti e di Cossombrato fino al 2011, allorch\u00e9 il traffico sull'intera linea venne definitivamente sospeso.\nStoria.\nL'impianto venne attivato come stazione il 20 ottobre 1912 dalle Ferrovie dello Stato, contestualmente all'inaugurazione della linea.\nLontana dal fronte della prima guerra mondiale e poco interessata anche dalle vicende della seconda non costituendo obiettivo strategico primario, la stazione risent\u00ec di tali eventi solo per le conseguenti fluttuazioni della domanda di trasporto, iniziando nel secondo dopoguerra un periodo di costante calo dei proventi da traffico dovuto all'avvento della motorizzazione privata e a un orientamento comune non pi\u00f9 favorevole al trasporto su ferro.\nSostituita da tempo la trazione a vapore grazie all'impiego di automotrici termiche, il traffico continu\u00f2 a mantenersi a livelli insoddisfacenti e in luogo del potenziamento del servizio per conquistare nuove fasce di utenza nel 1986 la ferrovia venne inclusa in un elenco di \"rami secchi\" da sopprimere, salvandosi dai tagli alla rete operati in quel periodo previe alcune modifiche minori d'orario volte ad abbassare i costi di esercizio.\nNonostante gli investimenti appena profusi, l'ipotesi del tagli di alcune linee fu nuovamente ventilata nel 1993 ma fu ben presto la natura a porre il primo serio ostacolo al proseguimento dell'esercizio: la linea sub\u00ec infatti ingenti danni durante l'alluvione del fiume Po nel 1994, quando croll\u00f2 quasi interamente il ponte su tale fiume. I lavori di ripristino comportarono dunque la ricostruzione del ponte sul Po; il 27 agosto 2000 fu inaugurata la riapertura dell'intera linea ferroviaria.\nNel 2001 la gestione della linea, e con essa quella della fermata di Chiusano-Cossombrato, pass\u00f2 alla neocostituita Rete Ferroviaria Italiana.\nLa pesante situazione economico-finanziaria della Regione Piemonte indusse la stessa a sospendere i contratti di servizio su numerose linee secondarie di propria competenza, portando nel settembre 2011 alla definitiva sospensione del servizio sulla Chivasso-Asti; terminato da tempo il servizio merci il contratto di servizio con Trenitalia per il trasporto passeggeri non venne dunque pi\u00f9 rinnovato.\nStrutture e impianti.\nRealizzato inizialmente quale stazione dotata di scalo merci, nel 1988 l'impianto fu trasformato in fermata abilitata ai servizi viaggiatori e bagagli con le restrizioni previste per le case cantoniere.\nAll'inizio degli anni novanta l'intera rete secondaria piemontese fu oggetto di un profondo programma di rinnovamento che mirava a diminuire i costi di esercizio attraverso l'automazione e il telecomando degli impianti; chiusa nel 1991, la Asti-Chivasso fu dunque oggetto di lavori che comportarono l'eliminazione dei binari di incrocio di Chiusano-Cossombrato; la linea fu riaperta il 19 novembre 1992."}
{"id": "5839587", "revid": "729019", "url": "https://it.wikipedia.org/wiki?curid=5839587", "title": "Stazione di Settime-Cinaglio-Mombarone", "text": "La stazione di Settime-Cinaglio-Mombarone \u00e8 una fermata ferroviaria posta sulla linea Chivasso-Asti. Sita nel territorio comunale di Asti, serviva i centri abitati di Settime, di Cinaglio e di Mombarone fino al 2011, allorch\u00e9 il traffico sull'intera linea venne definitivamente sospeso.\nStoria.\nL'impianto venne attivato come stazione il 20 ottobre 1912 dalle Ferrovie dello Stato, contestualmente all'inaugurazione della linea.\nLontana dal fronte della prima guerra mondiale e poco interessata anche dalle vicende della seconda non costituendo obiettivo strategico primario, la stazione risent\u00ec di tali eventi solo per le conseguenti fluttuazioni della domanda di trasporto, iniziando nel secondo dopoguerra un periodo di costante calo dei proventi da traffico dovuto all'avvento della motorizzazione privata e a un orientamento comune non pi\u00f9 favorevole al trasporto su ferro.\nSostituita da tempo la trazione a vapore grazie all'impiego di automotrici termiche, il traffico continu\u00f2 a mantenersi a livelli insoddisfacenti e in luogo del potenziamento del servizio per conquistare nuove fasce di utenza nel 1986 la ferrovia venne inclusa in un elenco di \"rami secchi\" da sopprimere, salvandosi dai tagli alla rete operati in quel periodo previe alcune modifiche minori d'orario volte ad abbassare i costi di esercizio.\nNonostante gli investimenti appena profusi, l'ipotesi del tagli di alcune linee fu nuovamente ventilata nel 1993 ma fu ben presto la natura a porre il primo serio ostacolo al proseguimento dell'esercizio: la linea sub\u00ec infatti ingenti danni durante l'alluvione del fiume Po nel 1994, quando croll\u00f2 quasi interamente il ponte su tale fiume. I lavori di ripristino comportarono dunque la ricostruzione del ponte sul Po; il 27 agosto 2000 fu inaugurata la riapertura dell'intera linea ferroviaria.\nNel 2001 la gestione della linea, e con essa quella della fermata di Settime-Cinaglio-Mombarone, pass\u00f2 alla neocostituita Rete Ferroviaria Italiana.\nLa pesante situazione economico-finanziaria della Regione Piemonte indusse la stessa a sospendere i contratti di servizio su numerose linee secondarie di propria competenza, portando nel settembre 2011 alla definitiva sospensione del servizio sulla Chivasso-Asti; terminato da tempo il servizio merci il contratto di servizio con Trenitalia per il trasporto passeggeri non venne dunque pi\u00f9 rinnovato.\nStrutture e impianti.\nRealizzato inizialmente quale stazione dotata di scalo merci, quando all'inizio degli anni novanta l'intera rete secondaria piemontese fu oggetto di un profondo programma di rinnovamento; chiusa nel 1991, la Asti-Chivasso fu oggetto di lavori che comportarono l'eliminazione del binario di incrocio di Settime-Cinaglio-Mombarone, con conseguente trasformazione in fermata impresenziata; la linea fu riaperta il 19 novembre 1992."}
{"id": "5839588", "revid": "79005115", "url": "https://it.wikipedia.org/wiki?curid=5839588", "title": "Stazione di Settime", "text": ""}
{"id": "5839589", "revid": "729019", "url": "https://it.wikipedia.org/wiki?curid=5839589", "title": "Stazione di Serravalle d'Asti", "text": "La stazione di Serravalle d'Asti \u00e8 una fermata ferroviaria posta sulla linea Chivasso-Asti che serv\u00ec il centro abitato di Serravalle fino al 2011, allorch\u00e9 il traffico sull'intera linea venne definitivamente sospeso.\nStoria.\nL'impianto venne attivato come stazione il 20 ottobre 1912 dalle Ferrovie dello Stato, contestualmente all'inaugurazione della linea.\nLontana dal fronte della prima guerra mondiale e poco interessata anche dalle vicende della seconda non costituendo obiettivo strategico primario, la stazione risent\u00ec di tali eventi solo per le conseguenti fluttuazioni della domanda di trasporto, iniziando nel secondo dopoguerra un periodo di costante calo dei proventi da traffico dovuto all'avvento della motorizzazione privata e a un orientamento comune non pi\u00f9 favorevole al trasporto su ferro.\nSostituita da tempo la trazione a vapore grazie all'impiego di automotrici termiche, il traffico continu\u00f2 a mantenersi a livelli insoddisfacenti e in luogo del potenziamento del servizio per conquistare nuove fasce di utenza nel 1986 la ferrovia venne inclusa in un elenco di \"rami secchi\" da sopprimere, salvandosi dai tagli alla rete operati in quel periodo previe alcune modifiche minori d'orario volte ad abbassare i costi di esercizio.\nNonostante gli investimenti appena profusi, l'ipotesi del tagli di alcune linee fu nuovamente ventilata nel 1993 ma fu ben presto la natura a porre il primo serio ostacolo al proseguimento dell'esercizio: la linea sub\u00ec infatti ingenti danni durante l'alluvione del fiume Po nel 1994, quando croll\u00f2 quasi interamente il ponte su tale fiume. I lavori di ripristino comportarono dunque la ricostruzione del ponte sul Po; il 27 agosto 2000 fu inaugurata la riapertura dell'intera linea ferroviaria.\nNel 2001 la gestione della linea, e con essa quella della fermata di Serravalle d'Asti, pass\u00f2 alla neocostituita Rete Ferroviaria Italiana.\nLa pesante situazione economico-finanziaria della Regione Piemonte indusse la stessa a sospendere i contratti di servizio su numerose linee secondarie di propria competenza, portando nel settembre 2011 alla definitiva sospensione del servizio sulla Chivasso-Asti; terminato da tempo il servizio merci il contratto di servizio con Trenitalia per il trasporto passeggeri non venne dunque pi\u00f9 rinnovato.\nStrutture e impianti.\nRealizzato inizialmente quale stazione dotata di scalo merci, nel 1988 l'impianto fu trasformato in fermata abilitata ai servizi viaggiatori e bagagli con le restrizioni previste per le case cantoniere.\nAll'inizio degli anni novanta l'intera rete secondaria piemontese fu oggetto di un profondo programma di rinnovamento che mirava a diminuire i costi di esercizio attraverso l'automazione e il telecomando degli impianti; chiusa nel 1991, la Asti-Chivasso fu dunque oggetto di lavori che comportarono l'eliminazione dei binari di incrocio di Serravalle d'Asti; la linea fu riaperta il 19 novembre 1992."}
{"id": "5839591", "revid": "1305772", "url": "https://it.wikipedia.org/wiki?curid=5839591", "title": "Stazione di Montechiaro", "text": ""}
{"id": "5839592", "revid": "767487", "url": "https://it.wikipedia.org/wiki?curid=5839592", "title": "\u00c1ngeles S.A. (film)", "text": "\u00c1ngeles S.A. \u00e8 un film del 2007 diretto da Eduard Bosch, primo film con interprete la cantante Mar\u00eda Isabel.\nTrama.\nCarlos \u00e8 un uomo felicemente sposato e padre di due figli, Mar\u00eda Isabel e Dani. Sulla strada per la Cina per una conferenza di lavoro, muore in un incidente d'aereo e va in paradiso. Incontra Simona, il capo degli angeli che convince a lasciarlo diventare angelo custode di sua figlia, perch\u00e9 lei non ha ancora uno.\nColonna sonora.\nIl quarto album di Mar\u00eda Isabel fa anche da colonna sonora al film."}
{"id": "5839610", "revid": "729019", "url": "https://it.wikipedia.org/wiki?curid=5839610", "title": "Stazione di Sessant", "text": "La stazione di Sessant era una stazione ferroviaria posta sulla linea Chivasso-Asti. \nInaugurata nel 1912, serv\u00ec il centro abitato di Sessant, frazione del comune di Asti fino al 2003. L'intera linea venne sospesa nel 2011.\nStoria.\nL'impianto venne attivato come stazione il 20 ottobre 1912 dalle Ferrovie dello Stato, contestualmente all'inaugurazione della linea.\nLontana dal fronte della prima guerra mondiale e poco interessata anche dalle vicende della seconda non costituendo obiettivo strategico primario, la stazione risent\u00ec di tali eventi solo per le conseguenti fluttuazioni della domanda di trasporto, iniziando nel secondo dopoguerra un periodo di costante calo dei proventi da traffico dovuto all'avvento della motorizzazione privata e a un orientamento comune non pi\u00f9 favorevole al trasporto su ferro.\nSostituita da tempo la trazione a vapore grazie all'impiego di automotrici termiche, il traffico continu\u00f2 a mantenersi a livelli insoddisfacenti e in luogo del potenziamento del servizio per conquistare nuove fasce di utenza nel 1986 la ferrovia venne inclusa in un elenco di \"rami secchi\" da sopprimere, salvandosi dai tagli alla rete operati in quel periodo previe alcune modifiche minori d'orario volte ad abbassare i costi di esercizio.\nNonostante gli investimenti appena profusi, l'ipotesi del tagli di alcune linee fu nuovamente ventilata nel 1993 ma fu ben presto la natura a porre il primo serio ostacolo al proseguimento dell'esercizio: la linea sub\u00ec infatti ingenti danni durante l'alluvione del fiume Po nel 1994, quando croll\u00f2 quasi interamente il ponte su tale fiume. I lavori di ripristino comportarono dunque la ricostruzione del ponte sul Po; il 27 agosto 2000 fu inaugurata la riapertura dell'intera linea ferroviaria.\nNel 2001 la gestione della linea, e con essa quella della fermata di Sessant, pass\u00f2 alla neocostituita Rete Ferroviaria Italiana.\nLa fermata venne definitivamente soppressa nel 2003, otto anni prima della sospensione del servizio sull'intera linea.\nStrutture e impianti.\nRealizzato inizialmente quale stazione dotata di scalo merci, nel 1988 l'impianto fu trasformato in fermata abilitata ai servizi viaggiatori e bagagli con le restrizioni previste per le case cantoniere.\nAll'inizio degli anni novanta l'intera rete secondaria piemontese fu oggetto di un profondo programma di rinnovamento che mirava a diminuire i costi di esercizio attraverso l'automazione e il telecomando degli impianti; chiusa nel 1991, la Asti-Chivasso fu dunque oggetto di lavori che comportarono l'eliminazione dei binari di incrocio di Sessant; la linea fu riaperta il 19 novembre 1992."}
{"id": "5839630", "revid": "767487", "url": "https://it.wikipedia.org/wiki?curid=5839630", "title": "Wolf Warrior", "text": "Wolf Warrior \u00e8 un film del 2015 diretto da Jacky Wu.\nTrama.\nUn soldato delle forze speciali, noto per la sua abilit\u00e0 da tiratore, deve difendersi da un gruppo di mercenari stranieri, assoldati da un grosso narcotrafficante che vuole liberarsi di lui."}
{"id": "5839636", "revid": "112955803", "url": "https://it.wikipedia.org/wiki?curid=5839636", "title": "Festival cinematografico internazionale di Mosca 1985", "text": "La 14\u00aa edizione del Festival cinematografico internazionale di Mosca si \u00e8 svolta a Mosca dal 28 giugno al 12 luglio 1985.\nIl Grand Prix fu assegnato al film statunitense \"Storia di un soldato\" diretto da Norman Jewison, al film greco \"La discesa dei nove\" diretto da Christos Siopahas e al film sovietico \"Va' e vedi\" diretto da Elem Klimov."}
{"id": "5839641", "revid": "112955807", "url": "https://it.wikipedia.org/wiki?curid=5839641", "title": "Festival cinematografico internazionale di Mosca 1987", "text": "La 15\u00aa edizione del Festival cinematografico internazionale di Mosca si \u00e8 svolta a Mosca dal 6 al 17 luglio 1987.\nIl Grand Prix fu assegnato al film italiano \"Intervista\" diretto da Federico Fellini."}
{"id": "5839668", "revid": "709565", "url": "https://it.wikipedia.org/wiki?curid=5839668", "title": "Semi-opera", "text": "I termini semi-opera, dramatic[k] opera ed English opera erano tutti applicati ai Restoration entertainments (Spettacoli della restaurazione), che combinavano lavori recitati con episodi tipo-masque e utilizzavano personaggi che cantano e danzano. Normalmente includevano l'uso di macchine alla maniera degli spettacoli della restaurazione. I primi esempi furono gli adattamenti di Shakespeare prodotti da Thomas Betterton con musica di Matthew Locke. Dopo la morte di Locke una seconda fioritura produsse le semi-opera di Henry Purcell, principalmente \"King Arthur\" e \"The Fairy-Queen\". La semi-opera ricevette un colpo mortale quando il Lord ciambellano autonomamente autorizz\u00f2 lavori senza musica e la nuova opera Italiana.\nLe semi-opere venivano rappresentate con parti cantate, parlate e danzate. Se la musica veniva composta, era di solito per momenti dell'azione immediatamente successivi sia alle scene d'amore che a quelle relative al soprannaturale.\n\u00c8 stato osservato che diverse \"commedie\" di Calder\u00f3n con musica di Juan Hidalgo de Polanco erano pi\u00f9 simili alle semi-opere che alle Zarzuela pastorali."}
{"id": "5839671", "revid": "572213", "url": "https://it.wikipedia.org/wiki?curid=5839671", "title": "Giuseppe Perego", "text": ""}
{"id": "5839680", "revid": "124110898", "url": "https://it.wikipedia.org/wiki?curid=5839680", "title": "Pom Klementieff", "text": "Biografia.\nNata nel 1986 a Qu\u00e9bec da madre coreana e padre russo-francese in servizio in Canada come console del governo francese, \u00e8 seconda di due figli. Il suo nome \u00e8 Pom, che si pronuncia come la parola coreana che significa \"tigre\" (\ubc94) e \"primavera\" (\ubd04). Ha vissuto in Canada solo un anno prima di trasferirsi in giro per il mondo per il lavoro del padre, vivendo in Giappone e in Costa d'Avorio prima di trasferirsi in Francia. Suo padre mor\u00ec a seguito di un cancro quando lei aveva 5 anni. Sua madre era malata di schizofrenia e quindi inadatta a occuparsi dei figli, e perci\u00f2 Pom e suo fratello si trasferirono a casa di uno zio paterno e sua moglie.\nSuo zio \u00e8 morto il giorno del suo diciottesimo compleanno e il fratello si \u00e8 suicidato il giorno del suo venticinquesimo compleanno. Pom ha brevemente frequentato la scuola di legge, dopo la morte di suo zio per accontentare la zia, ma non ha trovato il percorso di carriera attraente. Ha anche lavorato come cameriera e commessa in Francia. Ha iniziato a recitare all'et\u00e0 di 19 anni presso la scuola di recitazione Cours Florent di Parigi. Pochi mesi dopo la sua formazione ha vinto un concorso di teatro che le ha permesso di partecipare a dei corsi gratuiti per due anni con i migliori insegnanti della scuola.\nCarriera.\nIl suo primo ruolo come attrice professionista \u00e8 stato nel film francese \"Apr\u00e8s lui\" (2007), come figliastra della protagonista interpretata da Catherine Deneuve. Le riprese delle sue scene sono durate tre giorni. Durante una scena, Pom avrebbe dovuto spingere qualcuno gi\u00f9 per una rampa di scale, ma accidentalmente cadde dalle scale lei stessa, e il regista Ga\u00ebl Morel mantenne quella scena nel film. Il suo primo ruolo da protagonista \u00e8 stato in \"Loup\" (2009), un film francese su una trib\u00f9 di allevatori di renne in montagna in Siberia. Durante le riprese ha alloggiato in un campo distante qualche ora dal villaggio pi\u00f9 vicino, dove le temperature scendevano a 30 gradi sotto zero, ha stretto amicizia con i nomadi che vivevano l\u00ec, ha lavorato con dei veri lupi, cavalcato renne e nuotato con un cavallo in un lago.\nHa fatto il suo debutto hollywoodiano in \"Oldboy\" (2013) di Spike Lee, un remake del film della Corea del Sud con lo stesso nome. Ha interpretato Haeng-Bok, la guardia del corpo dell'antagonista interpretato da Sharlto Copley. Fan del film originale, Klementieff ha sentito parlare della parte attraverso Roy Lee, un produttore del remake, e ha preso lezioni di boxe dopo aver appreso che il ruolo richiedeva di conoscere le arti marziali. Dopo aver mostrato le sue abilit\u00e0 di boxe durante l'audizione, Lee ha chiesto di poter andare a casa e tornare indossando un vestito pi\u00f9 femminile e il make-up, come doveva essere il personaggio nel film. Pom ha contribuito a scegliere alcuni dei suoi vestiti del guardaroba per il personaggio, e si \u00e8 addestrata tre ore al giorno per due mesi per una lotta su schermo con la stella Josh Brolin.\nDopo \"Oldboy\" si \u00e8 trasferita a Los Angeles dove ha cominciato a perseguire pi\u00f9 audizioni per Hollywood. Ha continuato a studiare taekwondo dopo il film, e ha raggiunto la cintura viola nell'estate del 2014. Il suo ruolo successivo \u00e8 stato in \"Hacker's Game\" (2015), nel quale interpreta una hacker paragonata a Lisbeth Salander dal romanzo \"Uomini che odiano le donne\". Klementieff ha usato le sue capacit\u00e0 di boxe nel film, e grazie al basso budget del film ha potuto scegliere il proprio guardaroba. \u00c8 stata una sua idea tingersi i capelli viola per il ruolo, idea che inizialmente non convinceva il regista, ma che ha poi trovato il suo avallo. Nel 2016 \u00e8 entrata a far parte del cast di \"Guardiani della Galassia Vol. 2\" nel ruolo di Mantis, ruolo che ha ripreso in \"\" e \" \" nel 2018 e nel 2019 e che riprender\u00e0 in Guardiani della Galassia Vol. 3 nel 2023.\nDoppiatrici italiane.\nNella versione in italiano dei suoi film, Pom Klementieff \u00e8 stata doppiata da:\nDa doppiatrice \u00e8 sostituita da:"}
{"id": "5839689", "revid": "767487", "url": "https://it.wikipedia.org/wiki?curid=5839689", "title": "Ravenna Calcio 2004-2005", "text": "Questa pagina raccoglie le informazioni riguardanti il Ravenna Calcio nelle competizioni ufficiali della stagione 2004-2005.\nStagione.\nNella stagione 2004-2005 il Ravenna ha disputato il girone B del campionato di Serie C2, ottenendo la seconda posizione in classifica con 64 punti, ed ha vinto i playoff, eliminando in semifinale il Forl\u00ec ed in finale la Lodigiani, e venendo cos\u00ec promosso in Serie C1. Il torneo \u00e8 stato vinto con 75 punti dalla Massese, che ha ottenuto la promozione diretta in Serie C1."}
{"id": "5839691", "revid": "438678", "url": "https://it.wikipedia.org/wiki?curid=5839691", "title": "Banchetto nuziale di Bona Sforza e Sigismondo I di Polonia", "text": "Il banchetto nuziale di Bona Sforza e Sigismondo I di Polonia \u00e8 stato un grandioso convito che ebbe luogo la sera del 6 dicembre 1517, a Napoli, nel Castel Capuano. Fu anche un evento spettacolare nella storia del costume.\nStoria.\nCome giorno degli sponsali venne scelto il 6 dicembre, in onore di san Nicola, santo patrono di Bari, ma Napoli fu preferita come sede. Le nozze sono state celebrate per procura in presenza di un imponente corteo di cui facevano parte anche gli ambasciatori polacchi e tutta la nobilt\u00e0 napoletana e barese in abbigliamento sfarzoso.\nIl banchetto si svolse nel grande salone del castello adornato con ghirlande e drappi azzurri a stelle d'oro con al centro lo stemma della Polonia e quello d'Aragona. In fondo alla sala, la giovane regina sedeva sotto un baldacchino in una veste di raso veneziano azzurro seminato d'api d'oro lavorate a martello con perle e altri gioielli (l'abito della sposa \u00e8 valutato ben settemila ducati d'oro). Separata della mensa d'onore degli invitati, la sua tavola era apparecchiata con due o pi\u00f9 tovaglie sulle quali un'artistica fontanella distribuiva coppette di acqua profumata. Sulla tavola inferiore erano disposti tovaglioli piegati a forma di colonne, mitre, barche, piramidi e teste d'uccello.\nGiuliano Passaro fu il primo cronista a descrivere l'evento, basandosi su note manoscritte lasciate dai suoi antenati e che furono pubblicate a Napoli nel 1785. Dal Passaro in poi, numerosi scrittori come Giulio Petroni, Vito Marsellis e Salvatore Di Giacomo hanno commentato questo banchetto memorabile durato nove ore e in cui si sono succedute 29 portate per un totale di 1500 piatti diversi. Purtroppo, i vini non sono menzionati. Il saggista Di Giacomo afferma che il men\u00f9 \u00e8 caratteristico della cucina partenopea. Nel 1971, invece, nel suo trattatello \"Ars coquinaria barensis\", Luigi Sada, ricorrendo ad un ricettario barese, dimostra che i piatti serviti sono quasi tutti tipici baresi.\nL'ordine del convito.\nLe denominazione delle portate secondo i termini culinari cinquecenteschi sono:"}
{"id": "5839704", "revid": "287204", "url": "https://it.wikipedia.org/wiki?curid=5839704", "title": "Juan Hidalgo de Polanco", "text": "Biografia.\nTra il 1630 e 1631 divenne arpista della cappella reale spagnola, responsabile dell'esecuzione di musica sacra e profana, oltre che musicista privato del re, Filippo IV. Intorno al 1645 divenne direttore dell'orchestra da camera del re e compositore di \"villancico\", canzoni e musica per il teatro.\nFu il capostipite dell'opera spagnola con \"Celos aun del aire matan\", su libretto di Calderon de la Barca, basata sulla storia di \"Cephalus e Procris\" narrata nelLe metamorfosi di Ovidio, rappresentata il 5 dicembre 1660 in occasione del terzo compleanno del principe Felipe Prospero. Essa \u00e8 considerata la pi\u00f9 antica opera spagnola.\nJuan Hidalgo fu il dominatore della musica, sacra e profana, alla corte di Spagna fino alla sua morte. Fu un compositore molto prolifico e godette di grande popolarit\u00e0 nel corso dell'intera carriera. La sua importanza, nella storia del teatro musicale spagnolo, \u00e8 simile a quella di Henry Purcell in Inghilterra e di Lully in Francia. Compose le musiche per almeno nove opere a sfondo religioso che vennero rappresentate in pubblico nelle festivit\u00e0 del Corpus Domini. Le sue opere per rappresentazioni di corte comprendono 16 commedie (\"comedias\"), molte opere cantate (\"zarzuela\") e semi-opera, e due opere. Compose inoltre numerose \"villancicos\" e musica liturgica.\nLa sua vita \u00e8 stata rievocata nel romanzo, \"The Harpist of Madrid\", di Gordon Thomas."}
{"id": "5839710", "revid": "228587", "url": "https://it.wikipedia.org/wiki?curid=5839710", "title": "Susanne Linke", "text": "Famiglia.\nSusanne Linke \u00e8 la figlia del pastore Heinz Linke e di sua moglie Rosi Linke-Sch\u00e4fer (nata Peschko). Suo zio, Sebastian Peschko, \u00e8 stato pianista e accompagnatore di Lieder.\nPrimi anni.\nL'infanzia di Susanne Linke \u00e8 segnata da un disturbo dell'udito e delle capacit\u00e0 di linguaggio che causa un ritardo di alcuni anni nel suo sviluppo. \u00c8 quindi solo intorno ai vent'anni che la giovane inizia a interessarsi alla danza: nel 1964 si reca a Berlino per prendere lezioni presso il Mary-Wigman-Studio. L\u00ec incontra Dore Hoyer, che sar\u00e0 da allora il suo grande punto di riferimento. Tre anni dopo si trasferisce a Essen per proseguire gli studi alla Folkwang-Hochschule. Nel 1970, incoraggiata da Pina Bausch, diventa danzatrice nel \"Folkwang Tanzstudio\" diretto dalla stessa Bausch.\nSusanne Linke inizia a creare coreografie nel 1970. Le sue creazioni del 1975, \"Danse fun\u00e8bre\", \"Puppe? e\" \"Trop Tard\", ricevono premi e riconoscimenti. A partire da quell'anno, e per i dieci anni successivi, Linke sostituisce Pina Bausch nella direzione del \"Folkwang Tanzstudio\" insieme a Reinhild Hoffmann.\nNegli anni successivi nascono le coreografie \"Die N\u00e4chste bitte\" (1978), \"Im Bade wannen e\" \"Wowerwiewas\" (1980), \"Flut\" e \"Frauenballett\" (1981), \"Es schwant\" e \"Wir k\u00f6nnen nicht alle nur Schw\u00e4ne sein\" (1982). La prima serata di teatrodanza interamente di sua creazione, dal titolo \"Am Reigenplatz\", \u00e8 del 1983 ed \u00e8 ispirata alle \"Baccanti\" di Euripide.\nCarriera di solista e attivit\u00e0 internazionale.\nLa carriera internazionale da solista di Susanne Linke viene sostenuta in modo sostanziale dal Goethe-Institut. \"Schritte verfolgen\" (1985) \u00e8 il suo primo grande balletto in assolo: il tema \u00e8 la sua infanzia problematica e il suo sviluppo come danzatrice. Nel 2007 quest'opera viene da lei rivisitata, in collaborazione con l'artista visivo VA W\u00f6lfl e tre altre danzatrici, con il titolo \"Schritte verfolgen - Rekonstruktion und Weitergabe\". Dagli anni Ottanta Susanne Linke frequenta tutti i grandi festival, interpreta i propri assolo e acquisisce notoriet\u00e0 mondiale. Nel 1985 lascia la direzione del \"Folkwang-Tanzstudio\" e lavora come libera coreografa per diverse compagnie in tutto il mondo, tra le altre la Jos\u00e9 Lim\u00f3n Company di New York, il Grupo Corpo di Belo Horizonte in Brasile, L'Op\u00e9ra di Parigi e il Nederlands Dans Theater.\nNel 1987 presenta la propria versione di quattro delle cinque coreografie solistiche dal ciclo \"Afectos Humanos\" (1962) di Dore Hoyer, dedicate ai temi di vanit\u00e0, lussuria, paura e amore. La documentazione filmica di questi lavori \u00e8 stata ritrovata fra il materiale lasciato da Hoyer alla propria morte. Linke completa il ciclo con una propria coreografia intitolata \"Dolor\", che rappresenta una contrapposizione con il lavoro di Hoyer e l'emancipazione dal suo modello.\nI lavori successivi, i duo \"Affekte\" (1988) e \"Affekte/Gelb\" (1990), recuperano i temi di base di \"Afectos\" e li proiettano sulla relazione a due. Linke li interpreta insieme al partner Urs Dietrich.\nLe coreografie presentate al pubblico internazionale, come \"Also Egmont, bitte\" (1986), hanno tutte grande successo. In \"Ruhr-Ort\" (1991) \u00e8 messo in scena con grande realismo il mondo del lavoro nella Ruhr e il parallelismo fra il lavoro di un tempo nelle miniere di carbone e il moderno sfruttamento industriale e computerizzato delle risorse naturali.\nAll'inizio degli anni Novanta Linke fonda la \"Company Susanne Linke \"presso il Teatro Hebbel di Berlino. Nel 1994 costituisce una nuova compagnia presso il Bremer Tanztheater insieme a Urs Dietrich. Nel 2000/01 \u00e8 tra i fondatori del \"Choreographischen Zentrums\" di Essen di cui diventa direttrice artistica. Dal 2001 \u00e8 di nuovo libera coreografa e danzatrice.\nRiconoscimenti.\nSusanne Linke ha ricevuto nel 2007 il Deutscher Tanzpreis del \"Deutsche Berufsverband f\u00fcr Tanzp\u00e4dagogik\". Il 14 giugno 2008 viene nominata Offizier f\u00fcr Kunst und Literatur / Officier des Arts et des Lettres presso l'Akademie der K\u00fcnste di Berlino. La Folkwang Universit\u00e4t di Essen la nomina nel 2010 professore onorario come riconoscimento del suo impegno di docente."}
{"id": "5839728", "revid": "4175", "url": "https://it.wikipedia.org/wiki?curid=5839728", "title": "Federa\u021bia Rom\u00e2n\u0103 de Handbal", "text": ""}
{"id": "5839733", "revid": "1967654", "url": "https://it.wikipedia.org/wiki?curid=5839733", "title": "Stenosi carotidea", "text": "La stenosi carotidea \u00e8 un restringimento del lume dell'arteria carotide, generalmente dovuto ad aterosclerosi. \u00c8 associata ad un aumentato rischio di ictus e TIA.\nEziologia.\nLa maggior parte delle stenosi carotidee \u00e8 dovuta a fenomeni aterosclerotici a carico delle arterie carotidi.\nEsistono per\u00f2 altre malattie, quali arterite di Takayasu, arterite a cellule giganti, dissecazione carotidea o displasia fibromuscolare, che possono provocare lo stesso reperto clinico con differente sintomatologia.\nEpidemiologia.\nLa prevalenza della malattia risulta difficile da studiare dal momento che una stenosi carotidea pu\u00f2 rimanere asintomatica fino a restringimento anche superiore al 50%.\n\u00c8 stato stimato che una stenosi carotidea &gt;50% sia presente:\nIl sesso maschile \u00e8 2 volte pi\u00f9 colpito rispetto a quello femminile.\nFattori di rischio.\nI fattori di rischio allo sviluppo di stenosi dell'arteria carotide sono i medesimi che per l'aterosclerosi.\nSono presenti ulteriori fattori che permettono di stimare una maggiore o minore progressione della malattia:\nPatofisiologia.\nLe forme di stenosi carotidea ad eziologia ateromasica si differenziano a seconda dell'aspetto della placca:\nNella displasia fibromuscolare, la pi\u00f9 comune forma non aterosclerotica di stenosi carotidea, vi \u00e8 un ispessimento patologico della parete arteriosa. L'arteria interessata assume un aspetto stenotico, tortuoso o aneurismatico, con maggiore suscettibilit\u00e0 a fenomeni trombotici o di dissecazione.\nPresentazione clinica.\nSegni e sintomi correlati alla stenosi carotidea non sono riscontrabili soltanto alla sede di malattia, ma anche al territorio di vascolarizzazione dell'arteria carotide stessa, ovvero l'encefalo.\nLe forme asintomatiche sono individuabili tramite auscultazione (soffi carotidei) o ecografia dei tronchi sovraortici.\nLe forme sintomatiche possono presentarsi invece tramite attacchi ischemici transitori, a volte ingravescenti, e stroke:\nLe forme correlate a dissecazione carotidea sono associate ad intenso dolore al collo.\nDiagnosi.\nLa diagnosi di stenosi carotidea viene effettuata nelle forme sintomatiche tramite ecografia doppler, angiografia classica, AngioTc (CTA: \"computed tomography angiography\"), MRA (\"magnetic resonance angiography\").\nDi norma l'ecocolordoppler \u00e8 l'esame utilizzato per porre diagnosi di stenosi carotidea, si ricorre poi ad AngioTc in caso di programmazione di intervento di rivascolarizzazione.\nVengono valutate le forme asintomatiche solo in presenza di almeno due fattori di rischio o di soffi carotidei.\nClassificazione.\nA seconda della percentuale di stenosi presente, vengono identificate due classi di severit\u00e0:\nTrattamento.\nIl trattamento della stenosi carotidea \u00e8 commisurato al grado di severit\u00e0 della malattia.\nNelle forme asintomatiche e con stenosi &lt;70% si interviene modificando lo stile di vita per eliminare i fattori di rischio, associando la terapia medica con:\nNelle forme sintomatiche (in presenza di stenosi di almeno il 50% del lume) o con stenosi &gt;70% viene valutata la possibilit\u00e0 di intervento chirurgico ed impostata una terapia antiaggregante pi\u00f9 aggressiva. L'endoarteriectomia viene considerata la procedura d'elezione, in quanto gravata da minori effetti avversi (exitus e stroke) rispetto all'angioplastica con stent.\nVa sottolineato che in caso di occlusione dell'arteria, ossia di una stenosi pari al 100%, non \u00e8 possibile intervenire tramite trattamento chirurgico o endovascolare. In questo caso l'unica terapia possibile \u00e8 quella medica."}
{"id": "5839735", "revid": "1442080", "url": "https://it.wikipedia.org/wiki?curid=5839735", "title": "Aegon Open Nottingham 2015 - Qualificazioni singolare maschile", "text": "Le qualificazioni del singolare del Aegon Open Nottingham 2015 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5839736", "revid": "72396", "url": "https://it.wikipedia.org/wiki?curid=5839736", "title": "Corporate Information Factory", "text": "Nella business intelligence, la Corporate Information Factory \u00e8 una struttura di raccolta integrale dei dati proposta da William H. Inmon nel 1998.\nCon Corporate Information Factory si definisce, pertanto, il congiunto delle informazioni (non solo attuali, ma anche passate) che servono per una lettura trasversale ed innovativa dell'attivit\u00e0 di una impresa.\nLa caratterizzano il fatto di essere: \nAl fine di creare una Corporate Information Factory sono necessari (oltre ai dati in s\u00e9) i metadati che formano da raccordo fra le varie fonti. \nInmon definisce tre utilizzatori prototipati delle informazioni aziendali:\nDi solito il contadino non ha un profilo prettamente informatico. "}
{"id": "5839737", "revid": "125453064", "url": "https://it.wikipedia.org/wiki?curid=5839737", "title": "Pensiero di Umberto Eco", "text": "Il pensiero di Umberto Eco sull'interpretazione della realt\u00e0 risente fortemente della dottrina di Luigi Pareyson di cui Eco \u00e8 stato allievo. Il filosofo piemontese sosteneva che \u00abl'oggetto si rivela nella misura in cui il soggetto si esprime\u00bb perch\u00e9 l'oggetto \u00e8 \u00abconoscenza di forme da parte di persone\u00bb nel senso che l'interpretazione dell'oggetto muta a seconda delle persone che lo considerano cosicch\u00e9 varia l'oggetto interpretato e varia il soggetto che lo interpreta.\nIn un significato pi\u00f9 ampio, questa teoria comporta che la verit\u00e0 non \u00e8 mai univoca ma \u00e8 costituita da un infinito processo interpretativo di oggetti in cui permane soltanto una \"forma formante\" che il soggetto deve continuamente interpretare.\nEco estender\u00e0 questa concezione dell'interpretazione al concetto fondamentale della semiotica, il segno. La correlazione cio\u00e8 che si forma tra la parola scritta o parlata (il \"significante\") e la cosa reale a cui il segno si riferisce (il referente) secondo Eco \u00e8 del tutto convenzionale; cos\u00ec come sostenere una somiglianza tra il segno e la cosa dipende dalla soggettivit\u00e0 di chi esprime la comparazione. Ad esempio, la stessa opera d'arte, intendendo sia l'arte \"alta\" che le produzioni artistiche di massa e popolari, non \u00e8 mai legata ad un significato unico e permanente ma abbisogna di una continua integrazione interpretativa sia dei critici che del comune utente. L'opera \"aperta\" \u00e8 allora un testo che permette interpretazioni multiple o mediate dai lettori. Al contrario, un testo chiuso conduce il lettore ad una sola interpretazione.\nSuccessivamente, Eco completer\u00e0 la sua teoria sostenendo che il romanzo \u00e8 una \"macchina pigra\" che si deve continuamente rinnovare nel suo significato attraverso l'interpretazione dei lettori . Dice Eco che: \u00abun testo vuole che qualcuno lo aiuti a funzionare\u00bb , poich\u00e9 \u00e8 \u00abun prodotto la cui sorte interpretativa deve far parte del proprio meccanismo generativo\u00bb . Tra l'autore, dunque, che segue una sua \"strategia\" testuale, e il lettore, che ne segue una sua propria, sempre diversa da quella dell'autore, si deve formare, dall'incontro tra le due strategie, una cooperazione testuale.\nIn seguito, Eco moderer\u00e0 queste sue convinzioni affermando che \nNel saggio del 1964 \"Apocalittici e integrati\", l'analisi di Eco si estende alle pi\u00f9 svariate espressioni di cultura di massa, che l'intellettuale, piuttosto che criticare, deve rendere suscettibile di trasmettere valori culturali. Altre considerazioni poi vengono svolte nella stessa opera sul fumetto, giudicato come esempio di letteratura di massa e potenziale strumento di persuasione occulta.\nNel 1983, Gianni Vattimo, compagno di studi di Eco e allievo anche lui di Pareyson, pubblica \"Il pensiero debole\", una specie di \"manifesto\" di un nuovo movimento filosofico. L'opera comprende numerosi saggi tra i quali quelli di Pier Aldo Rovatti, di Maurizio Ferraris, di Diego Marconi ed anche uno di Eco intitolato \"L'antiporfirio\". In questo saggio, Eco vede nell'allievo di Plotino, Porfirio, il rappresentante esemplare di quel \"pensiero forte\" che con argomentazioni metafisiche pretende di raggiungere verit\u00e0 assolute e definitive contrapponendosi al \"socratico\" \"pensiero debole\" che, consapevole dei limiti umani, pone il dialogo e il confronto con gli altri come l'unica via per la conquista di una verit\u00e0 che va rimessa sempre in discussione.\nNel 1975, Eco ottiene, come ordinario, la cattedra di semiotica all'Universit\u00e0 di Bologna. Tale disciplina - la semiotica -, diversamente dalla semiologia, prende le mosse dagli studi del filosofo statunitense, fondatore del pragmatismo, Charles Sanders Peirce (1839-1914), che, dall'analisi dei fenomeni cognitivi sottostanti, miravano a identificare le possibili regole della trasmissione dei messaggi. Ambedue le discipline si riferiscono comunque al segno (dal termine greco \u03c3\u03b7\u03bc\u03b5\u1fd6\u03bf\u03bd \"semeion\", che significa \"segno\"), che pu\u00f2 in prima approssimazione definirsi - in generale - come \"qualcosa che rinvia a qualcos'altro\" (per i filosofi medievali, \"aliquid stat pro aliquo\").\nPeirce, nel suo libro \"Semiotica\" (pubblicato postumo nel 1932), ritiene che nel segno, inteso come icona (ad esempio, un ritratto), vi siano delle propriet\u00e0, dovute alla somiglianza con l'oggetto reale rappresentato (referente), che rendono il rinvio a quest'ultimo non arbitrario ma determinato, mentre quando il segno \u00e8 un indice, cio\u00e8 si trova vicino all'oggetto reale cui si riferisce (come il fumo \u00e8 indice del fuoco) oppure \u00e8 un simbolo astratto (come, ad esempio, la bandiera, simbolo di una nazione, o un cartello stradale), allora il rapporto tra segno e referente \u00e8 alquanto convenzionale ed ha un certo grado di arbitrariet\u00e0. Ebbene, Eco sostiene che quest'ultima convenzionalit\u00e0 o arbitrariet\u00e0 vada estesa anche all'icona alla quale il soggetto attribuisce significati che vanno riportati al suo particolare ambiente o contesto socio-culturale nonch\u00e9 al suo vissuto personale, come accade, ad esempio, per le popolazioni che non conoscendo la prospettiva interpretano diversamente le figure rappresentate in una foto.. Per Eco, la semiotica \u00e8, dunque, una \u00abteoria della menzogna\u00bb, [...] \u00e8 la disciplina che studia tutto ci\u00f2 che pu\u00f2 essere usato per mentire.\u00bb, come un romanzo, che \u00e8 un testo che si fonda sulla bugia. La semiosi quindi \u00e8 illimitata: ogni segno, linguistico e non, si pu\u00f2 definire riportando la sua interpretazione ad altri segni come quando consultiamo una parola sul dizionario che ci rimanda ad altri lemmi e significati, e cos\u00ec via."}
{"id": "5839738", "revid": "767487", "url": "https://it.wikipedia.org/wiki?curid=5839738", "title": "Dvija", "text": "Il termine sanscrito Dvija (devan\u0101gar\u012b: \u0926\u094d\u0935\u093f\u091c; lett. \"Nato due volte\") indica, in qualit\u00e0 di sostantivo maschile, un uomo appartenente a uno dei primi tre \"var\u1e47a\" del sistema castale indiano (quindi \"br\u0101hma\u1e47a\", \"kshatriya\" e \"vaishya\"), il quale \u00e8 stato iniziato nello \"Upanayana\" e quindi ha ottenuto lo \"yaj\u00f1opav\u012bta\", il \"cordone sacro\".\nNella tradizione hind\u016b, solo agli \"dvija\" \u00e8 consentito lo studio del \"Veda\", ovvero delle \"\u015aruti\"."}
{"id": "5839752", "revid": "1442080", "url": "https://it.wikipedia.org/wiki?curid=5839752", "title": "Chris Sullivan", "text": "Doppiatori italiani.\nNelle versioni in italiano delle opere in cui ha recitato, Chris Sullivan \u00e8 stato doppiato da:"}
{"id": "5839754", "revid": "1543377", "url": "https://it.wikipedia.org/wiki?curid=5839754", "title": "ARP Piano 16", "text": "L'ARP Piano 16 (modello 3363) era un pianoforte elettronico prodotto da ARP Instruments attorno al 1979. Nonostante il momento commercialmente molto favorevole per introdurre un pianoforte elettronico sul mercato, il prodotto fu molto deludente, specie nei confronti di un marchio che si era sempre distinto per pulizia del suono e innovazione tecnologica.\nL'ARP Piano 16 si presentava come un piccolo pianoforte, con tastiera dinamica interamente in legno e meccanismo a scappamento, costruito all'interno di un contenitore progettato per un facile trasporto e provvisto di tre maniglie retrattili a molla. La tastiera era protetta nel trasporto con un coperchio che completava la forma a parallelepipedo ed era dotato di gambe avvitabili e di un doppio pedale in ottone per il sostenuto e per una funzione commutabile, fra \"sordina\" e vibrato, a scelta del musicista.\nLe uscite audio presenti erano una XLR mono e due jack da 6,3mm per pseudostereofonia.\nI timbri.\nEra presente la selezione fra un timbro di pianoforte (\"P\") e 15 timbri di strumenti analoghi, che spaziavano da piano elettrico a organo elettromeccanico a clavicembalo, fino a giungere ad effetti singolari e innovativi.\nI controlli.\nIl pannello di controllo era realizzato mediante switch a membrana, gestiti da un controllo a microprocessore. All'accensione lo strumento si posizionava automaticamente sul suono \"P\".\nA partire dal lato sinistro abbiamo:\nLa tecnica.\nLo strumento utilizzava tecniche gi\u00e0 impiegate con successo negli strumenti ARP per la generazione ed il trattamento del segnale sonoro.\nI generatori erano del tipo \"top octave/divide down\", come negli organi combo, e la forma d'onda era controllata mediante la scarica di un condensatore, che agiva su una batteria di VCA a diodo.\nPer simulare la vibrazione di corde multiple, come avviene in un pianoforte acustico, lo strumento impiegava due generatori in parallelo (detti \"Upper Voicing\" e \"Lower Voicing\"), ognuno con la propria catena di modulazione e di VCA. Il controllo di differenza di intonazione permetteva di aumentare fino a un quarto di semitono l'intonazione di uno dei due gruppi di generatori (\"Upper Voicing\"), ottenendo un graduale ispessimento del timbro, fino a presentare forti stonature come nel caso di un pianoforte da saloon.\nLe diverse timbriche erano ottenute con uno schema analogo a quanto visto sull'ARP Pro/DGX, ovvero con una combinazione di PROM contenenti la gestione dei percorsi audio preselezionati, ed una scheda, montata su un connettore per renderla intercambiabile, con il compito di filtro e mixer dei vari suoni ed effetti a seconda del timbro scelto. Questa architettura avrebbe potuto permettere in seguito lo sviluppo e la vendita di kit per installare nuovi suoni sullo strumento, che per\u00f2 non venne mai realizzata.\nIl phaser (indicato curiosamente come \"Phasor\") era un modulo a sei stadi, molto ricco in quanto a contenuto armonico e dotato di controlli di velocit\u00e0 di modulazione e di risonanza (Q), che poteva giungere quasi all'autooscillazione. I sei stadi erano controllati mediante un singolo componente, provvisto di un'unica sorgente di luce che illuminava sei sensori ottici racchiusi in un contenitore cilindrico a chiusura ermetica, in modo da avere un perfetto parallelismo degli stadi, a vantaggio della regolarit\u00e0 e ricchezza dell'effetto generato. Il phaser inoltre forniva un segnale pseudostereofonico, indirizzando il segnale diretto su una uscita e quello ritardato sull'altra.\nLa tastiera.\nEra completamente in legno, con 73 tasti, ed impiegava un singolo scappamento, con martelletti provvisti di pesetti in piombo allo scopo di fornire la necessaria resistenza meccanica all'action del musicista. La \"coda\" dei martelletti agiva su un deviatore lamellare, che scollegava il condensatore dalla sua sorgente di corrente costante e lo applicava al diodo del relativo VCA, modulando di conseguenza l'ampiezza del suono, fino a scarica del condensatore.\nI difetti.\nLo strumento fu prodotto quando l'azienda si trovava gi\u00e0 in condizioni economiche gravi, soprattutto a causa delle ingenti risorse utilizzate per lo sviluppo dell'ARP Avatar e avrebbe dovuto rappresentare un'opportunit\u00e0 di risalita per i suoi bilanci. Purtroppo per\u00f2 venne messo in commercio troppo in anticipo rispetto alle condizioni tecniche necessarie, e ARP Intruments si trov\u00f2 a dover far fronte ad una quasi totale richiesta di rientri per riparazione, e non era strutturata per reggere una simile domanda.\nIl rumore di fondo.\nLa tecnica dei VCA adottati prevede che, per ogni nota, sia presente un diodo che viene polarizzato attorno alla sua tensione di conduzione: in quell'intervallo, piuttosto ristretto e quindi difficile da controllare con precisione, il componente varia la propria conduttanza fra un minimo ed un massimo, ottenendo quindi l'effetto di modulare l'intensit\u00e0 del segnale alternato sovrapposto alla corrente di controllo. Questa soluzione ha due caratteristiche che possono averne decretato la scelta: la grande semplicit\u00e0 circuitale, a tutto vantaggio dell'incidenza dei guasti, considerato l'elevato numero di VCA necessari, ed il bassissimo costo. Una soluzione simile pu\u00f2 essere efficace, ma \u00e8 anche soggetta a difficile modulabilit\u00e0 e soprattutto non garantisce lo spegnimento completo della sorgente in regime di bassa conduttanza del diodo. Il risultato, sull'ARP Piano, \u00e8 di avere 146 note sempre lievemente percepibili, che causano un forte rumore costante in uscita.\nAl rumore residuo dei VCA si aggiunga una forte sensibilit\u00e0 di tutto lo strumento ai campi elettromagnetici ambientali. \u00c8 sufficiente passare una mano sopra o sotto al mobile per sentire aumentare il ronzio ed i crepitii. Una lampada elettrica, accesa o spenta nelle vicinanze, ha ripercussioni sul segnale generato dall'ARP Piano, con conseguenze devastanti nel caso di un'esecuzione live.\nIl phaser, pur essendo di buona fattura, non \u00e8 stato sufficientemente curato in fase di implementazione, per cui il semplice on/off dell'effetto provoca fastidiosi colpi sul segnale audio.\nL'action di tastiera.\nLa tastiera in legno era una vera novit\u00e0 per l'epoca e la realizzazione era di buona fattura. Il metodo di controllo di ampiezza delle note prodotte era per\u00f2 inadeguato e rendeva lo strumento difficile e soprattutto molto faticoso da suonare. Il metodo a scarica di condensatori rendeva quasi impossibile la tecnica del ribattuto, poich\u00e9 era necessaria la permanenza del tasto in posizione di riposo per qualche decimo di secondo, per ricaricare il condensatore e poter generare una nuova nota. In aggiunta a ci\u00f2, il valore scelto per i condensatori era troppo basso per quella funzione, per cui la durata delle note tenute era assai breve, oltre a mantenere estremamente bassi l'ampiezza del suono e di conseguenza il rapporto segnale/rumore.\nEvoluzione commerciale.\nVerso il 1981, la cessione di ARP alla CBS port\u00f2 ad un restyling dell'ARP Piano 16 producendo il Rhodes Electronic Piano, che era semplicemente lo stesso prodotto con un marchio ed un contenitore nuovi. Si narra che Harold Rhodes divent\u00f2 furioso a causa di una pubblicit\u00e0 che proponeva lo strumento elettronico come \"il nuovo Rhodes\":\"If this ad had been produced by ARP, I feel certain CBS would be initiating a lawsuit. There's nothing wrong with the exposure of the 4\u00a0Voice, in whatever glowing terms would best describe its virtues, but to tie it to the skirt strings of the traditional Rhodes, and, while doing so, to publish deliberate untruths about its ability to create \"distinctive Rhodes piano sound\" is counterproductive and damaging to both products.\" \"Furthermore, the ad implies that this is the new Rhodes and therefore supercedes the basic product. This certainly drives a massive spike in the coffin of \"our\" Rhodes. The public already is concluding that it is the new Rhodes. R&amp;D personnel have already received several distress calls for clarification.\" \"The full impact of the damaging consequences of this ad may not fully be known for several months, but when the musician who buys this product and then finds out that it is not, as it claims, a worthy creator of \"distinctive Rhodes sound\" his hatred is going to be directed at the name \"Rhodes\" because he has been misled, not by ARP, but by Rhodes. After this doublecross how can he be induced ever to look seriously at any of the products we propose to introduce? What shall we call them; \"The Old Rhodes\", or \"The Real Rhodes\", or \"The Authentic Rhodes\"?\""}
{"id": "5839755", "revid": "104955407", "url": "https://it.wikipedia.org/wiki?curid=5839755", "title": "Yaj\u00f1opav\u012bta", "text": "Con il sostantivo neutro sanscrito Yaj\u00f1opav\u012bta (devan\u0101gar\u012b: \u092f\u091c\u094d\u091e\u094b\u092a\u0935\u0940\u0924; anche Yaj\u00f1opav\u012btaka) si indica quel \"cordone sacro\" indossato dalla spalla sinistra al fianco destro dagli \"dvija\" che hanno celebrato la cerimonia di iniziazione detta \"Upanayana\".\nLo \"yaj\u00f1opav\u012bta\" si distingue in base al \"var\u1e47a\": "}
