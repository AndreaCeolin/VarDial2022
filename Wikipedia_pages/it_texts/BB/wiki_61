{"id": "5788427", "revid": "287204", "url": "https://it.wikipedia.org/wiki?curid=5788427", "title": "Sara Josephine Baker", "text": "Biografia.\nSara Josephine Baker nacque nel 1873 nello stato di New York da una famiglia quacchera. Studi\u00f2 fino all'et\u00e0 di 16 anni in scuole private femminili, ma a seguito della morte del padre per febbre tifoide si indirizz\u00f2 verso gli studi di medicina, anche con l'intento di essere di aiuto alla sua famiglia. Si iscrisse nell'unica scuola di medicina che in quel momento accettasse anche le donne, la \"New York Infirmary\", fondata dalle sorelle Elizabeth Blackwell ed Emily Blackwell.\nPrime esperienze.\nDopo la laurea nel 1898, Josephine Baker effettu\u00f2 uno stage annuale presso il \"New England Hospital for Women and Children\" a Boston e inizi\u00f2 ad esercitare la professione privatamente presso una clinica nella periferia degradata delle citt\u00e0. Qui ebbe modo di rendersi conto delle disastrose condizioni della salute pubblica nei grandi agglomerati urbani come New York e Boston. Ai tempi non era infrequente che le carcasse degli animali venissero lasciate a decomporsi per strada; il latte veniva venduto fresco non pastorizzato in lattine arrugginite e epidemie di dissenteria, vaiolo e tifo mietevano annualmente migliaia di vittime specialmente tra i bambini e i lattanti. A New York un terzo di tutti i decessi era rappresentato da bambini minori di un anno. Si calcola che nell'estate del 1902 nel quartiere di Hell's Kitchen di Manhattan morivano 1500 bambini alla settimana, principalmente di dissenteria. In generale il concetto di medicina preventiva non era conosciuto e si interveniva solo quando la malattia era conclamata.\nA partire dal 1899 Josephine Baker, per arrotondare i guadagni, inizi\u00f2 a collaborare come medico con una compagnia di assicurazione e successivamente, nel 1901, divenne ispettore medico per il Dipartimento della Salute di New York. Il suo primo incarico consisteva nel visitare le scuole (tre ogni ora) per individuare i bambini malati da far tornare a casa. Il suo lavoro nelle scuole port\u00f2 alla creazione di un programma di infermiere scolastiche in tutta la citt\u00e0 che ottenne l'azzeramento dei casi di pediculosi e di tracoma prima molto diffusi tra gli studenti.\nDirettrice del \"Bureau of Child Hygiene\".\nNel 1907 divenne assistente del commissario alla salute. Con questo incarico lavor\u00f2 al caso di Mary Mallon, soprannominata Mary la tifica (\"Typhoid Mary\"), una cuoca che era stata impiegata presso numerose famiglie e che, portatrice sana della malattia, aveva gi\u00e0 contagiato molte persone. La larga pubblicizzazione del caso sensibilizz\u00f2 l'opinione pubblica sui pericoli potenziali per la salute e sulla necessit\u00e0 di programmi di prevenzione. Inoltre svilupp\u00f2 un programma di prevenzione per la salute dei bambini, che nel 1908 pot\u00e9 sperimentare negli slum dell'Est Side. Un gruppo di trenta infermiere passarono di casa in casa per insegnare alle madri elementari norme di igiene per l'accudimento dei neonati, tra le quali l'allattamento al seno, il bagnetto, l'uso di vestiti leggeri durante l'estate, ecc. Successivamente effettuarono visite di controllo. Al termine dell'estate nel quartiere si registrarono 1200 morti in meno tra i neonati rispetto all'anno precedente. Nello stesso anno Josephine Baker venne chiamata a dirigere il nuovo \"Bureau of Child Hygiene\", prima agenzia governativa al mondo dedicata alla salute dei bambini. Tra gli interventi pi\u00f9 significativi vi furono:\nUno dei programmi pi\u00f9 controversi fu l'istituzione delle \"Leghe delle piccole madri\", per insegnare alle bambine (dagli otto-nove anni in poi) a prendersi cura dei fratellini pi\u00f9 piccoli, con lo scopo di sostituire le madri che potevano cos\u00ec tornare a lavorare per il sostentamento della famiglia. Numerose persone protestarono affermando che le Leghe stessero schiavizzando le bambine per permettere alle madri di andare al cinema o a ubriacarsi. Un suo collega la critic\u00f2 in una testimonianza davanti ad una commissione del Congresso affermando che \"Se si dovesse salvare la vita di ogni madre e bambino a spese pubbliche, come potrebbero essere incentivati i giovani a dedicarsi alla medicina?\". Ma queste non furono le uniche critiche che dovette subire per il suo lavoro pionieristico. Ad esempio, quando fu formato il \"Bureau of Child Hygiene\" pi\u00f9 di 30 medici scrissero al sindaco chiedendone l'abolizione perch\u00e9 stava rovinando la pratica medica permettendo ai bambini di non ammalarsi. Inoltre, quando venne incaricata della direzione dell'ufficio, sei dei dottori che erano stati suoi colleghi come ispettori della salute, rassegnarono le dimissioni per la \u201cdisgrazia di dover lavorare per una donna.\u201d Josephine Baker tuttavia li persuase a fare un mese di prova, al termine del quale tutti decisero di restare. \nNel 1917, quando il suo Paese prese parte alla Prima guerra mondiale, la dottoressa Backer dichiar\u00f2 in un'intervista al \"New York Times\" che era molto pi\u00f9 sicuro stare al fronte che nascere negli Stati Uniti: il tasso della mortalit\u00e0 dei soldati era del 4%, quello dei bambini del 12%. La vasta eco suscitata da queste parole ebbe l'effetto di rilanciare il suo programma di salute pubblica.\nNel 1919 si accentuarono le pressioni per rimuovere Josephine Baker dal suo incarico alla direzione del \"Bureau of Child Hygiene\", tuttavia ella fu difesa dalla stampa locale e dall'opinione pubblica: si svolse una marcia di protesta delle madri contro le sue possibili dimissioni. Lasci\u00f2 l'incarico nel 1923, continuando a collaborare come consulente e divenendo rappresentante su questioni di salute del bambino alla Societ\u00e0 delle Nazioni.\nVita privata.\nJosephine Baker fu anche una suffragetta e partecip\u00f2 alla prima marcia in favore del voto alle donne tenuta sulla Fifth Avenue. Durante la sua carriera pubblic\u00f2 oltre 200 articoli e 5 libri, tra i quali, nel 1939, la sua biografia, intitolata \"Fighting for Life\". Per il resto, poco si conosce della sua vita privata, perch\u00e9 lei stessa avrebbe distrutto le sue carte personali. Dopo il suo ritiro visse a Princeton assieme alla scrittrice Ida Alexa Ross Wylie (conosciuta con lo pseudonimo I.A.R. Wylie), famosa autrice di romanzi e racconti rosa, che potrebbe averla aiutata nella stesura della sua autobiografia. Con loro si stabil\u00ec Louise Pearce, ricercatrice della Rockefeller University conosciuta per aver contribuito alla scoperta di una cura per la malattia del sonno."}
{"id": "5788438", "revid": "110157", "url": "https://it.wikipedia.org/wiki?curid=5788438", "title": "Campionato Goiano 2014", "text": "Il Campionato Goiano 2014 \u00e8 stata la 71\u00aa edizione del Campionato Goiano."}
{"id": "5788441", "revid": "270680", "url": "https://it.wikipedia.org/wiki?curid=5788441", "title": "Xer\u00e9nte", "text": ""}
{"id": "5788444", "revid": "125066753", "url": "https://it.wikipedia.org/wiki?curid=5788444", "title": "Episodi di Shameless (serie televisiva 2011) (sesta stagione)", "text": "La sesta stagione della serie televisiva Shameless, composta da 12 episodi, \u00e8 stata trasmessa in prima visione assoluta negli Stati Uniti dal canale via cavo Showtime dal 10 gennaio al 3 aprile 2016.\nIn Italia la stagione \u00e8 stata trasmessa da Premium Stories, canale a pagamento della piattaforma Mediaset Premium, dal 5 maggio al 16 giugno 2016; in chiaro \u00e8 stata trasmessa da Italia 2 dal 20 febbraio al 3 aprile 2017.\nAmore oltre la morte?\nTrama.\nFrank si chiede perch\u00e9 l'amata Bianca Samson gli sia stata portata via, quindi inizia a confessarsi e andare in chiesa ripetutamente, per poi cercare risposte in tutte le religioni esistenti. Mickey si trova in prigione per tentato omicidio nei confronti di Sammy e qui aiuta la mafia russa per conto di Svetlana, che divide i soldi che guadagnano 50-50. Quest'ultima paga Ian per andare con lei da Mickey, questo mostra a Ian il suo nuovo tatuaggio \"casalingo\", che riporta proprio il nome del ragazzo ovvero Ian Gallagher (che gli fa notare di aver sbagliato a scriverlo). Dopo piccoli sguardi e sorrisi Mickey chiede a Ian di aspettarlo per almeno 8 anni, ma intanto finisce il tempo per parlare, cos\u00ec Ian mente dicendo che lo aspetter\u00e0. Carl \u00e8 uscito di prigione e dopo un breve festino di bentornato fa sapere che avr\u00e0 un amico per un pigiama party, un ragazzo diciottenne che \u00e8 andato in prigione a 9 anni per aver dato fuoco a suo padre. Lip continua la sua relazione complicata con la sua professoressa, Helene Runyon. Quando per\u00f2 Joaquin gli dice che secondo alcune indiscrezioni Helene starebbe facendo sesso con un altro ragazzo lui va a casa sua e picchia un ragazzo che vede uscire dalla casa, anche se si scopre che quel ragazzo \u00e8 il figlio di Helene. Intanto, Debbie mente a Fiona, dicendo di non essere incinta. Successivamente viene a sapere che il suo fidanzato, Derek, \u00e8 partito senza dirle niente. Fiona scopre la bugia di Debbie tramite i genitori di Derek, andati a casa Gallagher per parlare con loro.\nLa ricaduta.\nTrama.\nDebbie \u00e8 ancora convinta di voler tenere il bambino, ma vedendo Fiona contraria decide di dimostrarle che sarebbe in grado di prendersene cura frequentando la scuola facendo finta che un sacchetto di farina sia sua figlia, Desiree. Durante le lezioni chiede quindi di poter \"cambiare\" il bambino e chiede spazio sui mezzi pubblici, attirando lo scherno di tutti. Durante la pausa va da due sue coetanee anche loro madri, e quando le dicono tutti i contro di avere un bambino a quell'et\u00e0 sembra scossa, ma rimane convinta. Successivamente prova a chiamare Derek ma la segreteria telefonica dice che il numero \u00e8 inesistente o fuori servizio, quindi va nel negozio dove lavora la sorella di Derek, e questa le rivela che non sono stati i genitori a trasferirlo in Florida, ma l'ha voluto lui stesso, in quanto vuole diventare un pilota. Risentita, Debbie torna a casa, dimenticando il sacchetto di farina sul mezzo pubblico. Arrivata a casa ha uno scontro con Fiona, interrotto dall'arrivo di Lip. Carl inizia ufficialmente la vita da criminale, vendendo agli alunni armi introdotte illegalmente nello scuola corrompendo un professore, e rapinando dei negozi del quartiere. Fiona \u00e8 stata promossa al Patsy's pies, ma tutti sembrano odiarla per l'incarico ricevuto: in particolare Ian, dopo una discussione sul fatto che lei gli sta permanentemente col fiato sul collo, per le medicine e per il lavoro, si licenzia. Quando va nel retro per sfogarsi con Sean, lui le rivela che la sera precedente si \u00e8 fatto di eroina mentre puliva l\u2019armadietto di Otis. Poi se ne va, in quanto \u00e8 arrivata la signora che deve controllare l'uso di droga di Fiona, e ha paura che controlli anche lui. Fiona risulta pulita, ma la signora le fa notare una cosa: \u00e8 incinta. Lip continua ad avere rapporti sessuali con Helene, ma sembra \"disturbato\" dalla presenza del marito. Helene quindi dice che dovrebbe ucciderlo, senza lasciar capire se sia seria o meno. Prima di andarsene incontra Dylan, che ironizza sulla rissa dicendo che in realt\u00e0 si scopa suo pap\u00e0, e Theo stesso, che gli dice che sta facendo sesso con Helene solo perch\u00e9 lui glielo permette. All'Alibi la clientela continua ad aumentare, grazie ad una classifica che ha recensito il bar come il peggior del south side. Svetlana continua a gestirlo, insultando i clienti (su loro richiesta) e facendo pagare prezzi esorbitanti per bevande e strutture di cui il bar si sta arricchendo, come una macchina per il caff\u00e8 rubata da Carl e un karaoke. Frank qui incontra un uomo che gli suggerisce di togliersi Bianca dalla testa dando fuoco a tutto ci\u00f2 che le rimane di lei. Lui accetta, ma quando va all'ospedale incontra un'amica di Bianca, che gli dice che l'unico motivo per cui lei provava interesse per lui era il cancro in fase terminale. Frank decide quindi di travestirsi e andare in oncologia per trovare un'altra persona in fase terminale, che si rivela essere Hilary, una signora a cui il cancro \u00e8 appena stato diagnosticato. Lui le racconta tutto ci\u00f2 che fatto con Bianca e le fa fumare del crack, ma quest'ultima gli muore tra le braccia. Lisa e Lisa hanno fatto portare via i cani di Yanis, per il rumore e l'idrofobia, ma Yanis continua imperterrito. Kev, spinto al punto di rottura, cerca di risolvere il problema e prende in mano la situazione, ideando un piano che per\u00f2 ha gravi conseguenze: decide infatti di tagliare il cavo che permette di fare tutto quel rumore alla moto, ma il mattino successivo Yanis \u00e8 ancora sulla moto, rumorosa come sempre. Quando V gli fa notare che potrebbe aver tagliato il cavo sbagliato, lui si rende conto che ha tagliato il cavo dei freni, nell'esatto momento in cui Yanis ha un incidente scontrandosi con una macchina.\nLa parola con la F.\nTrama.\nDebbie riceve il supporto per la sua gravidanza da una persona inaspettata: Frank, che \u00e8 molto eccitato dalla possibilit\u00e0 di diventare nonno. Debbie ha sparso la voce che Fiona \u00e8 incinta e organizza una riunione di famiglia per convincerla a tenere il bambino, ma Fiona non sembra minimamente toccata. Debbie durante la scuola esce e torna a casa e piangente per dire a Fiona che supporter\u00e0 la sua decisione, ma che ha bisogno che lei supporti la sua. Quest'ultima, per\u00f2, le d\u00e0 un ultimatum: abortire o andarsene di casa, dicendo che non cambier\u00e0 pannolini o non si sveglier\u00e0 nel mezzo della notte per accudire il bambino, perch\u00e9 Debbie non vivr\u00e0 con loro. Carl ci prova con una ragazza e intanto porta avanti la sua \"carriera\" di criminale, arrivando a vendere armi ai professori e persino al preside stesso. Dopo essersi licenziato dal Patsy's, Ian chiede aiuto a Lip che gli trova un lavoro nella sua universit\u00e0 come bidello. Dopo una nottata a base di alcol e marijuana Ian si ritrova a dover pulire, ma quando Lip si offre di aiutarlo i due hanno uno scontro e arrivano anche alle mani, rendendosi conto di essere due persone completamente diverse rispetto a quando erano ragazzi. Kev si sente in colpa per quello che \u00e8 accaduto al suo vicino di casa, costretto alla sedia a rotelle per colpa sua. Tenta pi\u00f9 volte di rivelarglielo, ma V sembra convincerlo che in realt\u00e0 ha fatto un'opera di bene perch\u00e9 il vicino non piace a nessuno e ora non pu\u00f2 nuocere. Fiona rivela a Sean di essere incinta e di voler abortire, dicendogli che non vuole la sua opinione in merito, come lei non pu\u00f2 averne una sulla sua ricaduta; non c'\u00e8 bisogno che glielo dica, poich\u00e9 lui non sembra molto toccato. Successivamente Fiona va ad incontrare di nuovo Gus: \u00e8 decisa a porre fine al matrimonio. Lo incontra a un concerto col programma di lasciarlo e andarsene ma, dopo che lui le dice di essere felice di vederla e di averle dedicato una canzone, resta. La canzone tuttavia si rivela essere sul loro rapporto e sulle relazioni extraconiugali di Fiona, che ora siede imbarazzata davanti a tutto il locale. Dopo il concerto torna a casa con Sean, trovando sulla porta un avviso di sfratto, come quello ricevuto dai latino-americani accampati nel loro giardino.\nSfratto.\nTrama.\nPatrick manda all'asta la casa dei Gallagher, quindi Fiona cerca di racimolare i soldi necessari per comprarla,: su suggerimento di Sean decide di farsi fare un prestito dalla banca, ma ha bisogno di 3500$ come anticipo, che Carl si propone prontamente di offrire, ma Fiona \u00e8 contraria. Successivamente va ad impegnare l'anello di fidanzamento datole da Gus, per 1900$, e Sean le fornisce altri 950$ necessari. La situazione di Kevin con il vicino di casa va di male in peggio: quest'ultimo infatti continua a minacciare vendetta a quello che lui crede essere il responsabile, un avvocato che vive in fondo alla strada con tutta la famiglia, e vuole dare fuoco alla casa. Mentre si sta dirigendo l\u00ec per attuare il suo piano Kevin lo nota e prima che lanci la molotov gli confessa che \u00e8 stato lui. Yanis reagisce infuriato lanciandogli una bottiglia, ma mentre sta per lanciare la seconda questa si rompe, incendiandolo davanti agli occhi di un Kevin che resta a guardare sconvolto. Carl riesce a far colpo su Dominique, regalandole una bici. L'Alibi attraversa problemi finanziari, quindi Veronica e Svetlana cercano il locale che i loro clienti hanno iniziato a frequentare. L\u00ec V incontra la properitaria e tenta di capire come pu\u00f2 far affondare il bar per far tornare in voga l'Alibi, ma questi le dice che non c'\u00e8 pi\u00f9 speranza. Ian, dopo un incidente, inizia ad andare alla caserma dei pompieri, responsabili del suo salvataggio. Incontra il pompiere che gli ha salvato la vita, ma scopre che \u00e8 sposato e ha due figli; incontra anche un pompiere che di passione fa lo scultore e ha una casa vicino all'aeroporto, e Ian sembra interessato ad andare a visitarla. Frank vuole garantire un rifugio sicuro e un futuro per Debbie ed il suo bambino, con mezzi privi di scrupoli: continua infatti a lavorare come supporto per i pazienti affetti da cancro. Prima offre a Debbie di andare a vivere con un vecchio in fase terminale e poi con una famiglia in cui sta per morire la madre. Frank \u00e8 entusiasta della casa e vuole lavorare l\u00ec come lavapiatti; Debbie invece non sembra molto convinta, ma sembra ricredersi completamente quando il marito arriva a casa. Lip va ad una convention con Helene e trascorrono insieme il fine settimana. Lei deve tenere una conferenza sulla quale si sta preparando da tre anni ma, quando scopre che delle lettere recentemente scoperte smontano completamente la sua tesi, si ubriaca, arrivando a proporre a Lip un rapporto sessuale nell'ascensore. In stanza vomita nel bagno, e rivela a Lip che all'inizio del loro rapporto cercava soltanto qualcosa di temporaneo, ma che adesso \u00e8 diventato qualcosa di pi\u00f9. Il mattino successivo tuttavia lei gli chiede di dimenticare tutto ci\u00f2 che ha detto. Dato che potrebbero perdere la casa da un momento all'altro Fiona chiede a Sean se c'\u00e8 qualcosa che dovrebbe sapere, dato che sta valutando l'offerta di andare a vivere con lui: lui le rivela che \u00e8 andato in prigione anche per omicidio, oltre che per la droga. I Gallagher pensano di aver messo insieme abbastanza soldi per compare la casa, ma durante l'asta le offerte superano i 100000$: una famiglia risulta la migliore offerente, per 130000$, quindi la casa va a loro.\nRifugiati.\nTrama.\nIl rapporto tra Lip ed Helene ha un risvolto negativo: Amanda, l'ex di Lip, gli chiede di entrare nel dormitorio per fotografare il nudo che aveva dipinto nella parete ma quando senta squillare il telefono di Lip decide che vuole vendicarsi e pubblica una vecchia foto di Helene nuda nel letto di Lip. I Gallagher sono stati sfrattati ed ognuno vive in posti diversi: Fiona e Liam vivono da Sean, Ian dorme nell'universit\u00e0 con Lip, Carl in un hotel di lusso e Debbie nella camera degli ospiti della famiglia a cui fa da baby sitter, dopo aver fatto aprire gli occhi al signor Wexler sulle reali condizioni della moglie. Frank fa conoscenza con la signora Wexler e vuole farle fare le stesse esperienze che ha affrontato con Bianca, ma scopre che l'aveva giudicata male, dato che sembra abbia gi\u00e0 abusato di droghe e fatto le esperienze pi\u00f9 disparate. Il figlio di Sean va a casa del padre per una visita. Sentendosi in colpa per quello che \u00e8 successo a Yanis, Kev decide di accogliere alcuni bambini asiatici nella sua casa, decisione non molto apprezzata da Veronica, anche se dopo inizier\u00e0 ad ammorbidirsi e accettarlo. Ian, intanto, partecipa ad una raccolta fondi dei vigili del fuoco, dove incontra anche Tony, con l'intenzione di andare a letto con Caleb; Caleb, per\u00f2, vuole prima un appuntamento e Ian accetta.\nA mali estremi.\nTrama.\nFiona scopre che per riavere la casa dei Gallagher ha bisogno della firma di Gus, che per legge \u00e8 ancora suo marito. Organizza quindi un incontro col marito, prima all'Alibi e poi al Patsy's. Gus mostra tutto il rancore che prova per Fiona, per questo motivo non firma i documenti e vi sparge sopra una tazza di caff\u00e8, impedendo cos\u00ec a Fiona di comprare la casa. Lip ha il cuore a pezzi per il modo in cui \u00e8 finita la sua relazione con H\u00e9l\u00e8ne, e davanti alla commissione entrambi confessano ci\u00f2 che hanno fatto. Dopo ci\u00f2, Lip tenta di fare capire a tutti che ci\u00f2 che hanno fatto \u00e8 umano, ma lei dice di non contattarlo per non peggiorare la situazione pi\u00f9 di quanto abbia gi\u00e0 fatto. Dopo aver appreso che Erika \u00e8 in via di guarigione, Frank incoraggia Debbie a prendere decisioni drastiche per salvaguardare la loro futura condizione di vita: le dice infatti che dovr\u00e0 avere un rapporto sessuale con lei, cosa che avviene quando Erika, dopo aver scoperto di essere in remissione, entra nella stanza di Debbie e dice che vuole vivere la sua seconda vita pienamente, elencando cose che vorrebbe fare, tra cui appunto rapporti con donne. Nick uccide a martellate un bambino che gli aveva rubato la bici. Carl, traumatizzato da quanto l'amico ha fatto, comincia a rendersi conto che la vita del gangster non fa per lui. La madre di Sammie, Queenie, rientra a far parte della vita di Chuckie e di Frank. Veronica scopre che uno dei bambini rifugiati che Kev ha accolto in casa loro in realt\u00e0 \u00e8 una bambina e inizia ad instaurare un rapporto con lei, leggendole fiabe. Fiona abortisce. Quando Carl scopre che Fiona non riesce a far firmare Gus, dissotterra una borsa piena di soldi, che poi consegna a Fiona perch\u00e9 possa ricomprare la casa. Ian e Caleb hanno un appuntamento, ma il primo \u00e8 molto teso e risponde quasi a monosillabi alle domande del secondo; quando questi viene chiamato alla caserma, Ian gli propone di andare con lui. Si rivela essere utile perch\u00e9 riesce a fasciare il braccio di una donna rottole dall'uomo che questa ha pugnalato. Dopo ci\u00f2, Ian va nello studio di Caleb e i due si baciano.\nIl ragazzo di casa.\nTrama.\nDopo aver ricomprato la casa, Carl la trasforma radicalmente, impostando impianti stereo e arrivando addirittura a collegare i due piani attraverso uno scivolo. Frank mette in atto alcune strategie per fare in modo che Queenie non se ne vada di nuovo. Debbie sta per essere licenziata dai Wexler e prima di prendere misure drastiche, Frank le propone un'alternativa: tornare a casa. Qui incontra Queenie, che le propone rimedi naturali per prendersi cura del bambino. Lip continua a sperimentare gli effetti della sua recente rottura. Inoltre \u00e8 stato cacciato dal dormitorio, ma una ragazza lo invita a dormire nella casa della sua fratellanza in cambio di un lavoro, e lui accetta. Successivamente si ubriaca e va a casa di H\u00e9l\u00e8ne, dove urla che non ha pi\u00f9 niente e che vuole soltanto parlare. Caleb e Ian partecipano ad un matrimonio della famiglia di Caleb: \u00e8 infatti composta da persone molto bigotte e omofobe e il padre stesso \u00e8 un prete. I due decidono quindi di mettersi in mostra ballando insieme. Alla fine del matrimonio, i due se ne vanno. Quando Caleb chiede a Ian cosa vogliono fare, dice che vuole lui, e i due cominciano a baciarsi sul ponte. Chuck \u00e8 stato espulso da scuola per un tema pro-nazismo basato sul Mein Kampf. \nAbitudini pericolose.\nTrama.\nLip sperimenta una crisi sessuale: non riesce infatti ad eccitarsi sessualmente. Inizialmente dopo averne parlato col suo professore smette di bere liquore ma vede che non ha effetto. Successivamente torna a casa dove incontra Queenie e dopo un confronto tra rimedi olistici e scientifici lei comincia a fargli un massaggio ai piedi, e con stupore di Lip arriva a capire della sua crisi amorosa con H\u00e9l\u00e8ne del problema sessuale, tanto che arriva ad avere un'erezione. Risolti i suoi problemi, arriva ad avere un rapporto sessuale con altre tre ragazze contemporaneamente. Ian e Caleb continuano la loro relazione; dopo un'uscita al cinema con gli amici di Caleb i due finiscono a letto, e rivelano i loro scheletri nell'armadio di cui avevano parlato per tutto il giorno: Ian \u00e8 bipolare, Caleb sieropositivo. Nessuno dei due si arrabbia con l'altro tuttavia. Debbie \u00e8 in un negozio per articoli per bambini, e incontra Larry, che dice di voler comprare qualcosa per la sorella incinta ma essendo indeciso si fa aiutare da Debbie. Incontratisi di nuovo fuori dal negozio, Larry la invita al ristorante e la riaccompagna poi a casa, ma prima di salutarla le accarezza e bacia la pancia. Il giorno dopo Debbie lo incontra in una palestra piena di donne incinte, e scopre che Larry ha un feticismo per le donne incinte. Se ne va disgustata. Carl \u00e8 determinato ad uscire dal giro della droga, dato che non vuole pi\u00f9 avere a che fare con possibili morti, ma i ragazzi con cui lavorava non sono d'accordo, tanto che si procura una cicatrice sulla fronte, prontamente cucita da Veronica, a cui Carl rivela questo suo desiderio, ma le fa promettere di non dirlo a Fiona. Tuttavia V lo dir\u00e0 a Kevin, che lo dir\u00e0 a sua volta a Fiona, dato che non sa mantenere i segreti. Carl fa aiutare da Sean, con successo, anche se entrambi sono costretti a cedere tutti i loro vestiti e Sean anche la sua macchina. Sean, nel frattempo, ha ancora Will con s\u00e9, che sembra essere arrabbiato con Fiona. Lei sembra capire il perch\u00e9, e tenta quindi di farselo amico portandolo al ristorante e a provare degli hoverboard. Quando va a casa per vedere come sta a Carl, Will, a insaputa di Fiona, trova una delle pistole di Carl, e viene trovato da Sean mentre gioca con questa. Da qui nasce un'accesa discussione con Fiona, dato che Sean potrebbe perdere la custodia di Will. Frank ha deciso di prendere il giro di vendite di Carl, e dopo la ronda per la difesa di quartiere riesce ad ottenere un pacco di cocaina da vendere in Indiana. Tuttavia, quando va a chiedere una mano al signore che lo aiutava a riscuotere i soldi, questi vuole provare la cocaina, ma la cosa degenera in un party nel retro del locale. Frank e il collega sostituiscono la coca con del lassativo per bambini, ma Frank viene scoperto dopo la vendita e inseguito da quelli del clan. \nL'anello mancante.\nTrama.\nFrank \u00e8 inseguito dai venditori di cocaina, ma vedendo che Debbie sta partendo con Queenie e Chuck per il suo campo si unisce a loro. Arrivato l\u00ec, tuttavia, scopre che Debbie ha una tenda tutta sua, mentre lui deve condividere Queenie con altri signori in rapporti sessuali a quattro. Oltre a ci\u00f2, deve spalare compost, feci umane, e alimentare il generatore pedalando su una bici. Propone a Debbie di andarsene, ma lei vuole restare, dato che si trova molto bene e la gente si interessa di lei e del bambino. Sta per andarsene, quando Queenie lo porta in una piantagione di oppiacei, convincendolo cos\u00ec a restare. Sean \u00e8 ancora arrabbiato con Fiona, e sembra voglia fare di tutto per evitarla. Al Patsy's si presenta Gus, con una bottiglia di liquore per scusarsi e un invito a Fiona a presentarsi dai suoi avvocati il giorno successivo per la richiesta di divorzio, chiedendole di portare l'anello. Poich\u00e9 Fiona lo ha impegnato, va al monte dei pegni, convinta di poterlo comprare con 1900$. Il commesso tuttavia le dice che i tre mesi per quella possibilit\u00e0 sono passati, e ora ne costa 6000. Preoccupata che Gus possa farle causa, si fa dare consulenza da un avvocato, che chiama i legali di Gus. Lui a sua volta chiama Fiona, arrabbiato perch\u00e9 pensa che voglia truffarlo ancora una volta. Il giorno dopo Fiona e il suo avvocato si presentano dai legali di Gus, e quando Fiona assicura a Gus che l'anello \u00e8 ancora l\u00ec, loro gli dicono che \u00e8 stato venduto e propongono un risarcimento di 15000$. A questo punto l'avvocato di Fiona le propone di fare causa a Gus e chiedergli i soldi per averla usata ne \"La parola con la F\". Sembra vada tutto bene, quando la segretaria informa che c'\u00e8 un uomo per Fiona: Sean. Ha comprato lui l'anello, e con meraviglia di Fiona, le chiede di sposarla con l'anello di Gus, che poi gli restituisce, davanti a tutto lo studio, e lei accetta. Carl ha ottenuto il lavoro come lavapiatti, ma non vuole farlo sapere in giro, dato che \u00e8 un lavoro umile e la paga insoddisfacente. Dominique per\u00f2 \u00e8 attratta da lui e va a trovarlo, dicendo che quello \u00e8 un vero Carl, e lo bacia. Gli chiede poi se pu\u00f2 registrarla mentre suona il violino, e Carl accetta. Tuttavia, si scopre poi che Dominique non aveva bisogno di ci\u00f2, ma voleva fare sesso con Carl, per perdere la verginit\u00e0. Ian e Lip sono a una festa al college, e Ian riceve una telefonata: \u00e8 Mandy, che gli chiede di andare all'hotel dove sta e di non dire niente a Lip. Arrivato, scopre che Mandy ora fa la escort, e c'\u00e8 un cadavere nel bagno. Dopo un tentativo di liberarsi del cadavere, chiamano li 911, senza problemi per Mandy. Questa passa poi la notte da Ian, che le pulisce il vestito sporco di sangue, e i due hanno una conversazione sulle loro vite e si abbracciano. Lip parla ad una ragazza con cui crede di aver avuto un rapporto sessuale a 4, ma dopo aver fatto una figuraccia si ubriaca, per risvegliarsi in ospedale. A chiamare l'ambulanza \u00e8 stata la stessa ragazza con cui aveva parlato, Brina, ma lui si arrabbia con lei perch\u00e9 tutte le procedure mediche costano 2000$, e lui crede che l'abbia salvata solo per vendicarsi. Tornato a casa, incontra Mandy: i due si guardano senza scambiarsi una parola, e Mandy se ne va. Un ispettore dell'immigrazione ha scoperto che Svetlana \u00e8 immigrata illegalmente e sta per espellerla. Kev e V non possono permettersi di lasciarla andare, e dopo varie analisi arrivano alla conclusione che l'unica soluzione \u00e8 che V sposi Svetlana. Kevin tuttavia non sembra convinto, dato che Svetlana sembra attratta da V e scopre cose su V che non sapeva.\nIl paradiso perduto.\nTrama.\nDebbie e Frank sono ancora al campo di Queenie: Frank se la sta passando, tra rapporti sessuali e lotta greco-romana immerso nel fango; Debbie invece \u00e8 prossima al parto e viene trasferita nella tenda della nascita, ma non \u00e8 convinta dalla signora che dovrebbe aiutarla a partorire, in quanto \u00e8 vecchia, non pratica da molto e ha strumenti antiquati in pessime condizioni igieniche. Chiede quindi a Frank di portarla a casa. Appena arrivati, Frank viene sequestrato dagli spacciatori a cui aveva rubato la cocaina, prossimi a torturarlo, ma lui li convince a risparmiarlo portandoli al campo promettendo oppio. Arrivati al campo, vengono scoperti, e inizia una sparatoria, da cui Frank scappa. Debbie sta per partorire, ma non avendo tempo per l'ambulanza deve farlo in casa, aiutata da V. La bimba nasce sana, e lei la chiama Frances, in onore di Frank, per poi andare via in ambulanza. Ian sta per fare il test per l'AIDS, ma non vuole che Caleb sia presente perch\u00e9 non vuole che venga a sapere della sua vita come spogliarellista. Va poi a fare l'esame da paramedico, che passa a pieni voti, ma quando torna a casa dice che nei moduli gli chiedono se ha una storia di disturbi mentali: Caleb gli dice di mentire. Lip e il suo professore devono consegnare i voti di met\u00e0 semestre, ma il professore si aspetta che sia Lip a fare tutto il suo lavoro. Lip tiene un colloquio per cominciare a costruirsi una carriera. Tuttavia, Lip viene cacciato dalla casa, in quanto durante la festa ha urinato sulle pareti e su una delle sorelle e, oltre a ci\u00f2, gli viene richiesto di partecipare a incontri per ragazzi con problemi di alcolismo. Quando torna nell'ufficio, il professore \u00e8 deluso perch\u00e9 non ha valutato i compiti, ma Lip si arrabbia con lui poich\u00e9 gli ha rubato un progetto a cui stava lavorando prendendosene il merito, e se ne va malamente. Carl e Dominique incontrano il padre di lei, e Carl tenta di fare una buona impressione, senza convincere troppo. Il padre lo porta in giro nella volante, e Carl si dimostra essere utile quando cattura un ragazzo mentre scappava da una jeep. Alla fine della serata, il padre dice che lo tiene d'occhio comunque, e non vuole che lui e Dominique facciano sesso. Carl tuttavia \u00e8 rimasto impressionato dal padre e pensa di voler diventare poliziotto. Fiona e Sean hanno in programma di sposarsi, e Fiona si prepara, col vestito di Monica, e con una festa di addio al nubilato. Kevin non vuole che Svetlana sposi Veronica, tra le quali comincia ad esserci intimit\u00e0, quindi tenta di procurare una nuova identit\u00e0 a Svetlana, facendosi truffare. Alla festa d'addio al nubilato, Kevin scopre che le due si sono gi\u00e0 sposate nel pomeriggio, e anche se V non sembra dia molto peso alla cosa, Kevin \u00e8 ferito, perch\u00e9 \u00e8 stato aggirato. \nNon dormire pi\u00f9.\nTrama.\nI Gallagher fanno fatica a dormire per il fatto che Frances urla tutta notte. Debbie va a scuola con lei, ma le dicono che non pu\u00f2 frequentare le lezioni e deve studiare a casa. Mentre sta studiando per\u00f2, a casa della mancanza di sonno, lascia cadere la bambina sul pavimento. Quando Fiona torna a casa, la trova nel vano del sottoscala, depressa per non saper essere una buona madre; nonostante Debbie l'abbia tratta male declinando le sue proposte di aiuto, Fiona la aiuta comunque. Frank sta assumendo atteggiamenti paterni nei confronti di Fiona, con la scusa del fatto che si \u00e8 perso la nascita di sua nipote. Si offre quindi di pagare per il ricevimento di Fiona, con sorpresa di tutti, in particolare di Fiona e Sean, che scommettono in quanto tempo moller\u00e0. In realt\u00e0 Frank sta ricevendo i soldi usando Liam come un mendicante e ricattando la famiglia di Derek con una minaccia di stupro; questi lanciano un mattone in casa loro, ma quando Frank viene interrogato reagisce come niente fosse, portando Sean a picchiarlo, per poi farsi cacciare di casa. Sulla metro trova un signore che lui paga 2000$ per uccidere Sean. Ian ha cominciato come paramedico, e sembra andare molto bene, quando il suo capo scopre della sua condizione mentale, e lo licenzia. Lip tenta di ricucire i rapporti col professor Youens, ma quando questi continua a trattarlo male, decide di deriderlo pubblicamente in aula. I due cominciano a litigare, e Lip viene licenziato. Per la rabbia rompe i vetri della macchina del professore, per poi venire arrestato. Carl vuole diventare poliziotto, ma quando chiede consigli al padre di Dominique, questi gli dice prima di assumersi delle responsabilit\u00e0, cosa che fa. Fiona sta preparando il ricevimento, e non pu\u00f2 trattenere la gioia quando entra in chiesa. Dopo il litigo tra Frank e Sean, anche lei discute con Sean, salvo poi dirgli di tornare in casa. Veronica, Kevin e Svetlana hanno avuto una visita dall'immigrazione, e nonostante non credano a una sola parola, non hanno prove. Quando V e Svetlana si trovano a letto hanno un rapporto sessuale, e cos\u00ec pure il giorno dopo al bar. V si confessa a Kev, dicendo che \u00e8 confusa ma che vuole continuare con entrambi. Anche Kevin \u00e8 confuso e allo stesso tempo eccitato dalla possibilit\u00e0 di aver una threesome, quindi decidono di fare un calendario in cui si stabilisce chi avr\u00e0 rapporti con chi.\nLa famiglia nonostante i Gallagher.\nTrama.\nFrank, dopo la lotta con Sean, si introduce in casa furtivamente e si vendica. Torna poi da Bruno, il \"killer\" a cui aveva chiesto di uccidere Sean, ma scopre di essere stato truffato. Compra quindi una pistola per uccidere Sean, ma le occasioni gli sfuggono. Carl continua ad assumersi responsabilit\u00e0, ma il padre di Dominique gli dice che lui non gli piace e che non ha in programma di farselo piacere. Lip esce su cauzione, pagata dal professor Youens. Questi gli fa notare che ha un problema di alcolismo, e che deve andare in riabilitazione. Debbie tenta di fare la madre, e al controllo per Franny la dottoressa le dice che la bambina \u00e8 a posto, ma che \u00e8 preoccupata per lei invece. Ian, dopo essere stato licenziato, va a cercare lavoro sia all'universit\u00e0 che in altri posti, ma viene continuamente respinto. Torna quindi dai paramedici, e dice che non se ne andr\u00e0 senza il suo lavoro. Riceve il supporto dei colleghi, e ritorna al lavoro. Kevin, Svetlana e Veronica continuano la loro vita a tre, con grande stupore di tutti. Fiona e Sean si stanno preparando per il matrimonio, con anelli e lezioni di danza. La sera prima del matrimonio Frank entra nell'ufficio di Sean rompendo una finestra. Il giorno del matrimonio sono tutti presenti, ma quando il prete chiede chi accompagna la sposa Frank irrompe dicendo che \u00e8 il suo compito. Si instaura una discussione sui difetti della famiglia Gallagher, e si arriva poi a sapere che Sean \u00e8 ancora sotto l'effetto dell'eroina. Will se ne va e Fiona scoppia in lacrime. Fuori dalla chiesa Sean le chiede scusa e le dice che riaccompagna Will e chieder\u00e0 di non perdere la custodia, dicendo che \u00e8 pi\u00f9 importante. Alla fine della puntata, i Gallagher e Kevin, Svetlana e Veronica gettano Frank nel fiume. "}
{"id": "5788446", "revid": "2146488", "url": "https://it.wikipedia.org/wiki?curid=5788446", "title": "Undressed (programma televisivo)", "text": "Undressed \u00e8 un programma televisivo italiano, trasmesso su Nove dall'autunno 2015 in seconda serata a partire dalle 23.00, con repliche la mattina, e dal 2021 su Discovery+.\nFormat.\nIn ogni puntata i due protagonisti, di qualunque orientamento sessuale e single, entrano in una stanza buia con al centro un letto illuminato e di fronte un grande schermo che trasmette immagini e video. L'obiettivo \u00e8 di capire, in mezz'ora, se le due persone sono compatibili. Non appena arrivati i due si stringono la mano e poi parte il conteggio dei 30 minuti, a un certo punto devono prima spogliarsi a vicenda, poi mettersi sul letto per parlare e conoscersi, ed in seguito eseguire delle istruzioni e richieste che appaiono sullo schermo. Alla fine di ogni puntata i due dovranno scegliere se approfondire la loro conoscenza oppure lasciarsi, mediante la scelta di un \"SI\" o un \"NO\": se entrambi scelgono la risposta \"SI\" saranno lasciati soli, in ogni altro caso i due si rivestiranno e se ne andranno.\nDalla seconda stagione, venne aggiunta la scatola \"SORPRESA!\" (costituita o da una maglia con doppio collo per rappresentare l'unione dei corpi, o da una serie di costumi da bagno o intimo come perizomi o tanga leopardati con la quale alla fine bisogna farsi fare un massaggio), la sfida del cono gelato da mangiare insieme in un minuto, ed inoltre entrambi i protagonisti, in caso di indecisione o di decisione affrettata, possono avere la facolt\u00e0 di scegliere nuovamente. In alcune puntate una terza persona entra in gioco e a seconda delle \"cavie\" devono scegliere con chi continuare l'esperimento.\nEsportazione del format.\nIl format \u00e8 stato venduto in molti paesi, tanto che NOVE ha trasmesso anche la versione britannica e quella spagnola (entrambe prodotte da canali sempre di propriet\u00e0 di Discovery)."}
{"id": "5788452", "revid": "1649933", "url": "https://it.wikipedia.org/wiki?curid=5788452", "title": "Lingua xer\u00e9nte", "text": "Lo xer\u00e9nte (o Sherent\u00e9) \u00e8 una lingua appartenente alla famiglia linguistica delle Lingue g\u00ea parlata in Brasile.\nUso.\nGli adulti parlano in lingua indigena in tutti i contesti della vita quotidiana, quando si trovano all'interno dei villaggi, ma quando dialogano con i non-indiani sono capaci di parlare fluentemente il portoghese.\nClassificazione.\nLo xer\u00e9nte \u00e8 una delle lingue del sotto-gruppo delle lingue \"g\u00ea centrali\". Viene parlato dall'etnia degli Xer\u00e9nte che vive nello stato brasiliana del Tocantins.\nLo Xerente e molto simile alla lingua xav\u00e1nte, tanto che alcuni autori ritengono si tratti di due dialetti della stessa lingua, mentre altri le considerano lingue apparentate (Questa seconda ipotesi \u00e8 quella prospettata, anche da Ethnologue.com che assegna alle due lingue codici ISO 639-3 differenti)."}
{"id": "5788455", "revid": "93349260", "url": "https://it.wikipedia.org/wiki?curid=5788455", "title": "Campana di Manfredonia", "text": "La campana di Manfredonia era una gigantesca campana presente nella cittadina pugliese di Manfredonia, famosa perch\u00e9 le sue colossali dimensioni la rendevano impossibile da suonare.\nStoria.\nLa campana venne donata alla citt\u00e0 di Manfredonia da Manfredi Maletta, conte camerlengo di re Manfredi. Nei \"Diurnali\" (che sono per\u00f2 un noto falso storico) si afferma invece che la campana venne fatta su ordine di re Manfredi perch\u00e9 potesse essere usata per dare l'allarme nel caso Manfredonia, appena edificata, fosse stata attaccata.\nIl duca Ruggiero della Guardia asserisce che re Carlo, il 3 novembre 1276, l'avrebbe fatta prelevare e spostare nella basilica di San Nicola di Bari, dove sarebbe stata fusa per realizzare altre campane pi\u00f9 piccole. Altre fonti affermano per\u00f2 che tale ordine non venne eseguito e che la campana rimase a Manfredonia per molto tempo ancora: la sua presenza a Manfredonia \u00e8 attestata nel 1431 da ser Mariano di Nanni, un prete di Siena, e nel 1528 da Leonardo Santoro da Caserta. La campana fu forse trafugata dai turchi nel sacco del 1620, oppure riutilizzata dal colonnello Francisco Balbasor il quale, venendo intorno al 1734 dalla Spagna (dove aveva pubblicato un trattato matematico curiosamente intitolato \"La campana de Manfredonia\"), era divenuto a Napoli comandante dell'artiglieria napoletana e direttore della fonderia di cannoni (e come tale bisognoso di bronzo) della darsena presso il Castel Nuovo.\nNella cultura.\nLa campana \u00e8 citata, in riferimento alle sue dimensioni e al suo presunto suono poderoso, in alcune opere, come il poema esegetico di Alberto Baccanti \"Maometto\" (\"Forte cos\u00ec, che parve la campana / Di Manfredonia, quando suono a foco / Che del regno si sente in ogni loco\") e le \"Favole letterarie\" di Tom\u00e1s de Iriarte, nella traduzione italiana di Filippo Irenico (\"Incominci\u00f2 [lo scimmiotto] dal contraffare il morto, / Poi ball\u00f2 sulla corda all'arlecchina / Fece il salto mortal, che non fu corto, / N\u00e9 lungo fu, ma forza peregrina; / Le campane suon\u00f2 di Manfredonia / Che stupir tutti, e vinse la Demonia\").\nAlla campana di Manfredonia fanno riferimento anche modi di dire e proverbi locali. Uno, ad esempio, \u00e8 \"andare di male in peggio, come la campana di Manfredonia\", attestato anche nell'opera di Carlo Milanesi \"Curradina\", anche se non \u00e8 chiaro cosa sarebbe successo alla campana per far nascere questo detto; un altro modo di dire \u00e8 \"fare come le campane di Manfredonia\", poich\u00e9 il suono della campana ricorda le parole \"Dammi\" e \"Dotti\" (ossia \"tu d\u00e0 a me\" e \"io do a te\", in riferimento alla vendetta), un detto citato tra l'altro nel \"Pentamerone\" di Basile e nelle \"Serve al forno\" di Nelli. Nel bitontino si dice anche \"sentire suonare le campane di Manfredonia\", che in questo caso sono i campanacci appesi al collo del bestiame."}
{"id": "5788456", "revid": "287204", "url": "https://it.wikipedia.org/wiki?curid=5788456", "title": "Lingua xerente", "text": ""}
{"id": "5788457", "revid": "1522738", "url": "https://it.wikipedia.org/wiki?curid=5788457", "title": "Lydia (Peanuts)", "text": ""}
{"id": "5788462", "revid": "270680", "url": "https://it.wikipedia.org/wiki?curid=5788462", "title": "Servi\u00e7o de Prote\u00e7\u00e3o aos Indios", "text": ""}
{"id": "5788467", "revid": "110157", "url": "https://it.wikipedia.org/wiki?curid=5788467", "title": "Sankt Veit in der S\u00fcdsteiermark", "text": "Sankt Veit in der S\u00fcdsteiermark \u00e8 un comune austriaco di 4 069 abitanti nel distretto di Leibnitz, in Stiria; ha lo status di comune mercato (\"Marktgemeinde\"). \u00c8 stato creato il 1\u00ba gennaio 2015 dalla fusione dei precedenti comuni di Sankt Nikolai ob Dra\u00dfling, Sankt Veit am Vogau e Weinburg am Sa\u00dfbach; capoluogo comunale \u00e8 Sankt Veit am Vogau."}
{"id": "5788471", "revid": "104458", "url": "https://it.wikipedia.org/wiki?curid=5788471", "title": "St. Veit in der S\u00fcdsteiermark", "text": ""}
{"id": "5788472", "revid": "287204", "url": "https://it.wikipedia.org/wiki?curid=5788472", "title": "Sankt Veit in der Sudsteiermark", "text": ""}
{"id": "5788473", "revid": "78090007", "url": "https://it.wikipedia.org/wiki?curid=5788473", "title": "Jesus vs. Santa", "text": ""}
{"id": "5788474", "revid": "104458", "url": "https://it.wikipedia.org/wiki?curid=5788474", "title": "Sankt Veit in der Suedsteiermark", "text": ""}
{"id": "5788476", "revid": "124123", "url": "https://it.wikipedia.org/wiki?curid=5788476", "title": "Fran\u010deska Al'fredovna Jarbusova", "text": "Moglie e collaboratrice del regista Jurij Borisovi\u010d Nor\u0161tejn, ha conseguito nel 1979 il Premio di Stato dell'Unione Sovietica."}
{"id": "5788477", "revid": "271907", "url": "https://it.wikipedia.org/wiki?curid=5788477", "title": "Fran\u010deska Jarbusova", "text": ""}
{"id": "5788478", "revid": "271907", "url": "https://it.wikipedia.org/wiki?curid=5788478", "title": "Francheska Yarbusova", "text": ""}
{"id": "5788479", "revid": "271907", "url": "https://it.wikipedia.org/wiki?curid=5788479", "title": "Francesca Jarbusova", "text": ""}
{"id": "5788480", "revid": "271907", "url": "https://it.wikipedia.org/wiki?curid=5788480", "title": "Francesca Yarbusova", "text": ""}
{"id": "5788487", "revid": "767487", "url": "https://it.wikipedia.org/wiki?curid=5788487", "title": "A.B.C-Z", "text": "A.B.C-Z \u00e8 una boy band giapponese composta da cinque membri, della scuderia di Johnny &amp; Associates."}
{"id": "5788490", "revid": "729019", "url": "https://it.wikipedia.org/wiki?curid=5788490", "title": "Guglielmo Pucci", "text": "Biografia.\nPeriodo pre-unitario.\nEntrato giovanetto nell'Accademia della Real Marina borbonica (Collegio degli Aspiranti Guardiamarine), il 15 settembre 1845 fu ammesso quale \"Alunno Costruttore\" venendo destinato al cantiere navale di Castellammare di Stabia. In questo stabilimento effettu\u00f2 sei anni di tirocinio, poi superato favorevolmente l'esame il 4 maggio 1850 fu nominato, da Ferdinando II, \"ingegnere costruttore di terza classe\" venendo destinato presso il cantiere navale dell'Arsenale Marittimo partenopeo. Il successivo 6 giugno, in base al Real Decreto n. 1705, gli fu conferito il grado militare (onorifico) di Primo Tenente. Nel 1853 \u00e8 di nuovo a Castellammare dove segue l'andamento della costruzione della pirofregata a ruote \"Torquato Tasso\". In conseguenza del Real Decreto del 18 giugno 1854 passa alla Prima Sotto Ispezione del Genio Marittimo con l'incarico di responsabile del \"Taglio Alberi\" nelle foreste silane. Alla fine del 1855 viene richiamato in Castellammare per seguire, quale responsabile, i lavori per la costruzione del brigantino a ruote \"Sirena\". Riuscito felicemente il varo di questa nave con Risoluzione Sovrana del 9 novembre 1859, Francesco II, lo nomina \"ingegnere costruttore di seconda classe\" rimanendo di stanza presso il cantiere di Castellammare di Stabia.\nPeriodo post-unitario.\n\u00c8 stato direttore e ispettore del genio navale, direttore generale delle costruzioni navali al ministero della marina e presidente del Comitato per i disegni delle navi. Collaboratore di Simone Pacoret de Saint-Bon e Benedetto Brin \u00e8 ricordato, tra gli altri, per il progetto dell'avviso Staffetta."}
{"id": "5788494", "revid": "287204", "url": "https://it.wikipedia.org/wiki?curid=5788494", "title": "Sankt Veit", "text": ""}
{"id": "5788495", "revid": "104458", "url": "https://it.wikipedia.org/wiki?curid=5788495", "title": "St. Veit", "text": ""}
{"id": "5788499", "revid": "122733823", "url": "https://it.wikipedia.org/wiki?curid=5788499", "title": "Marcellina (telenovela)", "text": "Marcellina \u00e8 una telenovela messicana del 1982. Si tratta di uno dei primi esempi di telenovela infantile giunto in Italia. Questa serie \u00e8 peraltro il remake della produzione televisiva argentina \"Andrea Celeste\", interpretata nel 1979 da Andrea del Boca. Una nuova versione di questa storia \u00e8 stata in seguito realizzata nel 1997 sempre da Televisa con il titolo \"Luz Clarita\".\nTrama.\nLa telenovela narra le vicende di Marcellina, una bambina di 10 anni vispa e solare, rimasta orfana a seguito di un incidente e che vive in un orfanotrofio insieme alla sua madrina, che vi lavora come cuoca. Prima di morire la donna rivela alla bambina che solo suo padre \u00e8 morto, mentre sua madre \u00e8 ancora in vita, ma \u00e8 stata colpita da amnesia ed \u00e8 scomparsa dopo il ricovero in ospedale. Da quel momento in avanti, l'obiettivo principale della bambina sar\u00e0 quello di ritrovare sua madre.\nNon lontano dal collegio vive il signor Alessandro Villanova, un uomo molto ricco ma di buon cuore, rimasto vedovo di recente. L'uomo ha una figlia di 10 anni di nome Nancy, la quale a seguito della prematura morte della madre ha maturato un carattere chiuso e scontroso. \nAlessandro, su consiglio del suo confessore, che \u00e8 lo stesso parroco di Marcellina, decide di accogliere a casa sua la bambina con la speranza che col suo carattere gioviale possa far tornare il sorriso alla piccola Nancy. Per Marcellina per\u00f2 la vita in casa Villanova non sar\u00e0 facile, in quanto sar\u00e0 accolta in malo modo da Nancy e dalla sua istitutrice Irene, le quali non perderanno occasione per umiliarla e maltrattarla. La piccola inoltre non \u00e8 vista di buon occhio nemmeno da Liliana, la fidanzata di Alessandro, che la vede come un intralcio alla loro relazione.\nNel frattempo fa il suo arrivo nel collegio Lucia, che deve sostituire la cuoca recentemente defunta. La donna soffre di amnesia, pertanto non ricorda nulla del suo passato, ma \u00e8 certa di aver avuto una figlia.\nMarcellina, che seppur vivendo in casa Villanova continua a seguire le lezioni scolastiche presso l'orfanotrofio, fa subito amicizia con Lucia, che nutre per lei un enorme ed inspiegato affetto. La bambina cercher\u00e0 inoltre di far avvicinare Lucia ed Alessandro per farli innamorare.\nCertamente Marcellina non immagina che la donna per la quale prova questo inspiegato affetto in realt\u00e0 \u00e8 sua madre..."}
{"id": "5788500", "revid": "104458", "url": "https://it.wikipedia.org/wiki?curid=5788500", "title": "St. Nikolai ob Dra\u00dfling", "text": ""}
{"id": "5788501", "revid": "124739760", "url": "https://it.wikipedia.org/wiki?curid=5788501", "title": "Salvatore Mugno", "text": "Biografia.\nGiornalista pubblicista, ha fondato, insieme a Luciano Mirone, Giacomo Pilati e Vito Orlando, il periodico giovanile \u00abLo Scarabeo\u00bb (Trapani, 1983-1987), e ha collaborato con il \u00abGiornale di Sicilia\u00bb, \u00abLa Sicilia\u00bb e altre testate.\nCome critico, si \u00e8 interessato di alcune importanti figure della letteratura tunisina. In particolare, ha tradotto dal francese e curato la prima edizione italiana di \"Les po\u00e8mes d'un Maudit\" del poeta siculo-tunisino Mario Scalesi (1997; 2006), precursore della letteratura magrebina di espressione francese.\nHa, inoltre, curato e introdotto (insieme allo scrittore tunisino Imed Mehadheb e al poeta albanese G\u00ebzim Hajdari) la prima edizione italiana de \"I canti della vita\" (2008), il capolavoro del maggiore poeta tunisino del Novecento, Abu l-Qasim al-Shabbi (1909-1934), col testo originale arabo a fronte.\n\u00c8 anche autore di romanzi, tra i quali \"Il biografo di Nick La Rocca\", realizzato anche con documenti di prima mano provenienti da una corrispondenza con lo scrittore statunitense Harry H. Brunn, autore di un controverso libro sul jazzista di New Orleans di origini italiane.\nTra il 1992 e il 1998 ha dedicato alcuni volumi al sociologo torinese Mauro Rostagno, assassinato a Trapani dalla mafia il 26 settembre del 1988: questi suoi libri sono stati acquisiti e utilizzati dalla Corte d'Assise di Trapani, davanti alla quale si \u00e8 svolto il processo per l'omicidio Rostagno..\nTra i suoi lavori pi\u00f9 recenti vi sono alcuni saggi riguardanti il capomafia Matteo Messina Denaro (\"Lettere a Svetonio\" e \"Un padrino del nostro tempo\") e magistrati vittime della mafia: Giangiacomo Ciaccio Montalto (\"Una toga amara\") e Giovanni Falcone (\"Quando Falcone incontr\u00f2 la mafia\") .\nNel 2013 ha pubblicato una plaquette su Pier Paolo Pasolini.\nHa curato l'edizione di due romanzi dello scrittore e terrorista Giuseppe Lo Presti.\nHa vinto il Concorso \u201cUn nome per il Teatro-Auditorium Provinciale di Trapani\u201d con cui la struttura \u00e8 stata intitolata al poeta e commediografo crepuscolare Tito Marrone.\n\u00c9 stato insignito del premio \"Mazara alla Carriera\" (2017) e del \"Premio Gaia\" (2021). \nGestisce un blog su internet."}
{"id": "5788505", "revid": "287204", "url": "https://it.wikipedia.org/wiki?curid=5788505", "title": "Weinburg (disambigua)", "text": ""}
{"id": "5788509", "revid": "287204", "url": "https://it.wikipedia.org/wiki?curid=5788509", "title": "Schwarzautal", "text": "Schwarzautal \u00e8 un comune austriaco di 2 299 abitanti nel distretto di Leibnitz, in Stiria; ha lo status di comune mercato (\"Marktgemeinde\"). \u00c8 stato creato il 1\u00ba gennaio 2015 dalla fusione dei precedenti comuni di Breitenfeld am Tannenriegel, Hainsdorf im Schwarzautal, Mitterlabill, Schwarzau im Schwarzautal e Wolfsberg im Schwarzautal; capoluogo comunale \u00e8 Wolfsberg im Schwarzautal."}
{"id": "5788513", "revid": "767487", "url": "https://it.wikipedia.org/wiki?curid=5788513", "title": "Kafriya", "text": "Kafriya (\u0643\u0641\u0631\u064a\u0627) \u00e8 una piccola citt\u00e0 del nord della Siria, anche chiamata Kifarya or Kefraya). Amministrativamente fa parte del governatorato di Idlib e rispetto al capoluogo si trova a nordovest. Si trova vicino a Maarrat Misrin a nord, a Zardana a nordest, Taftanaz a est e al-Fu'ah poco pi\u00f9 a sud. Secondo L'Ufficio Centrale di Statistica siriano (CBS), Kafriya ha una popolazione di 4,404 nel 2004 Come nella vicina al-Fu'ah, gli abitanti di Kafriya sono prevalentemente sciiti, mentre nelle altre aree della regione sono predominanti i mussulmani sunniti.\nGuerra civile siriana.\nDurante la guerra civile siriana Kafriya fu posta sotto assedio dai ribelli finch\u00e9 l'11 gennaio 2016 la Croce Rossa Internazionale e il World Food Programme organizzaronoun convoglio di aiuti per portare cibo, medicine e altri aiuti al villaggio, cos\u00ec come ad Al-Fu'ah. Allo stesso tempo un convoglio umanitario entr\u00f2 nella citt\u00e0 di Madaya nel Governatorato del Rif di Damasco occupata dalle milizie islamiste del Fronte al-Nusra e di Ahrar al-Sham e assediata dall'Esercito siriano e dalle milizie sciite libanesi di Hezbollah."}
{"id": "5788516", "revid": "1543377", "url": "https://it.wikipedia.org/wiki?curid=5788516", "title": "Stagno di Piscinn\u00ec", "text": "Lo stagno di Piscinn\u00ec \u00e8 una zona umida situata lungo la costa meridionale della Sardegna, limotrofo all'omonima spiaggia. Appartiene amministrativamente al comune di Domus de Maria.\nIn base alla direttiva comunitaria \"Habitat\" n. 92/43/CEE approvata dalla Commissione europea nel 1992 \u00e8 stato dichiarato sito di interesse comunitario (codice ITB002218) e inserito nella rete Natura 2000, un sistema di aree dedicate alla conservazione della biodiversit\u00e0, caratterizzate dalla presenza di habitat e specie faunistiche e floristiche di elevato interesse."}
{"id": "5788518", "revid": "767487", "url": "https://it.wikipedia.org/wiki?curid=5788518", "title": "Stagno di Campana", "text": "Lo stagno di Campana \u00e8 una zona umida situata lungo la costa meridionale della Sardegna, nell'omonima localit\u00e0. Appartiene amministrativamente al comune di Domus de Maria.\nIn base alla direttiva comunitaria \"Habitat\" n. 92/43/CEE approvata dalla Commissione europea nel 1992 \u00e8 stato dichiarato sito di interesse comunitario e inserito nella rete Natura 2000, un sistema di aree dedicate alla conservazione della biodiversit\u00e0, caratterizzate dalla presenza di habitat e specie faunistiche e floristiche di elevato interesse. Oltre allo stagno di Campana il sito, univocamente individuato dal codice ITB042230, comprende anche i vicini stagni di Chia e di Stangioni de su Sali."}
{"id": "5788520", "revid": "76069", "url": "https://it.wikipedia.org/wiki?curid=5788520", "title": "Stagno di Stangioni de su Sali", "text": "Lo stagno di Stangioni de su Sali \u00e8 una zona umida situata lungo la costa meridionale della Sardegna, nell'omonima localit\u00e0. Appartiene amministrativamente al comune di Domus de Maria.\nIn base alla direttiva comunitaria \"Habitat\" n. 92/43/CEE approvata dalla Commissione europea nel 1992 \u00e8 stato dichiarato sito di interesse comunitario e inserito nella rete Natura 2000, un sistema di aree dedicate alla conservazione della biodiversit\u00e0, caratterizzate dalla presenza di habitat e specie faunistiche e floristiche di elevato interesse. Oltre allo stagno di Stangioni de su Sali il sito, univocamente individuato dal codice ITB042230, comprende anche i vicini stagni di Chia e di Campana."}
{"id": "5788522", "revid": "104458", "url": "https://it.wikipedia.org/wiki?curid=5788522", "title": "Altmarkkreis Salzwedel", "text": ""}
{"id": "5788523", "revid": "125018423", "url": "https://it.wikipedia.org/wiki?curid=5788523", "title": "Stagno di Quartu", "text": "Lo stagno di Quartu, \u00e8 una zona umida situata nella Sardegna meridionale, in una vasta area stagnale che comprende anche gli stagni di Molentargius e Sa Perda Bianca e le saline di Cagliari, tutti ricompresi nel parco naturale regionale Molentargius - Saline, istituito nel 1999. Lo stagno appartiene amministrativamente al comune di Quartu Sant'Elena.\nGi\u00e0 dagli anni '70 inserito nella lista delle zone umide di importanza internazionale predisposta sulla base della convenzione di Ramsar, in base alla direttiva comunitaria \"Habitat\" n. 92/43/CEE e \"Uccelli\" n. 79/409/CEE viene dichiarato sito di interesse comunitario (ITB040022) e zona di protezione speciale (ITB044002) e conseguentemente inserito nella rete Natura 2000, un sistema di aree dedicate alla conservazione della biodiversit\u00e0, caratterizzate dalla presenza di habitat e specie faunistiche e floristiche di elevato interesse."}
{"id": "5788525", "revid": "1305772", "url": "https://it.wikipedia.org/wiki?curid=5788525", "title": "The Flintstones (videogioco 1988)", "text": "The Flintstones \u00e8 un videogioco basato sul cartone animato \"Gli antenati\", pubblicato nel 1988 per molti home computer e nel 1991 per la console Sega Master System. Il giocatore controlla Fred Flintstone mentre affronta un fine settimana movimentato, in una serie di quattro livelli d'azione di genere misto.\n\"The Flintstones\" \u00e8 il secondo videogioco uscito sugli Antenati, dopo \"Yabba Dabba Doo!\" del 1986.\nModalit\u00e0 di gioco.\nNel primo livello Fred deve pitturare una parete di casa, come promesso alla moglie Wilma, prima che scada il tempo. Nel frattempo la figlia piccola Ciottolina tenta spesso di uscire dal suo box e di scarabocchiare la stessa parete, guastando il lavoro del padre. Il pennello, che in realt\u00e0 \u00e8 uno scoiattolo vivo, deve essere bagnato nel secchio di pietra man mano che si asciuga, nonch\u00e9 inseguito e ripreso quando sfugge dalle mani di Fred impegnato a raccogliere Ciottolina. La schermata \u00e8 fissa e mostra la scena di profilo; per raggiungere le parti alte della parete si usa una scala a pioli che si pu\u00f2 spostare orizzontalmente.\nIl secondo livello \u00e8 una corsa in auto insieme a Barney per raggiungere il bowling, a scorrimento orizzontale. Sempre con un limite di tempo, bisogna saltare le rocce lungo la strada, altrimenti si perder\u00e0 una delle ruote di pietra e il tempo per ripararla.\nIl terzo livello \u00e8 una vera e propria partita di bowling. Il giocatore controlla Fred e deve battere Barney, controllato dal computer. Met\u00e0 dello schermo mostra il lanciatore di profilo per regolarne la posizione, l'altra met\u00e0 mostra la pista e i birilli con visuale in prima persona.\nNell'ultimo livello, Fred e Barney tornano a casa e scoprono che Ciottolina \u00e8 fuggita ed \u00e8 andata pericolosamente a cacciarsi in cima a un cantiere edile. Fred deve risalire tutto il palazzo in costruzione, un ambiente composto da diverse schermate fisse a piattaforme. Lungo il cammino deve evitare numerosi ostacoli animati e raccogliere DPI, infine deve ridiscendere con Ciottolina in braccio.\nAccoglienza.\n\"The Flintstones\" ricevette recensioni variabili dalle riviste dell'epoca, anche piuttosto buone, ma i quattro livelli vengono spesso riconosciuti come variazioni non molto originali rispettivamente di \"Painter\", \"Moon Patrol\", i tipici giochi di bowling e i tipici videogiochi a piattaforme. Il livello del bowling in particolare ha anche una scarsa animazione dei birilli e risulta lento, dovendo sempre attendere la simpatica ma ripetitiva scena del tiro di Barney."}
{"id": "5788528", "revid": "1543377", "url": "https://it.wikipedia.org/wiki?curid=5788528", "title": "Stagno di Baccarinu", "text": "Lo stagno di Baccarinu, chiamato anche \"stagno di Pisale\" \u00e8 una zona umida situata lungo la costa orientale della Sardegna, limitrofi alla spiaggia di Quirra. Appartiene amministrativamente al comune di Villaputzu.\nIn base alla direttiva comunitaria \"Habitat\" n. 92/43/CEE approvata dalla Commissione europea nel 1992 \u00e8 stato dichiarato sito di interesse comunitario e inserito nella rete Natura 2000, un sistema di aree dedicate alla conservazione della biodiversit\u00e0, caratterizzate dalla presenza di habitat e specie faunistiche e floristiche di elevato interesse. Oltre a Baccarinu il sito, univocamente individuato dal codice ITB040017, comprende gli stagni di Murtas, la foce del rio Flumini Durci (tratto terminale del rio Quirra) e il sistema stagnale di Pardu Mareus."}
{"id": "5788529", "revid": "33689", "url": "https://it.wikipedia.org/wiki?curid=5788529", "title": "Antiriad", "text": ""}
{"id": "5788531", "revid": "33689", "url": "https://it.wikipedia.org/wiki?curid=5788531", "title": "Rad Warrior", "text": ""}
{"id": "5788534", "revid": "1543377", "url": "https://it.wikipedia.org/wiki?curid=5788534", "title": "Stagno di Pardu Mareus", "text": "Lo stagno di Pardu Mareus \u00e8 una zona umida situata lungo la costa orientale della Sardegna, limitrofo alla spiaggia di Quirra. Appartiene amministrativamente al comune di Villaputzu.\nIn base alla direttiva comunitaria \"Habitat\" n. 92/43/CEE approvata dalla Commissione europea nel 1992 \u00e8 stato dichiarato sito di interesse comunitario e inserito nella rete Natura 2000, un sistema di aree dedicate alla conservazione della biodiversit\u00e0, caratterizzate dalla presenza di habitat e specie faunistiche e floristiche di elevato interesse. Oltre a Baccarinu il sito, univocamente individuato dal codice ITB040017, comprende la foce del rio Flumini Durci (tratto terminale del rio Quirra) e gli Murtas e Baccarinu."}
{"id": "5788536", "revid": "256896", "url": "https://it.wikipedia.org/wiki?curid=5788536", "title": "Stagno di Pisale", "text": ""}
{"id": "5788538", "revid": "1305772", "url": "https://it.wikipedia.org/wiki?curid=5788538", "title": "Hainsdorf", "text": ""}
{"id": "5788539", "revid": "339392", "url": "https://it.wikipedia.org/wiki?curid=5788539", "title": "11-M", "text": ""}
{"id": "5788542", "revid": "256896", "url": "https://it.wikipedia.org/wiki?curid=5788542", "title": "Stagno di Mattanosa", "text": ""}
{"id": "5788543", "revid": "287204", "url": "https://it.wikipedia.org/wiki?curid=5788543", "title": "Prima Lega 1988-1989 (calcio)", "text": "La Prima Lega B 1988-1989, campionato svizzero di terza serie, si concluse con la promozione in LNB di Zug (FC), Friburgo e Br\u00fcttisellen. Il titolo di campione della Prima Lega fu vinto dal FC Zugo.\nQualificazioni.\nGruppo 1.\nClassifica.\nLegenda:\nNote:\nGruppo 2.\nClassifica.\nLegenda:\nNote:\nGruppo 3.\nClassifica.\nLegenda:\nNote:\nGruppo 4.\nClassifica.\nLegenda:\nNote:\nPromozione in Lega Nazionale B.\nPrimo turno.\nIl primo turno vede impegnate tutte le prime e seconde classificate di ogni girone di Prima Lega.\nSpareggi retrocessione.\nSpareggi per la retrocessione in Seconda Lega."}
{"id": "5788544", "revid": "63727", "url": "https://it.wikipedia.org/wiki?curid=5788544", "title": "DB HBR5", "text": ""}
{"id": "5788545", "revid": "256896", "url": "https://it.wikipedia.org/wiki?curid=5788545", "title": "Laguna di Boi Cerbus", "text": ""}
{"id": "5788547", "revid": "109651", "url": "https://it.wikipedia.org/wiki?curid=5788547", "title": "Critics' Choice Television Awards 2016", "text": ""}
{"id": "5788548", "revid": "1543377", "url": "https://it.wikipedia.org/wiki?curid=5788548", "title": "Stagno 'e Forru", "text": "Lo Stagno 'e Forru \u00e8 una zona umida situata lungo la costa sud-occidentale della Sardegna e amministrativamente appartenente al comune di Portoscuso.\nIn base alla direttiva comunitaria \"Habitat\" n. 92/43/CEE approvata dalla Commissione europea nel 1992 \u00e8 stato dichiarato sito di interesse comunitario e inserito nella rete Natura 2000, un sistema di aree dedicate alla conservazione della biodiversit\u00e0, caratterizzate dalla presenza di habitat e specie faunistiche e floristiche di elevato interesse. Oltre allo Stagno 'e Forru il sito, univocamente individuato dal codice ITB040028, comprende la pescosa laguna di Bau Cerbus."}
{"id": "5788550", "revid": "287204", "url": "https://it.wikipedia.org/wiki?curid=5788550", "title": "CUS Cagliari Pallacanestro 2015-2016", "text": "Questa voce raccoglie le informazioni riguardanti il CUS Cagliari Pallacanestro nelle competizioni ufficiali della stagione 2015-2016.\nStagione.\nLa stagione 2015-2016 del CUS Cagliari Pallacanestro, sponsorizzata \"Energit\", \u00e8 la quinta consecutiva che disputa in Serie A1 femminile.\nVerdetti stagionali.\nCompetizioni nazionali\nRosa.\n (cap.)"}
{"id": "5788552", "revid": "1543377", "url": "https://it.wikipedia.org/wiki?curid=5788552", "title": "Al-Fu'ah", "text": "Al-Fu'ah (\u0627\u0644\u0641\u0648\u0639\u0629) \u00e8 una piccola citt\u00e0 del nord della Siria. Amministrativamente fa parte del governatorato di Idlib e rispetto al capoluogo si trova a nordest. Si trova vicino a Kafriya a ovest, a Maarrat Misrin a nordovest, Ta'um a est, a Zardana a nord, Taftanaz a nordest e Binnish e Sarmin a sud. L'area di al-Fu'ah \u00e8 molto conosciuta per la coltivazione delle olive e dei fichi.\nSecondo L'Ufficio Centrale di Statistica siriano (CBS), Al-Fu'ah ha una popolazione di 10.264 abitanti nel 2004\nGli abitanti di Al-Fu'ah sono prevalentemente sciiti\nStoria.\nDurante le Crociate la citt\u00e0 faceva parte di una barriera fortificata del Principato d'Antiochia. Dopo la cattura di Baldovino II di Edessa, gli abitanti di al-Fu'ah, della vicina Maarrat Misrin e di Sarmin si ribellarono al dominio crociato nel 1104, infliggendo gravi perdite ai crociati La citt\u00e0 fu in seguito occupata da Ridwan ibn Tutush nel 1104 e nel 1126 da Aq Sunqur di Mosul insieme a Sarmin.\nAl-Fu'ah fu visitata dal geografo siriano Yaqut al-Hamawi agli inizi del XIII secolo durante la Dinastia ayyubide. Al-Hamawi not\u00f2 che era un \"grande villaggio nei pressi di Halab, dal quale il convento chiamato Dair Fu'ah prese il nome\".\nAlla fine del XIII secolo, la citt\u00e0 fu menzionata dallo storico siriano Abu'l-Fida, che la descrisse come un'importante localit\u00e0 nella piana di Aleppo e not\u00f2 inoltre che \"nella pianura crescevano una grande quantit\u00e0 di ulivi, fichi e altri alberi\".\nGuerra civile siriana.\nDurante la guerra civile siriana, mentre la maggior parte delle citt\u00e0 del Governatorato di Idlib cadevano sotto il controllo dei ribelli antigovernativi, al-Fu'ah e la vicina Kafriya divennero un'isolata enclave filo governativa. Secondo il Syrian Center for Documentation, nell'aprile del 2012 i ribelli rapirono undici membri del Centro di Ricerche Scientifico di Al-Fu'ah. Nel luglio 2012 un'unit\u00e0 ribelle sequestr\u00f2 tre civili sciiti con l'intento di scambiarli con armamento antiaereo. In risposta alcuni abitanti di Al-Fu'ah sequestrarono 32 sunniti dalla vicina Taftanaz, Saraqib e Binnish. Dopo due settimane di negoziati tutti i prigionieri furono rilasciati.\nAl-Fu'ah sub\u00ec l'assedio dai ribelli finch\u00e9 l'11 gennaio 2016 la Croce Rossa Internazionale e il World Food Programme organizzarono un convoglio di aiuti per portare cibo, medicine e altri aiuti al villaggio, cos\u00ec come a Kafriya. Allo stesso tempo un convoglio umanitario entr\u00f2 nella citt\u00e0 di Madaya nel Governatorato del Rif di Damasco occupata dalle milizie islamiste del Fronte al-Nusra e di Ahrar al-Sham e assediata dall'Esercito siriano e dalle milizie sciite libanesi di Hezbollah."}
{"id": "5788555", "revid": "767487", "url": "https://it.wikipedia.org/wiki?curid=5788555", "title": "Stagno di Sa Masa", "text": "Lo stagno di Sa Masa \u00e8 una zona umida situata lungo la costa sud-occidentale della Sardegna. Appartiene amministrativamente al comune di Gonnesa."}
{"id": "5788559", "revid": "256896", "url": "https://it.wikipedia.org/wiki?curid=5788559", "title": "Scivu", "text": ""}
{"id": "5788561", "revid": "298229", "url": "https://it.wikipedia.org/wiki?curid=5788561", "title": "Milano City Marathon", "text": ""}
{"id": "5788563", "revid": "767487", "url": "https://it.wikipedia.org/wiki?curid=5788563", "title": "Stagno di Pauli Mannu", "text": "Lo stagno di Pauli Mannu \u00e8 una zona umida situata lungo la costa occidentale della Sardegna. Appartiene amministrativamente al comune di Arbus."}
{"id": "5788564", "revid": "162719", "url": "https://it.wikipedia.org/wiki?curid=5788564", "title": "Capit\u00e1n general de la Armada", "text": ""}
{"id": "5788569", "revid": "767487", "url": "https://it.wikipedia.org/wiki?curid=5788569", "title": "Stagni di Santa Maria", "text": "Gli stagni di Santa Maria formano una zona umida situata nei comuni di Guspini e Terralba, in prossimit\u00e0 della costa occidentale della Sardegna.\nCon la direttiva \"Uccelli\" n. 79/409/CEE adottata dell'Unione europea vengono classificati zona di protezione speciale (ZPS). Condividono la stessa area ZPS (ITB034004) con gli stagni di San Giovanni e Pauli Biancu Turri e le lagune di Marcedd\u00ec e Corru S'Ittiri."}
{"id": "5788574", "revid": "640277", "url": "https://it.wikipedia.org/wiki?curid=5788574", "title": "Gliese 628", "text": ""}
{"id": "5788576", "revid": "1305772", "url": "https://it.wikipedia.org/wiki?curid=5788576", "title": "Raabe", "text": ""}
{"id": "5788582", "revid": "767487", "url": "https://it.wikipedia.org/wiki?curid=5788582", "title": "Richard Cocks", "text": " Fece parte della Compagnia britannica delle Indie orientali, succedendo a John Saris al comando dell'avamposto commerciale di Hirado, in Giappone, fino alla chiusura di quest'ultimo nel 1623. Durante la sua permanenza in Giappone, scrisse un diario molto dettagliato a proposito delle attivit\u00e0 dei mercanti inglesi all'avamposto e della situazione del paese in quegli anni.\nBiografia.\nRichard Cocks nacque nel 1566 a Seighford, un piccolo villaggio nella contea di Staffordshire. Suo padre Robert era un fattore al servizio del barone di Stafford nella tenuta di Derrington, mentre la madre, Helen, mor\u00ec nel 1614 quando Richard aveva gi\u00e0 lasciato il paese natale per il Giappone. Ebbe quattro fratelli di cui due, John e Jeram, nati entrambi prima del 1560, mentre Walter e Francis furono battezzati rispettivamente nel 1568 e nel 1572. Ebbe inoltre due sorelle pi\u00f9 grandi, Marjory e Joan, nate anch'esse prima degli anni sessanta del XVI secolo.\nIl legame di parentela con i Dorrington, nota famiglia di mercanti in quel di Londra, permise al giovane Cocks di entrare nel campo del commercio in qualit\u00e0 di apprendista presso la sartoria di William Hewett a Derbyshire, maturando quell'esperienza nel mondo degli affari e delle pubbliche relazioni che risulter\u00e0 decisiva nel prosieguo della sua carriera. Terminato il periodo di apprendistato nel 1597, decise di lavorare in proprio e di trasferirsi a Bayonne, in Francia, dove spese diversi anni. Qui incontr\u00f2, nel 1603, il diplomatico e contabile Thomas Wilson, con il quale strinse un forte legame di amicizia.\nGrazie probabilmente all'esperienza maturata all'estero, Cocks entr\u00f2 a far parte della Compagnia britannica delle Indie orientali, partecipando all'ottava spedizione partita dall'Inghilterra alla volta dell'Asia nell'aprile del 1611. Ottenuti i permessi per l'avvio di un rapporto commerciale con il Giappone, i mercanti inglesi edificarono il proprio avamposto a Hirado, non lontano da Nagasaki. Qui Cocks succedette a John Saris nella direzione delle attivit\u00e0 commerciali, divenendo capo dell'agenzia nel 1614. Tuttavia gli affari dei mercanti inglesi con i giapponesi non andarono come i primi si sarebbero aspettati, e l'obiettivo della Compagnia britannica di conquistare il mercato nipponico si rivel\u00f2 un fallimento, a causa soprattutto dell'influenza e del potere sul mercato degli olandesi, i quali si erano stabiliti nel Ky\u016bsh\u016b gi\u00e0 da qualche tempo. Nel tentativo di rimediare alle perdite dell'agenzia, Cocks si mise in contatto con Li Dan, nella speranza di avviare delle relazioni commerciali con i cinesi. Ma l'apertura degli scambi con la Cina prospettata dal capitano cinese non si concretizz\u00f2 mai e fu uno dei fattori che portarono alla bancarotta e alla chiusura dell'avamposto appena dieci anni dopo la sua istituzione, nel 1623.\nDopo la chiusura dell'agenzia, Cocks lasci\u00f2 il Giappone morendo durante il viaggio che lo avrebbe riportato in Inghilterra, il 27 marzo 1624."}
{"id": "5788595", "revid": "1573940", "url": "https://it.wikipedia.org/wiki?curid=5788595", "title": "Sokotwe", "text": "Sokotwe \u00e8 un ward dello Zambia, parte della Provincia di Copperbelt e del Distretto di Lufwanyama."}
{"id": "5788599", "revid": "1573940", "url": "https://it.wikipedia.org/wiki?curid=5788599", "title": "Mibenge", "text": "Mibenge \u00e8 un ward dello Zambia, parte della Provincia di Copperbelt e del Distretto di Lufwanyama."}
{"id": "5788600", "revid": "1573940", "url": "https://it.wikipedia.org/wiki?curid=5788600", "title": "Chantete (Lufwanyama)", "text": "Chantete \u00e8 un ward dello Zambia, parte della Provincia di Copperbelt e del Distretto di Lufwanyama."}
{"id": "5788602", "revid": "1573940", "url": "https://it.wikipedia.org/wiki?curid=5788602", "title": "Bulaya", "text": "Bulaya \u00e8 un ward dello Zambia, parte della Provincia di Copperbelt e del Distretto di Lufwanyama."}
{"id": "5788605", "revid": "287204", "url": "https://it.wikipedia.org/wiki?curid=5788605", "title": "Federico Frigerio (disambigua)", "text": ""}
{"id": "5788610", "revid": "767487", "url": "https://it.wikipedia.org/wiki?curid=5788610", "title": "Christian Pfister", "text": "Biografia.\nDopo gli studi al liceo di Colmar, poi al Lyc\u00e9e Louis-le-Grand di Parigi, entr\u00f2 all'\u00c9cole normale sup\u00e9rieure dove strinse amicizia con Raymond Poincar\u00e9 ed ebbe come professore Fustel de Coulanges. Giunto primo all\"'agr\u00e9gation\" di storia, insegn\u00f2 dapprima al liceo di Besan\u00e7on, quindi si vide assegnare nel 1884 la cattedra di storia all'Universit\u00e0 di Nancy. Lavor\u00f2 poi alla Sorbona e all'\u00c9cole normale sup\u00e9rieure, prima di occupare la cattedra di storia all'Universit\u00e0 di Strasburgo nel 1919. Fu eletto membro dell'Acad\u00e9mie des sciences morales et politiques nel 1920. Decano della facolt\u00e0 di lettere, commendatore della Legion d'onore nel 1923, divenne nel 1925 rettore dell'Universit\u00e0 di Strasburgo.\nLa sua opera maggiore \u00e8 una monumentale \"Histoire de Nancy\", apparsa in tre volumi tra 1902 e 1909; contribu\u00ec con delle memorie all'Acad\u00e9mie de Stanislas e con numerosi articoli alla \"Revue historique\" e all'Encyclop\u00e6dia Britannica Eleventh Edition."}
{"id": "5788614", "revid": "287204", "url": "https://it.wikipedia.org/wiki?curid=5788614", "title": "Lingua xavante", "text": ""}
{"id": "5788619", "revid": "1573940", "url": "https://it.wikipedia.org/wiki?curid=5788619", "title": "Mukumbo", "text": "Mukumbo \u00e8 un ward dello Zambia, parte della Provincia di Copperbelt e del Distretto di Lufwanyama."}
{"id": "5788620", "revid": "78096980", "url": "https://it.wikipedia.org/wiki?curid=5788620", "title": "Irisbus EuroClass", "text": ""}
{"id": "5788622", "revid": "1564499", "url": "https://it.wikipedia.org/wiki?curid=5788622", "title": "Lingua acro\u00e1", "text": "L\u2019akro\u00e1 o akro\u00e1-mirim o coro\u00e1 era una lingua della famiglia linguistica delle lingue g\u00ea parlate in Brasile. La lingua \u00e8 ormai estinta.\nClassificazione.\nL'akro\u00e1 era una delle lingue appartenente al sotto-gruppo delle lingue \"ge centrali\". La lingua era parlata da un grouppo di indios che vivevano nella regione di Bahia."}
{"id": "5788624", "revid": "1005847", "url": "https://it.wikipedia.org/wiki?curid=5788624", "title": "Ministero degli affari esteri (Bosnia ed Erzegovina)", "text": "Il ministero degli affari esteri (Bosniaco: \"Ministarstvo vanjskih poslova\", Croato: \"Ministarstvo vanjskih poslova\", Serbo cirillico: \u041c\u0438\u043d\u0438\u0441\u0442\u0430\u0440\u0441\u0442\u0432\u043e \u0438\u043d\u043e\u0441\u0442\u0440\u0430\u043d\u0438\u0445 \u043f\u043e\u0441\u043b\u043e\u0432\u0430) \u00e8 il dicastero del governo bosniaco che si occupa delle relazioni estere della Bosnia ed Erzegovina."}
{"id": "5788625", "revid": "83531", "url": "https://it.wikipedia.org/wiki?curid=5788625", "title": "Societ\u00e0 Sportiva Lanciano 2005-2006", "text": "Questa pagina raccoglie le informazioni riguardanti la Societ\u00e0 Sportiva Lanciano nelle competizioni ufficiali della stagione 2005-2006."}
{"id": "5788628", "revid": "1573940", "url": "https://it.wikipedia.org/wiki?curid=5788628", "title": "Mwelushi", "text": "Mwelushi \u00e8 un ward dello Zambia, parte della Provincia di Copperbelt e del Distretto di Lufwanyama."}
{"id": "5788630", "revid": "1573940", "url": "https://it.wikipedia.org/wiki?curid=5788630", "title": "Mpindi", "text": "Mpindi \u00e8 un ward dello Zambia, parte della Provincia di Copperbelt e del Distretto di Lufwanyama."}
{"id": "5788631", "revid": "270680", "url": "https://it.wikipedia.org/wiki?curid=5788631", "title": "Akro\u00e1-mirim", "text": ""}
{"id": "5788633", "revid": "86343", "url": "https://it.wikipedia.org/wiki?curid=5788633", "title": "Luswishi", "text": "Il toponimo Luswishi pu\u00f2 riferirsi a diversi comuni dello Zambia;"}
{"id": "5788634", "revid": "154893", "url": "https://it.wikipedia.org/wiki?curid=5788634", "title": "Lingua coro\u00e0", "text": ""}
{"id": "5788635", "revid": "1573940", "url": "https://it.wikipedia.org/wiki?curid=5788635", "title": "Luswishi (Lufwanyama)", "text": "Luswishi \u00e8 un ward dello Zambia, parte della Provincia di Copperbelt e del Distretto di Lufwanyama."}
{"id": "5788638", "revid": "1573940", "url": "https://it.wikipedia.org/wiki?curid=5788638", "title": "Mushingashi", "text": "Mushingashi \u00e8 un ward dello Zambia, parte della Provincia di Copperbelt e del Distretto di Lufwanyama."}
{"id": "5788639", "revid": "767487", "url": "https://it.wikipedia.org/wiki?curid=5788639", "title": "I sette ladri", "text": "I sette ladri (\"Seven Thieves\") \u00e8 un film del 1960, diretto dal regista Henry Hathaway, tratto dal romanzo \"The Lions At The Kill\" del 1959 di Max Catto.\nPremi.\nIl film ricevette una candidatura ai Premi Oscar 1961 per i migliori costumi di un film in bianco e nero."}
{"id": "5788641", "revid": "287204", "url": "https://it.wikipedia.org/wiki?curid=5788641", "title": "Division 2 1995-1996", "text": "L'edizione 1995-1996 della Division 2 \u00e8 il 57\u00ba campionato di calcio francese di seconda divisione.\nSquadre partecipanti.\nDopo due anni di purgatorio e una promozione annullata a causa di problemi finanziari, l'Olympique Marsiglia torna finalmente nella massima divisione: guidati ancora una volta da Tony Cascarino, che con 30 reti si aggiudic\u00f2 il titolo di capocannoniere del torneo cos\u00ec come aveva l'anno precedente, i \"focesi\" conseguirono il secondo posto, alle spalle del Caen."}
{"id": "5788645", "revid": "1005847", "url": "https://it.wikipedia.org/wiki?curid=5788645", "title": "Masaiti", "text": "Masaiti \u00e8 un centro abitato dello Zambia, parte della Provincia di Copperbelt e capoluogo del distretto omonimo. Amministrativamente \u00e8 formato dai 10 comuni che formaqno la circoscrizione elettorale (\"constituency\") di Masaiti"}
{"id": "5788646", "revid": "729019", "url": "https://it.wikipedia.org/wiki?curid=5788646", "title": "Analgesia controllata dal paziente", "text": "La locuzione analgesia controllata dal paziente (dall'inglese \u00ab\"patient-controlled analgesia\"\u00bb, PCA) indica qualunque metodo di somministrazione di un farmaco analgesico che consente alla persona di regolare da sola tempi e quantit\u00e0 della somministrazione. Il paziente non \u00e8 lasciato solo, ma \u00e8 tenuto sotto stretto controllo medico con un primo periodo di monitoraggio e aggiustamento di farmaci, tempi e dosi per la somministrazione: il paziente pu\u00f2 cos\u00ec effettuare autonomamente la somministrazione aggiuntiva di farmaci in caso di dolore aumentato, nei limiti di sicurezza impostati dal personale infermieristico su indicazione del medico prescrittore, e che vengono adeguati nel tempo intervistando il paziente e assegnando un punteggio al dolore rilevato, su scala algometrica.\nLa PCA si utilizza tramite una flebo a orari fissi, ago sottocutaneo oppure un catetere (posizionato per via endovenosa, peridurale o vicino ad un nervo periferico) collegato ad una pompa elastomer\u00ecca, meccanica o -pi\u00f9 comunemente- elettronica, a batteria o meglio collegate a muro, che rilascia i farmaci analgesici secondo tempi e dosi programmate dal medico, o anche a seguito di attivazione del paziente che aziona un bottone di comando.\nL'utilizzo di pompe con gestione dei codici a barre, differenziati per oppiaceo, e librerie con la dose massima per ogni farmaco possono prevenire errori di programmazione e il rischio di sovradosaggi, cos\u00ec come l'acquisto di siringhe preriempite con la dose.\nSe \u00e8 programmata e funziona correttamente, non \u00e8 possibile che si verifichino casi di sovradosaggio del farmaco. Alla prima somministrazione di un farmaco analgesico, i medici prescrittori devono osservare l'eventuale presenza di reazioni allergiche nel paziente.\nStoria.\nLa pompa PCA \u00e8 stata sviluppata ed introdotta da Philip H. Sechzer alla fine del 1960 e descritta nel 1971.\nPrima dell'adozione della PCA, il dolore veniva alleviato con la somministrazione di ripetute e frequenti dosi di analgesico in bolo, al punto che i pazienti spesso si lamentavano per il numero di iniezioni richieste.\nOccasionalmente erano somministrate compresse orali, ma la loro efficacia era scarsa a causa di un ridotto assorbimento.\nVie di somministrazione.\nVie di somministrazione:\nLa PCA trova impiego nel trattamento del dolore acuto: post-operatorio, in ambito ortopedico e traumatologico, travaglio ostetrico, per malattie oncologiche fino allo stadio terminale.\nL'ACP per via sottocutanea trova impiego per il trattamento ambulatoriale e domiciliare dei dolori cronici, in particolare per i pazienti oncologici. L'ACP per via epidurale \u00e8 utilizzata in caso di travaglio ostetrico. L'ACP su catetere perinervoso periferico trova risultati promettenti dopo chirurgia ortopedica e traumatologica degli arti.\nVantaggi e svantaggi.\nI vantaggi consistono nella auto-somministrazione di farmaci antidolorifici, in un pi\u00f9 veloce alleviamento del dolore perch\u00e9 il paziente pu\u00f2 affrontare il dolore immediatamente e un dosaggio monitorabile da parte del personale medico (la dose pu\u00f2 essere aumentata o diminuita a seconda delle necessit\u00e0). Con un PCA il paziente passa meno tempo nel dolore e di conseguenza essi tendono ad usare meno farmaci rispetto ai casi in cui il farmaco \u00e8 somministrato secondo un calendario fisso: in generale, l'analgesico \u00e8 pi\u00f9 efficace se \u00e8 somministrato subito, quando il dolore \u00e8 pi\u00f9 basso; se il paziente invece deve attendere necessiter\u00e0 di dosi maggiori per trovare lo stesso sollievo.\nDal lato opposto, se le pompe di controllo del dolore sono azionabili solo dal paziente, vi possono essere dei problemi quando un paziente si sveglia dopo diverse ore di sonno, riscontrando un dolore acuto e improvviso. Per questi due motivi, le migliori pompe di somministrazione sono quelle che prevedono una somministrazione programmata e continua e nello stesso tempo la possibilit\u00e0 di azionamento da parte del paziente.\nSe un dispositivo APC non \u00e8 programmato correttamente per il paziente, pu\u00f2 causare un sotto-dose o sovradosaggio.. Il sistema pu\u00f2 anche essere inappropriato per alcuni individui, ad esempio, i pazienti privi di autoncontrollo, coloro con difficolt\u00e0 di apprendimento o che versano in uno stato confusionale (uno degli effetti collaterali di alcuni analgesici), oppure con limitazioni fisiche che non gli permettono di azionare questo tipo di pompe. Inoltre, i pazienti con scarsa abilit\u00e0 manuale possono non essere in grado di premere i pulsanti, ed \u00e8 il caso di alcuni malati gravi. L'APC potrebbe non essere appropriato per i pazienti pi\u00f9 giovani.\nIl personale paramedico \u00e8 informato che pu\u00f2 attivare la dose solo nelle modalit\u00e0 indicate dal medico prescrittore, oppure quando le parole stesse o il comportamento del paziente mostrano la presenza di dolore, o di un dolore che torna a manifestarsi prima del tempo previsto (cosiddetto \"dolore incidente\"), o nei casi di assenza di risposta o fine-vita del paziente. I famigliari e il paziente sono informati delle possibili conseguenze negative derivanti da un'attivazione del dosaggio di analgesico oltre i tempi o le dosi stabilite dal medico prescrittore, e del rischio di depressione respiratoria. \nLa somministrazione di analgesici chiaramente non deve avvenire per scopi diversi da quelli di sollievo dal dolore, quali far dormire i pazienti o limitare stati di ansia, tenuto conto che questo va poi a ridurre la dose di analgesico somministrabile quando c'\u00e8 reale necessit\u00e0 e sofferenza del paziente; oppure se il paziente sta gi\u00e0 dormendo, o mostra una respirazione anormale (superficiale, lenta o rumorosa).\nAssistenza domiciliare e precauzioni d'uso.\nLa PCA facilita le cure domiciliari, con periodica assistenza del personale infermieristico e medico. Il paziente e i famigliari sono informati sui farmaci disponibili e rischi del sovradosaggio, come distinguere visivamente il \"dolore dalla sedazione\" e notare una respirazione anormale o la presenza di depressione respiratoria o insufficienza renale, rafforzati da condizioni di comorbidit\u00e0 come obesit\u00e0, asma, apnea del sonno o l'utilizzo di simultaneo di farmaci potenziatori degli oppiacei.\nPurtroppo, i metodi standard per valutare il livello di coscienza non prendono in considerazione che i pazienti sottoposti a eccessiva sedazione possono comunque essere destati e parlare per rispondere alle domande per un breve tempo, ma subito dopo ricadono in uno stato di sedazione profonda che era tutt'altro che evidenziabile durante l'intervista: ed anche la frequenza respiratoria misurabile del paziente pu\u00f2 migliorare con la stimolazione, ma diminuisce rapidamente quando la stimolazione viene rimossa. Perci\u00f2, una valutazione appropriata avviene tramite l'osservazione diretta in assenza di stimolazione, tramite una scala di valutazione del livello di sedazione.. Un secondo pi\u00f9 accurato e sicuro livello di metodi di misurazione non invasivo, complesso ed effettuato da anni in ambito extraospedaliero, consistono nel pulsiossimetro e nella capnografia, che misura la variazione nel tempo della concentrazione di anidride carbonica espirata (nella fase finale dell'espirazione).\nDopo un primo monitoraggio della riduzione del dolore e aggiustamento di tempi-dosi e farmaco, rimane la necessit\u00e0 di una \"rotazione degli oppiacei\" e supporto medico-infermieristico, perch\u00e9 nel tempo sopraggiungono tolleranza al farmaco e analgesia inadeguata nonostante l'incremento del dosaggio: viene monitorata la dose di farmaco assunta dal paziente in 24 ore di pieno controllo del dolore, e poi titolata l'efficacia della nuova somministrazione. Viene cambiato oppiaceo o via di somministrazione (vie di somministrazione diverse richiedono dosi anche molto diverse dello stesso farmaco), ma anche ridotta la dose, aggiunti adiuvanti, ridotte le associazioni farmacologiche, o idratazione del paziente per evitare l'accumulo di metaboliti attivi.\nNella rotazione degli oppiacei si considerata l'equianalgesia tra i diversi oppiacei, secondo tabelle apposite. Le tabelle equianalgesiche trovano impiego nella scelta del dosaggio senza incorrere in errori di sotto- o sovradosaggio."}
{"id": "5788647", "revid": "1543377", "url": "https://it.wikipedia.org/wiki?curid=5788647", "title": "Croati di Bosnia ed Erzegovina", "text": "I Croati di Bosnia ed Erzegovina, spesso noti come croato-bosniaci, sono il terzo popolo costitutivo del paese, e il terzo gruppo per popolazione dopo bosgnacchi e serbo-bosniaci. I croato-bosniaci hanno contribuito in maniera significativa alla cultura della Bosnia ed Erzegovina. Si autodefiniscono di lingua madre croata, e si identificano maggioritariamente con il cattolicesimo.\nSecondo il rapporto preliminare dell'ufficio statistico della Bosnia ed Erzegovina, al censimento del 2013 si sono registrati 533.000 croato-bosniaci.\nDemografia.\nI croato-bosniaci sono una maggioranza demografica nelle municipalit\u00e0 di Mostar, \u0160iroki Brijeg, Ljubu\u0161ki, Livno, \u010citluk, Tomislavgrad, \u010capljina, Ora\u0161je, Posu\u0161je, \u017dep\u010de, Grude, Vitez, Kiseljak, Prozor-Rama, Od\u017eak, Stolac, Neum, Domaljevac-\u0160amac, Usora, Kre\u0161evo, Kupres, Dobreti\u0107i e Ravno. Le municipalit\u00e0 in cui i croato-bosniaci costituiscono almeno un terzo della popolazione includono Uskoplje, Vare\u0161 e Glamo\u010d; almeno un sesto (15%) della popolazione a Br\u010dko, Drvar e Grahovo. Quattordici municipalit\u00e0 a maggioranza croato-bosniaca costituiscono un'area omogenea da Kupres a Ravno, lungo il confine occidentale del paese; altre dodici municipalit\u00e0 rappresentano invece enclavi. Mostar \u00e8 la citt\u00e0 con la pi\u00f9 grande popolazione di croato-bosniaci in Bosnia ed Erzegovina.\nLingua.\nI croati di Bosnia ed Erzegovina parlano croato, una variante standardizzata della lingua serbo-croata, parlata dal popolo della Bosnia ed Erzegovina. Bench\u00e9 la maggior parte di loro parli la variante stocavo-ijekava, che \u00e8 anche la norma tra bosgnacchi e serbo-bosniaci, anche la variante ikava \u00e8 parlata in varie aree della Bosnia-Erzegovina.\nPartiti politici.\nI croato-bosniaci sono rappresentati da vari partiti politici, spesso corrispondenti ai loro omologhi in Croazia. L'Unione Democratica Croata di Bosnia ed Erzegovina (HDZ BiH) e l'Unione Democratica Croata 1990 (HDZ 1990), di centrodestra, e il Partito Croato dei Diritti di Bosnia ed Erzegovina (HSP BiH), di destra, sono i pi\u00f9 popolari. L'Alleanza Popolare Croata di Bosnia ed Erzegovina (HPP) e la Nuova Iniziativa Croata (NHI) sono partiti minori. Altri croato-bosniaci di centro e di sinistra, come \u017deljko Kom\u0161i\u0107, si riconoscono in partiti non-etnici come il Partito Socialdemocratico di Bosnia ed Erzegovina."}
{"id": "5788650", "revid": "1275877", "url": "https://it.wikipedia.org/wiki?curid=5788650", "title": "Serbo-bosniaci", "text": ""}
{"id": "5788651", "revid": "1275877", "url": "https://it.wikipedia.org/wiki?curid=5788651", "title": "Croato-bosniaco", "text": ""}
{"id": "5788653", "revid": "1275877", "url": "https://it.wikipedia.org/wiki?curid=5788653", "title": "Croato-bosniaci", "text": ""}
{"id": "5788656", "revid": "991694", "url": "https://it.wikipedia.org/wiki?curid=5788656", "title": "La Cattedrale di Rouen, la sera", "text": ""}
{"id": "5788659", "revid": "86343", "url": "https://it.wikipedia.org/wiki?curid=5788659", "title": "Mwatishi", "text": "Il toponimo Mwatishi pu\u00f2 riferirsi a diversi comuni dello Zambia:"}
{"id": "5788660", "revid": "402432", "url": "https://it.wikipedia.org/wiki?curid=5788660", "title": "Vivaldi browser", "text": ""}
{"id": "5788661", "revid": "72396", "url": "https://it.wikipedia.org/wiki?curid=5788661", "title": "Division 2 1996-1997", "text": "L'edizione 1996-1997 della Division 2 \u00e8 il 58\u00ba campionato di calcio francese di seconda divisione."}
{"id": "5788663", "revid": "1573940", "url": "https://it.wikipedia.org/wiki?curid=5788663", "title": "Mwatishi (Masaiti)", "text": "Mwatishi \u00e8 un ward dello Zambia, parte della Provincia di Copperbelt e del Distretto di Masaiti."}
{"id": "5788664", "revid": "44876", "url": "https://it.wikipedia.org/wiki?curid=5788664", "title": "Societ\u00e0 Sportiva Manfredonia Calcio 2005-2006", "text": "Questa pagina raccoglie le informazioni riguardanti la Societ\u00e0 Sportiva Manfredonia Calcio nelle competizioni ufficiali della stagione 2005-2006."}
{"id": "5788666", "revid": "287204", "url": "https://it.wikipedia.org/wiki?curid=5788666", "title": "Division 2 1997-1998", "text": "L'edizione 1997-1998 della Division 2 \u00e8 il 59\u00ba campionato di calcio francese di seconda divisione."}
{"id": "5788667", "revid": "1573940", "url": "https://it.wikipedia.org/wiki?curid=5788667", "title": "Majaliwa", "text": "Majaliwa \u00e8 un ward dello Zambia, parte della Provincia di Copperbelt e del Distretto di Masaiti."}
{"id": "5788668", "revid": "287204", "url": "https://it.wikipedia.org/wiki?curid=5788668", "title": "Division 2 1998-1999", "text": "L'edizione 1998-1999 della Division 2 \u00e8 il 60\u00ba campionato di calcio francese di seconda divisione."}
{"id": "5788669", "revid": "122246", "url": "https://it.wikipedia.org/wiki?curid=5788669", "title": "Gaz\u00e9lec Football Club Ajaccio Volley-Ball 2013-2014", "text": "Questa voce raccoglie le informazioni riguardanti il Gaz\u00e9lec Football Club Ajaccio Volley-Ball nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5788670", "revid": "287204", "url": "https://it.wikipedia.org/wiki?curid=5788670", "title": "Division 2 1999-2000", "text": "L'edizione 1999-2000 della Division 2 \u00e8 il 61\u00ba campionato di calcio francese di seconda divisione."}
{"id": "5788671", "revid": "1573940", "url": "https://it.wikipedia.org/wiki?curid=5788671", "title": "Chondwe", "text": "Chondwe \u00e8 un ward dello Zambia, parte della Provincia di Copperbelt e del Distretto di Masaiti."}
{"id": "5788673", "revid": "1313191", "url": "https://it.wikipedia.org/wiki?curid=5788673", "title": "Aquilegia coerulea", "text": "Aquilegia coerulea \u00e8 una pianta appartenente alla famiglia delle Ranunculaceae, endemica degli Stati Uniti centrali.\nEtimologia.\nL'origine del nome del genere (\"aquilegia\") non \u00e8 chiaro. Potrebbe derivare da \"Aquilegium\" (cisterna) o\" Acquam legere\" (raccoglitore d'acqua) per la forma particolare che ha la foglia nel raccogliere l'acqua piovana; come anche da \"aquilina\" (piccola aquila) a somiglianza dei rostri dell'aquila.&lt;br&gt;\nResta comunque il fatto che il primo ad usare tale nome sia stato il Tragus (altro botanico del 1600), e quindi il Tournefort (Joseph Pitton de Tournefort 1656 - 1708, botanico francese) e definitivamente Linneo che nel 1735 sistem\u00f2 il genere nella sua \"Polyandria pentagyna\".\nL'epiteto specifico \"coerulea\" si riferisce chiaramente al colore delle infiorescenze, appunto ceruleo.\nDescrizione.\nPianta erbacea perenne, ha fogliame leggero e finemente diviso, fiori leggeri con lunghi speroni colorati di bianco, azzurro, giallo, rosso, rosa, lilla, viola e avorio.\nDistribuzione e habitat.\nQuesta specie \u00e8 diffusa nelle Montagne Rocciose, dal Montana al Nuovo Messico e dall'Idaho all'Arizona, USA.\nColtivazione.\nPreferisce posizioni a mezzo sole, pur sopportando esposizione in pieno sole in clima fresco, con terreno acido o neutro, soffice e ricco di sostanze organiche, privo di calcio e fresco anche d'estate, ben drenato, in zone con buona umidit\u00e0 ambientale e con estate mitigata da pioggia, da prevedere la potatura tempestiva delle corolle sfiorite, per stimolare nuove e copiose fioriture.\nSi semina facilmente in periodo primaverile con fioritura dal secondo anno di vita, o si moltiplica per via agamica con la divisione dei cespi o per talea, una volta collocate a dimora le piante non devono essere trapiantate per alcuni anni se si desiderano cespi vigorosi e molto fioriferi.\nVariet\u00e0.\nLa selezione umana ha portato alla creazione di alcune variet\u00e0 e numerose cultivar dai colori vivaci e dall'interessante conformazione di petali e sepali."}
{"id": "5788675", "revid": "1573940", "url": "https://it.wikipedia.org/wiki?curid=5788675", "title": "Mutaba", "text": "Mutaba \u00e8 un ward dello Zambia, parte della Provincia di Copperbelt e del Distretto di Masaiti."}
{"id": "5788677", "revid": "1573940", "url": "https://it.wikipedia.org/wiki?curid=5788677", "title": "Miengwe", "text": "Miengwe \u00e8 un ward dello Zambia, parte della Provincia di Copperbelt e del Distretto di Masaiti."}
{"id": "5788678", "revid": "824097", "url": "https://it.wikipedia.org/wiki?curid=5788678", "title": "Anna Julia Kapfelsperger", "text": "Tra cinema e - soprattutto - televisione, ha partecipato ad una trentina di differenti produzioni, a partire dal 2007. Tra i suoi ruoli principali figurano, tra l'altro, quello di Bine nel film \"Kokow\u00e4\u00e4h\" (2011), quello di Pia Ahntell nel fim TV del ciclo \"Inga Lindstr\u00f6m\" \"Il vero amore\" (\"Inga Lindstr\u00f6m - Die Sache mit der Liebe\", 2012), quello di Christine nella serie televisiva \"Christine. Perfekt war gestern!\" (2013), quello di Sabrina nel film TV \"Verliebt, verlobt, vertausch\"t (2015). \u00c8 soprattutto nota al grande pubblico italiano per il ruolo di Nina Becker, fidanzata del co-protagonista Ben J\u00e4ger, nella fortunata serie TV tedesca \"Squadra Speciale Cobra 11\"."}
{"id": "5788689", "revid": "1005847", "url": "https://it.wikipedia.org/wiki?curid=5788689", "title": "Popoli costitutivi della Bosnia ed Erzegovina", "text": "I tre gruppi etnici riconosciuti come popoli costitutivi della Bosnia ed Erzegovina sono i bosgnacchi, i serbi (serbo-bosniaci) e i croati (croato-bosniaci). Insieme, questi tre popoli costituiscono oltre il 95% della popolazione del paese.\nRiconoscimento costituzionale.\nIl termine \"costitutivo\", indicato nella Costituzione del paese, denota che tali gruppi non possono essere considerati come immigrati n\u00e9 come minoranze (quali sono invece i rom, gli ebrei bosniaci, ed altri).\nI tre popoli costitutivi della Bosnia ed Erzegovina parlano la lingua bosniaca, la lingua croata o la lingua serba - tutte varianti diversamente standardizzata dell'unica lingua serbocroata, nel suo dialetto stocavo-ijekavo, e pertanto mutualmente intellegibili, pur con varie differenze dialettali.\nRiconoscimento etnografico.\nI tre gruppi sono prevalentemente distinti dalla fede religiosa o cultura tradizionale residua: l'islam per i bosgnacchi, il cattolicesimo per i croato-bosniaci, e il cristianesimo ortodosso per i serbo-bosniaci.\nUno studio scientifico del 2005 sugli aplogruppi del cromosoma Y sostiene che \"i tre gruppi principali della Bosnia ed Erzegovina, nonostante alcune differenze quantitative, condividono una larga frazione dello stesso antico pool genetico, tipico dell'area balcanica\".\nMinoranze nazionali.\nOltre a coloro che non si riconoscono nei tre popoli costitutivi, la Costituzione riconosce come appartenenti al gruppo degli \"Altri\" anche i membri delle minoranze nazionali. Una legge del 2003 ne riconosce ufficialmente 17: Albanesi, Cechi, Ebrei, Italiani, Macedoni, Montenegrini, Polacchi, Rom, Romeni, Russi, Russini/Ruteni, Slovacchi, Sloveni, Tedeschi, Turchi, Ucraini e Ungheresi.\nDocumenti storici menzionano i valacchi, i discendenti delle popolazioni di lingua tracica che furono romanizzate tra il primo e il sesto secolo nei Balcani che hanno parlato una lingua simile alla lingua rumena, ma oggi sono slavificati e parlano una lingua slava."}
{"id": "5788691", "revid": "767487", "url": "https://it.wikipedia.org/wiki?curid=5788691", "title": "Freedom Hawk", "text": "I Freedom Hawk sono un gruppo musicale hard rock statunitense formatosi a Virginia Beach nel 2003."}
{"id": "5788692", "revid": "1275877", "url": "https://it.wikipedia.org/wiki?curid=5788692", "title": "Popoli costitutivi", "text": ""}
{"id": "5788693", "revid": "1275877", "url": "https://it.wikipedia.org/wiki?curid=5788693", "title": "Popoli costituenti", "text": ""}
{"id": "5788699", "revid": "1543377", "url": "https://it.wikipedia.org/wiki?curid=5788699", "title": "Beauvais Oise Universit\u00e9 Club 2013-2014", "text": "Questa voce raccoglie le informazioni riguardanti il Beauvais Oise Universit\u00e9 Club nelle competizioni ufficiali della stagione 2013-2014.\nOrganigramma societario.\nArea direttiva\nArea organizzativa\nArea tecnica"}
{"id": "5788700", "revid": "287204", "url": "https://it.wikipedia.org/wiki?curid=5788700", "title": "Division 2 2001-2002", "text": "L'edizione 2001-2002 della Division 2 \u00e8 il 63\u00ba campionato di calcio francese di seconda divisione."}
{"id": "5788701", "revid": "287204", "url": "https://it.wikipedia.org/wiki?curid=5788701", "title": "Australian Open 2016", "text": "L'Australian Open 2016 \u00e8 stato un torneo di tennis che si \u00e8 disputato su venticinque campi in cemento plexicushion del complesso di Melbourne Park, a Melbourne in Australia, fra il 19 gennaio e il 1\u00ba febbraio 2016. \u00c8 stata la 104\u00aa edizione dell'Australian Open, il primo dei quattro tornei del Grande Slam dell'anno 2016. L'evento \u00e8 stato organizzato dalla International Tennis Federation, e ha fatto parte dell'ATP World Tour 2016 e del WTA Tour 2016. Sono stati messi in palio anche i titoli per gli under 18 ragazzi e ragazze, il doppio misto e il tennis in carrozzina.\nNovak \u0110okovi\u0107 era il detentore del titolo nel singolare maschile mentre Angelique Kerber nel singolare femminile.\nProgramma del torneo.\nIl torneo si \u00e8 svolto in 14 giornate divise in due settimane: dal 18 al 31 gennaio.\nTeste di serie nel singolare.\nLa seguente tabella illustra le teste di serie dei tornei di singolare, assegnate in base al ranking del 12 gennaio 2016, i giocatori che non hanno partecipato per infortunio, quelli che sono stati eliminati, e i loro punteggi nelle classifiche ATP e WTA al 19 gennaio 2016 e al 2 febbraio 2016. In corsivo i punteggi provvisori.\nWildcard.\nAi seguenti giocatori \u00e8 stata assegnata una wildcard per accedere al tabellone principale.\nCampioni.\nSenior.\nSingolare maschile.\n Novak \u0110okovi\u0107 ha battuto in finale Andy Murray con il punteggio di 6-1 7-5 7-63.\nSingolare femminile.\n Angelique Kerber ha battuto in finale Serena Williams con il punteggio di 6-4, 3-6, 6-4.\nDoppio maschile.\n Jamie Murray / Bruno Soares hanno battuto in finale Daniel Nestor / Radek \u0160t\u011bp\u00e1nek per 2-6, 6-4, 7-5.\nDoppio femminile.\n Martina Hingis / Sania Mirza hanno battuto in finale Andrea Sestini Hlav\u00e1\u010dkov\u00e1 / Lucie Hradeck\u00e1 con il punteggio di 7-61, 6-3.\nDoppio misto.\n Elena Vesnina / Bruno Soares hanno battuto in finale Coco Vandeweghe/ Horia Tec\u0103u con il punteggio di 6-4, 4-6, [10-5].\nJunior.\nSingolare ragazzi.\n Oliver Anderson ha battuto in finale Jurabeck Karimov con il punteggio di 6-2, 1-6, 6-1.\nSingolare ragazze.\n Vera Lapko ha battuto in finale Tereza Mihal\u00edkov\u00e1 con il punteggio di 6-3, 6-4.\nDoppio ragazzi.\n Alex De Minaur / Blake Ellis hanno battuto in finale Luk\u00e1\u0161 Klein / Patrik Rikl con il punteggio di 3-6, 7-5, [12-10].\nDoppio ragazze.\n Anna Kalinskaja / Tereza Mihal\u00edkov\u00e1 hanno battuto in finale Dajana Jastrems'ka / Anastasija Zaryc'ka con il punteggio di 6-1, 6-1.\nTennisti in carrozzina.\nSingolare maschile carrozzina.\n Gordon Reid ha battuto in finale Joachim Gerard con il punteggio di 7-67, 6-4.\nSingolare femminile carrozzina.\n Jiske Griffioen ha battuto in finale Aniek Van Koot con il punteggio di 6-3, 7-5.\nQuad singolare.\n Dylan Alcott ha battuto in finale David Wagner con il punteggio di 6-2, 6-2.\nDoppio maschile carrozzina.\n Stephane Houdet / Nicolas Peifer hanno battuto in finale Shingo Kunieda / Gordon Reid con il punteggio di 6-3, 3-6, 7-5.\nDoppio femminile carrozzina.\n Marjolein Buis / Yui Kamiji hanno battuto in finale Jiske Griffioen / Aniek Van Koot con il punteggio di 6-2, 6-2.\nQuad doppio.\n Lucas Sithole / David Wagner hanno battuto in finale Dylan Alcott / Andrew Lapthorne con il punteggio di 6-1, 6-3.\nLeggende.\nDoppio leggende maschile.\n Jonas Bj\u00f6rkman / Thomas Johansson hanno battuto in finale Thomas Enqvist / Magnus Norman con il punteggio di 4-34, 1-4, 4-33.\nDoppio leggende femminile.\nTorneo non terminato\nMontepremi.\nIl montepremi complessivo \u00e8 cresciuto a 44.000.000 A$."}
{"id": "5788704", "revid": "287204", "url": "https://it.wikipedia.org/wiki?curid=5788704", "title": "Ligue 2 2002-2003", "text": "L'edizione 2002-2003 della Ligue 2 \u00e8 il 64\u00ba campionato di calcio francese di seconda divisione."}
{"id": "5788706", "revid": "1275877", "url": "https://it.wikipedia.org/wiki?curid=5788706", "title": "Popoli costitutivi di Bosnia ed Erzegovina", "text": ""}
{"id": "5788707", "revid": "1275877", "url": "https://it.wikipedia.org/wiki?curid=5788707", "title": "Popolo costitutivo", "text": ""}
{"id": "5788708", "revid": "110157", "url": "https://it.wikipedia.org/wiki?curid=5788708", "title": "Eastern League of American Football 2012", "text": "La Eastern League of American Football 2012 \u00e8 stata la 1\u00aa edizione dell'omonimo torneo di football americano.\nHa avuto inizio il 19 maggio e si \u00e8 conclusa il 22 settembre con la finale vinta per 30-25 dai russi Moscow Bruins sui bielorussi Minsk Litvini.\nStagione regolare.\nClassifica.\nLa classifica della regular season \u00e8 la seguente:"}
{"id": "5788713", "revid": "1442080", "url": "https://it.wikipedia.org/wiki?curid=5788713", "title": "Abdulla Al Marzooqi", "text": ""}
{"id": "5788714", "revid": "767487", "url": "https://it.wikipedia.org/wiki?curid=5788714", "title": "Vinschgauer Struzn", "text": "Il Vinschgauer Struzn \u00e8 un tipo di pane nero a forma di ferro di cavallo tipico della Val Venosta, in Alto Adige.\nL'impasto \u00e8 tipicamente composto per un 60% da farina di segale e per un 40% da farina di frumento, a cui si aggiungono lievito, sale e spezie (anice, semi di finocchio, cumino, trigonella) ed eventualmente fichi e uva sultanina.\nL'impasto viene poi suddiviso in filoni da circa 200 g, a cui viene data la caratteristica forma a ferro di cavallo.\n\u00c8 riconosciuto quale prodotto agroalimentare tradizionale."}
{"id": "5788715", "revid": "72396", "url": "https://it.wikipedia.org/wiki?curid=5788715", "title": "Abdulla Al-Marzooqi", "text": ""}
{"id": "5788716", "revid": "1543377", "url": "https://it.wikipedia.org/wiki?curid=5788716", "title": "Dermorfina", "text": "La dermorfina \u00e8 un epta-peptide isolato per la prima volta dalla pelle delle rane sudamericane appartenenti alla famiglia della Phyllomedusa.. Questo peptide \u00e8 un oppioide naturale che agisce come un agonista grazie alla sua potente ed elevata affinit\u00e0 coi \u03bc-recettori degli oppioidi, una classe di recettori con alta affinit\u00e0 per le encefaline e per le beta-endorfine, e bassa invece per le dinorfine.\nLa dermorfina \u00e8 come analgesico circa 30-40 volte pi\u00f9 potente della morfina, e proprio grazie alla sua alta potenza \u00e8 meno probabile che induca tolleranza e dipendenza..\nLa sequenza di amminoacidi della dermorfina \u00e8: H-Tyr--Ala-Phe-Gly-Tyr-Pro-Ser-NH2.\nLa dermorfina non \u00e8 presente nell'organismo umano e degli altri mammiferi, e peptidi costituiti da altri D-aminoacidi simili sono stati rinvenuti solamente in alcune specie di batteri, anfibi e molluschi. In questi organismi, sembra che la dermorfina sia sintetizzata a seguito di una Modificazione post traduzionale di alcuni aminoacidi eseguita da alcuni enzimi isomerasi.. Questo raro processo chimico si rende necessario poich\u00e9 la D-alanina (presente nella sequenza della dermorfina) non \u00e8 tra i 20 aminoacidi codificati nel DNA umano, e pertanto il peptide non pu\u00f2 essere codificato come gli altri a partire dal genoma.\nLa dermorfina \u00e8 stata utilizzata illegalmente nelle corse di cavalli."}
{"id": "5788722", "revid": "122246", "url": "https://it.wikipedia.org/wiki?curid=5788722", "title": "Association Sportive Cannes Volley-Ball 2013-2014 (maschile)", "text": "Questa voce raccoglie le informazioni riguardanti l'Association Sportive Cannes Volley-Ball nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5788723", "revid": "729019", "url": "https://it.wikipedia.org/wiki?curid=5788723", "title": "Brigade de sapeurs-pompiers de Paris", "text": "La Brigade de sapeurs-pompiers de Paris (BSPP) \u00e8 un reggimento dell'Esercito di Terra con funzioni di difesa civile ed operazioni antincendio. \u00c8 posta sotto l'autorit\u00e0 del prefetto di polizia e dal 1\u00ba settembre 2017 \u00e8 comandata dal generale Jean-Claude Gallet.\nStoria.\nIl corpo venne fondato nel 1793 con il nome di \"Corps des gardes-pompes de la ville de Paris\". Dopo l'incendio dell'ambasciata austriaca i 1\u00ba luglio 1810, l'imperatore Napoleone il 18 settembre 1811 diede a questo corpo il nuovo nome di \"Battalion de sapeurs-pompiers de Paris\" elevandolo ad unit\u00e0 militare. Nel 1867 questi vigili del fuoco presero il nome di \"R\u00e9giment de sapeurs-pompiers de Paris\" e infine il 1\u00ba marzo 1967 quello attuale di \"Brigade de sapeurs-pompiers de Paris\". In seguito alla riorganizzazione delle Forze di Terra francesi avvenuta nel 2016, il corpo \u00e8 attualmente subordinato al \"Commandement Terre pour le territoire national\".\nOrganizzazione.\nIl corpo ha 76 caserme, di cui tre attrezzate per l'uso della protezione NBC e due per il soccorso in acqua. Sono suddivisi spazialmente in tre gruppi (\"Groupements d'Incendie et de Secours\", sigla \"GIS\"):\nLa sua giurisdizione si estende al Centre spatial guyanais, situato a Kourou, nel dipartimento d'oltremare della Guyana francese. Il personale \u00e8 inoltre suddiviso in altri tre gruppi:\nIl centro operativo \u00e8 ubicato in Place Jules Renard, vicino a Porte de Champerret, nel 17\u00b0 arrondissement. Il comandante ha il grado di generale di brigata.\nStatistiche.\nCon personale di 8.600 unit\u00e0, \u00e8 il terzo reggimento dei vigili del fuoco del mondo per numero di effettivi dopo il corpo dei vigili del fuoco di Tokyo e il New York City Fire Department (NYFD), con cui \u00e8 gemellato dal 2002. Sono state completate con successo 477.562 missioni nel 2016, con un incremento del 6% rispetto all'anno precedente; la maggior parte (81%) era correlata ad emergenze mediche e solo il 3% agli incendi. La Brigade de sapeurs-pompiers di Parigi \u00e8 parte integrante delle parate militari annuali che si tengono in occasione dell'anniversario della Presa della Bastiglia ogni 14 luglio. Dal 1947 la BSPP pubblica la rivista per gli arruolati \"Allo Dix-Huit\" con una tiratura di 18.000 copie."}
{"id": "5788728", "revid": "254059", "url": "https://it.wikipedia.org/wiki?curid=5788728", "title": "Strada 1 (Islanda)", "text": ""}
{"id": "5788730", "revid": "1926649", "url": "https://it.wikipedia.org/wiki?curid=5788730", "title": "Associazione Calcio Martina 1947 2005-2006", "text": "Questa voce raccoglie le informazioni riguardanti l 'Associazione Calcio Martina 1947 nelle competizioni ufficiali della stagione 2005-2006."}
{"id": "5788736", "revid": "298229", "url": "https://it.wikipedia.org/wiki?curid=5788736", "title": "Buddhismo in Indonesia", "text": "Il buddhismo in Indonesia ha una lunga storia, con una notevole gamma di reperti templari datati fin dai primi anni dall'arrivo di questa fede proveniente dall'India. Il buddhismo \u00e8 riconosciuta come una delle sei religioni ufficiali del paese, insieme con l'Islam, il cristianesimo (protestantesimo e cattolicesimo), l'induismo e il confucianesimo.\nSecondo il censimento nazionale del 2000 circa o 0,8% del totale dei cittadini indonesiani era buddhista, contando circa 1,7 milioni di persone. La maggior parte dei buddhisti sono concentrati a Giakarta, nella provincia del Riau e nelle isole Riau, a Bangka-Belitung, nella Sumatra Settentrionale e nel Kalimantan Occidentale, con un numero significativo di praticanti. Tuttavia questo totale \u00e8 in realt\u00e0 pi\u00f9 alto del vero, in quanto i fedeli del taoismo e della religione popolare cinese, che non vengono riconosciute ufficialmente come religioni indonesiane, durante i censimenti denominano se stessi come buddhisti.\nOggi la maggior parte dei buddhisti dell'Indonesia sono di etnia cinese, pi\u00f9 precisamente cinesi d'oltremare, ma anche un minoritario gruppo di nativi, tra cui giavanesi e Sasak, si presentano come buddhisti.\nStoria.\nAntichit\u00e0.\nIl buddismo \u00e8 la seconda pi\u00f9 antica religione in Indonesia dopo l'induismo, che arriva intorno al II secolo. La storia del buddismo in Indonesia \u00e8 strettamente legata alla storia dell'Induismo, anche per merito di un certo numero di imperi influenzati dalla cultura indiana che sono stati stabiliti intorno allo stesso periodo. L'arrivo del buddismo nell'arcipelago indonesiano \u00e8 stato avviato con l'attivit\u00e0 di trasmissione missionaria che ha avuto inizio nei primi anni del secolo il percorso marittimo della Via della seta tra l'Indonesia e l'India .\nIl sito archeologico buddista pi\u00f9 antico in Indonesia \u00e8 probabilmente il complesso di stupa a Batujaya presso Karawang, nella Giava Occidentale. La reliquia pi\u00f9 antica di Batujaya \u00e8 stata stimata provenire dal II secolo, mentre l'ultima viene datata al XII secolo. Successivamente, un numero ulteriore di siti buddisti \u00e8 stato trovato a Jambi, Palembang e nelle province di Riau e Sumatra, oltre che nel centro della Giava Orientale. L'arcipelago indonesiano ha visto l'ascesa e la caduta di potenti imperi buddisti come quello della dinastia Sailendra e gli imperi Mataram e Srivijaya.\nPratica attuale.\nNel paese il buddhismo \u00e8 seguito soprattutto dai cinesi indonesiani e da alcuni gruppi indigeni, con lo 0,8% (tra cui alcuni seguono anche il taoismo e il confucianesimo) della popolazione indonesiana che afferma di essere buddhista.\nUna piccola minoranza del gruppo etnico Sasak chiamata \"Bodha\" (popolazione stimata in 8000 persone), che si trovano principalmente nel villaggio di Bentek e sulle pendici del Gunung/Monte Rinjani, sull'isola di Lombok, sono rimasti totalmente incontaminati dall'influenza islamica e venerano divinit\u00e0 dell'animismo, incorporandovi anche alcune influenze ind\u00f9 e buddiste nei loro riti e nel vocabolario religioso. Questo gruppo di Sasak, dovuto in parte al nome della loro trib\u00f9, sono riconosciuti come buddisti dal governo indonesiano.\nScuole.\nVi sono oggi numerose scuole buddiste stabilite in Indonesia. La prima che \u00e8 stata istituita \u00e8 quella del buddhismo Vajray\u0101na, che si \u00e8 sviluppato da buddismo Mahayana, e che \u00e8 anche la scuola o il percorso del buddismo tibetano. Vari templi dell'antica Giava e di Sumatra sono Vajrayana. Il buddhismo cinese ha guadagnato seguaci da parte della popolazione indonesiana di origine cinese che ha cominciato a migrare in tutto l'arcipelago nel corso del XVII e per tutto il XVIII secolo. Altre scuole notevoli sono il Theravada dello Sri Lanka e della Thailandia, e il buddhismo giapponese di Nichiren Daishonin.\nLa pi\u00f9 importante organizzazione buddista in Indonesia \u00e8 la \"Perwakilan UMAT Buddha Indonesia2 (Walubi), che serve come veicolo di unione per tutte le scuole buddiste presenti. Altre organizzazioni buddiste includono la \"Majelis Buddhayana Indonesia\", il \"Sangha Agung Indonesia\" (Sagin), il \"Sangha theravada Indonesia\" (STI), il \"Sangha Mahayana Indonesia\" e il Tzu-Chi originario di Taiwan.\nManifestazioni religiose.\nL'evento religioso buddista pi\u00f9 importante in Indonesia \u00e8 Vesak (in lingua indonesiana Waisak). Una volta all'anno, durante la luna piena a maggio o giugno, i buddisti in Indonesia osservano il giorno di Vesak il quale commemora la nascita, la morte, e il momento in cui Siddhartha Gautama raggiunse la massima saggezza per diventare il Buddha Shakyamuni. Vesak \u00e8 una delle feste nazionali dell'Indonesia e la cerimonia \u00e8 centrata sui tre templi buddisti da raggiungere a piedi da Mendut a Pawon e termina a Borobudur. Vesak spesso \u00e8 celebrato anche nel tempio Sewu e in numerosi altri templi buddisti.\nProteste.\nLa comunit\u00e0 cinese indonesiana di Tanjung Balai, un comune nel nord di Sumatra, ha vivacemente protestato nel 2010 contro il piano dell'amministrazione di smantellare una statua di Buddha in cima al locale tempio Ratna Tri."}
{"id": "5788785", "revid": "1305772", "url": "https://it.wikipedia.org/wiki?curid=5788785", "title": "Something in the Way You Move", "text": "Something in the Way You Move \u00e8 un singolo della cantante britannica Ellie Goulding, pubblicato il 19 gennaio 2016 come terzo estratto dal terzo album in studio \"Delirium\".\nDescrizione.\n\"Something in the Way You Move\" \u00e8 una canzone elettropop. Il testo descrive un'attrazione sfortunata per qualcuno. Alexis Petridis di \"The Guardian\" ha notato delle somiglianze tra la canzone e \"Love Me like You Do\", dicendo che ha \"un ritornello praticamente identico\". Eve Barlow di \"Spin\" ha scritto che il ritornello ricorda la musica degli anni '80.\nAccoglienza.\n\"Something in the Way You Move\" ha ricevuto recensioni contrastanti da critici musicali. \"MTV News\" ha defibito la canzone \"puro pop\". Ian Sandwell di \"Digital Spy\" ha elogiato la canzone come \"pura magia pop\" e \"oro pop\". Bianca Gracie di \"Idolator\" l\u2019ha ritenuta \"vibrante\" e ha avvertito di non essere sorpresi se \"diventa molto famosa in radio\". Tuttavia, \"Music Times\" ha dato alla traccia una recensione negativa, definendola \"pop generico\" e affermando che non c'\u00e8 niente di \"interessante\" al riguardo. Hazel Cills di Pitchfork l'ha paragonata negativamente a \"Me &amp; the Rhythm\" di Selena Gomez.\nEsibizioni dal vivo.\nLa cantante si \u00e8 esibita con \"Something in the Way You Move\" da \"TFI Friday\" il 27 novembre 2015. Il 31 dicembre, l\u2019ha cantata da \"Alan Carr's New Year Specstacular\".\nVideo musicale.\nIl videoclip \u00e8 uscito nell'ottobre 2015, quando il brano era stato diffuso a scopo promozionale."}
{"id": "5788786", "revid": "125797351", "url": "https://it.wikipedia.org/wiki?curid=5788786", "title": "Il convitato di pietra (Pacini)", "text": "Il convitato di pietra (Don Giovanni) \u00e8 una farsa - operetta di Giovanni Pacini basata sul noto mito letterario di Don Giovanni. Il libretto, attribuito a Gaetano Barbieri, \u00e8 infatti basato sulle numerose trasposizioni operistiche precedenti alla farsa (tra cui spicca il libretto di Lorenzo Da Ponte per Wolfgang Amadeus Mozart).\nPrima rappresentazione.\nIl compositore stesso parla della prima rappresentazione della farsa nella sua autobiografia \"Le mie memorie artistiche\":\nLa prima rappresentazione dell'opera fu quindi in forma privata, avvenuta in un contesto famigliare, tra amici e parenti (Casa Belluomini apparteneva al marito della sorella Claudia, Antonio Belluomini, noto medico) che parteciparono attivamente allo spettacolo (in un simile contesto era stata pensata anche la prima di \"Demetrio e Polibio\" di Rossini): il padre del compositore, Luigi Pacini, noto basso buffo (fu il primo interprete dei ruoli di Parmenione ne \"L'occasione fa il ladro\" e di Don Geronio ne \"Il Turco in Italia\" di Rossini), all'epoca si era gi\u00e0 ritirato dalle scene. I fratelli del compositore, Francesco e Claudia, ai quali spettarono le parti del protagonista e di Zerlina, erano cantanti non professionisti ma comunque capaci di sostenere l'impegno di una partitura comunque impegnativa.\nDiffusione dell'opera.\nDopo la prima, che ebbe luogo nel 1832 (in una data non specificata), l'opera sarebbe dovuta essere rappresentata nell'estate del medesimo anno anche nel Teatro Reggio di Viareggio, ma di questa rappresentazione non sono giunte notizie. Jeremy Commons e Daniele Ferrari hanno curato la ricostruzione e l'edizione critica dell'opera, sia per il testo, sia per la musica. La prima rappresentazione pubblica in tempi moderni avvenne al 20\u00ba Festival Rossini in Wildbad il 4 luglio 2008, sotto la direzione di Daniele Ferrari e per la regia di Anke Rauthmann (repliche il 12, 13 e 18 luglio). In quell'occasione Deutschlandradio Kultur la trasmise in diretta radiofonica e venne poi pubblicata in CD. La prima rappresentazione italiana ebbe luogo il 21 novembre 2015 al Teatro Verdi di Pisa (in cui venne registrato il DVD), poi replicata il 5 dicembre dello stesso anno al Teatro di San Girolamo (Teatro del Giglio) di Lucca sotto la direzione di Daniele Ferrari e per la regia di Lorenzo Maria Mucci. \nIl 24 agosto 2018, per il 64\u00ba Festival Puccini, \u00e8 stata rappresentata presso il giardino di Villa Paolina (Viareggio) sotto la direzione di Daniele Ferrari e per la regia di Giandomenico Vaccari (il cast: \"Don Giovanni,\" Vladimir Reutov; \"Donna Anna,\" Daniela Nuzzoli; \"Zerlina,\" Micaela Sarah D'Alessandro; \"Masetto,\" Alessandro Biagiotti; \"Duca Ottavio,\" Francesco Napoleoni; \"Il Commendatore,\" Massimo Schillaci; \"Ficcanaso,\" Alessandro Ceccarini). In quest'ultima produzione \u00e8 stata eseguita, per la prima volta, l'edizione con i recitativi in forma cantata anzich\u00e9 parlata, nonch\u00e9 la versione alternativa del duetto n. 4.\nTrama.\nL'opera segue la struttura dell'opera mozartiana, con alcune differenze:\nOrganico orchestrale.\nVisto il contesto \"famigliare\" della prima, l'organico previsto per l'opera \u00e8 quello di un'orchestra da camera.\nNumeri musicali.\nSi contano due autoimprestiti: la serenata \"Luna, conforto al cor de' naviganti\" proviene da \"Il talismano\" (Teatro alla Scala di Milano, 1829), e l'aria finale di Zerlina \"Sento brillarmi il core\" da \"Gli sponsali de' silfi\" (Teatro de' Filodrammatici di Milano, 1815)."}
{"id": "5788789", "revid": "247222", "url": "https://it.wikipedia.org/wiki?curid=5788789", "title": "Not to Disappear", "text": "Not to Disappear \u00e8 il secondo album in studio del gruppo musicale britannico Daughter, pubblicato il 15 gennaio 2016 dall'etichetta discografica 4AD.\nDescrizione.\nCopertina.\nLa copertina dell'album \u00e8 un dipinto dell'artista britannica Sarah Shaw, intitolato \"The World is Spinning Around\". \nAccoglienza.\nCritica.\nL'album ha ricevuto recensioni generalmente positive dalla critica. AllMusic ha dato un voto di 3 stelle e mezzo su 5, evidenziando il processo spontaneo di registrazione, sottolineando che l'album ha evitato la monotonia. Annie Zaleski del giornale on-line The A.V. Club, ha evidenziato che la \u00abbrutale onest\u00e0 lirica\u00bb li distingue dalle loro influenze musicali, tra cui i The Cure, PJ Harvey e Beach House. Al contrario, la rivista Rolling Stone ha trovato che la strumentazione minima enfatizza la monotonia della voce \u00absplendida, ma in gran parte statica\u00bb della Tonra, dando all'album un voto di 2 stelle e mezzo su 5."}
{"id": "5788792", "revid": "1543377", "url": "https://it.wikipedia.org/wiki?curid=5788792", "title": "Colony (serie televisiva)", "text": "Colony \u00e8 una serie televisiva statunitense creata da Carlton Cuse e Ryan J. Condal, con protagonisti Josh Holloway e Sarah Wayne Callies.\nTrama.\nIn un futuro non identificato, Los Angeles non \u00e8 pi\u00f9 una citt\u00e0, ma un \"blocco\", cos\u00ec come lo sono altre citt\u00e0 degli Stati Uniti.\nDurante l\"'Arrivo\", degli invasori di origine extraterrestre hanno eretto delle mura altissime, le quali impediscono alle persone di visitare gli altri blocchi. Le mura sono poste sotto strettissima sorveglianza da parte di un'occupazione militare chiamata \"Colony Transitional Authority\" (o semplicemente \"Occupazione\") gestita da un governo collaborazionista.\nProtagonisti di questa vicenda sono l'agente speciale William Bowman, che sotto falsa identit\u00e0 lavora in un'officina come meccanico, e sua moglie Katie Bowman. I due coniugi vivono con due dei loro figli, Bram e Gracie.\nA causa dell\"'Arrivo\", Will e Katie sono stati separati dal terzo figlio, Charlie, rimasto invece nel blocco di Santa Monica.\nNel momento in cui Will, nascondendosi dentro una scatola a prova di infrarossi, tenta di andare al di l\u00e0 delle mura per rincontrare il figlio, esplode un ordigno che fa saltare il suo piano. I responsabili della bomba sono un gruppo di persone, la \"Resistenza\", decise a lottare contro i \"Berretti rossi\", che rappresentano invece l\"'Occupazione\".\nWill viene catturato dai \"Berretti rossi\" ma, invece di essere ucciso, gli viene offerto un lavoro alla \"Homeland Security\" (un dipartimento gestito dall\"'Occupazione\"), per via del suo passato da agente dell'FBI. Il suo incarico sar\u00e0 quello di scoprire chi c'\u00e8 dietro la \"Resistenza\" per poi eliminarla. In cambio Will ricever\u00e0 protezione e vantaggi per s\u00e9 stesso e la sua famiglia, e inoltre potr\u00e0 riavere suo figlio Charlie.\nProduzione.\nLa prima stagione \u00e8 composta da 10 episodi ed il pre-air \u00e8 uscito sul sito USA Network il 21 dicembre 2015. La serie \u00e8 iniziata ufficialmente il 14 gennaio 2016. \nAd aprile 2017 la serie \u00e8 stata rinnovata per una terza stagione di 13 episodi, trasmessi dal 2 maggio al 25 luglio 2018. \nIl 21 luglio 2018 USA Network ha annunciato di aver cancellato la serie dopo tre stagioni.\nAccoglienza.\nCritica.\nStephen King ha elogiato la serie dicendo: \"In un anno di notevole TV, Colony \u00e8 diventata davvero qualcosa di speciale: intelligente, pieno di suspense, sovversivo e stimolante\"."}
{"id": "5788794", "revid": "729019", "url": "https://it.wikipedia.org/wiki?curid=5788794", "title": "Association Sportive Universitaire Lyonnaise Volley-ball (pallavolo maschile) 2013-2014", "text": "Questa voce raccoglie le informazioni riguardanti l'Association Sportive Universitaire Lyonnaise Volley-ball nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5788795", "revid": "287204", "url": "https://it.wikipedia.org/wiki?curid=5788795", "title": "Cuzznz", "text": "Cuzznz \u00e8 un album in studio collaborativo dei rapper statunitensi Daz Dillinger e Snoop Dogg, pubblicato nel gennaio 2016."}
{"id": "5788797", "revid": "124123", "url": "https://it.wikipedia.org/wiki?curid=5788797", "title": "Li Dan (mercante)", "text": "Biografia.\nOriginario di Quanzhou, nella provincia del Fujian, guadagn\u00f2 notevole potere e influenza grazie alle attivit\u00e0 piratesche che esercit\u00f2 per decenni nel Mar Cinese Orientale. Divenne leader della comunit\u00e0 Hokkien di Manila, prima di trasferirsi in Giappone sfuggendo cos\u00ec alla cattura degli spagnoli, subito dopo il massacro dei Sangley del 1603. Stabilitosi a Hirado, divenne capo dell'avamposto commerciale cinese e strinse forti rapporti con gli olandesi e gli inglesi, nonch\u00e9 con il daimy\u014d Matsuura Shigenobu e le autorit\u00e0 Ming del Fujian.\nNel 1613 diede in affitto una delle sue propriet\u00e0 agli inglesi, permettendo loro di aprire un avamposto commerciale nell'isola. Strinse accordi soprattutto con il capo dell'agenzia Richard Cocks, prospettandogli la possibile apertura degli scambi con la Cina, cosa che per\u00f2 non si verific\u00f2 mai. Nel frattempo ebbe modo di sviluppare importanti relazioni commerciali con la Cina meridionale e Macao, inaugurando inoltre la prima rotta commerciale con Taiwan. Accumul\u00f2 un'enorme quantit\u00e0 di ricchezze, salendo al comando di un numeroso gruppo di mercanti/pirati/contrabbandieri e di una flotta con base nel Ky\u016bsh\u016b.\nDurante uno dei suoi viaggi conobbe Zheng Zhilong, nipote di uno dei suoi collaboratori in quel di Macao, che in poco tempo si guadagn\u00f2 la sua fiducia. Dopo la morte di Li nel 1625, Zheng ne eredit\u00f2 tutti i possedimenti nonch\u00e9 lo status all'interno della comunit\u00e0."}
{"id": "5788798", "revid": "131145", "url": "https://it.wikipedia.org/wiki?curid=5788798", "title": "Li Dan", "text": ""}
{"id": "5788799", "revid": "1573940", "url": "https://it.wikipedia.org/wiki?curid=5788799", "title": "Plagusia", "text": "Plagusia \u00e8 un genere di granchi della famiglia Plagusiidae.\nTassonomia.\nIl genere comprende le seguenti specie:"}
{"id": "5788800", "revid": "785616", "url": "https://it.wikipedia.org/wiki?curid=5788800", "title": "Andrea Dittis", "text": ""}
{"id": "5788802", "revid": "1775883", "url": "https://it.wikipedia.org/wiki?curid=5788802", "title": "Death of a Bachelor", "text": "Death of a Bachelor \u00e8 il quinto album in studio del gruppo rock statunitense Panic! at the Disco, pubblicato nel gennaio 2016.\nIl disco \u00e8 stato scritto, composto e registrato interamente da Brendon Urie, dopo l'addio alla band di Spencer Smith e Dallon Weekes, avvenuto nel 2015."}
{"id": "5788804", "revid": "1335850", "url": "https://it.wikipedia.org/wiki?curid=5788804", "title": "Daniele Di Resta", "text": "Carriera.\nDivenuto arbitro effettivo il 17 dicembre 2006, si dedica fin da subito al calcio a 5; dopo una stagione in Serie D, viene promosso al CRA dove ha modo di mettersi in luce ed essere ben presto inserito nell'organico della Serie C1. La stagione successiva dirige numerosi scontri al vertice della massima categoria regionale nonch\u00e9 la finale della \"final four\" di Serie C1. Il 1\u00ba luglio 2010 viene promosso alla CAN5; nel primo anno arbitra alcune partite di spessore di Serie B, meritandosi la direzione della semifinale della Coppa Italia Under-21 tra Asti e Martinafranca. Nella sua seconda stagione alla CAN5, dirige la finale di supercoppa under 21 tra Kaos Futsal e Martinafranca e inoltre fa parte della quaterna, come cronometrista, che ha diretto la gara 5 della finale scudetto di serie A1 tra Marca e Luparense. Nel 2012 \u00e8 insignito dal presidente Massimo Ubertini dell'incarico di vicepresidente della sezione di Roma 2. La carriera prosegue brillantemente con l'esordio in Serie A2 e, nel corso dalla stagione 2012-13, la progressiva inclusione nei ranghi della Serie A come cronometrista e terzo arbitro. \u00c8 per\u00f2 nella stagione 2014-15 che compie il definitivo salto di qualit\u00e0, arbitrando stabilmente in Serie A e venendo scelto per arbitrare alcuni incontri prestigiosi come la Gara-1 della finale scudetto e la semifinale di Coppa Italia. Con la concomitante dismissione di Fabio Gelonese, il 4 gennaio 2016 viene nominato arbitro internazionale.\nNello stesso anno, dirige gara 2 della Finale Scudetto femminile tra Isolotto Firenze e Montesilvano.\nIl suo esordio in competizioni internazionali, avviene il 17 Agosto 2016 nella Repubblica di Andorra, dove viene impiegato nei preliminari di Uefa Futsal Cup, dirigendo tre gare tra cui quella inaugurale tra gli inglesi dell'Oxford City Lions FC e i kosovari del Feniks. Nel novembre dello stesso anno, partecipa al suo primo raduno a Budapest, per gli arbitri neo immessi. Nel corso della stagione 2016-2017 dirige alcune amichevoli della nazionale Italiana, fa parte della quaterna della finale di coppa Italia tra Luparense e Pescara e dirige gara 1 della Finale Scudetto, sempre tra quest'ultime societ\u00e0. Nel 2019 dirige la finale di supercoppa Italiana, tra Italservice Pesaro e Acqua&amp;sapone. A causa della pandemia abbattutasi nel 2020, con relativa interruzione dei campionati, gli viene concessa la deroga di un anno. Termina la sua attivit\u00e0 sui terreni di gioco, il 19 Giugno del 2021, dirigendo gara 3 della finale scudetto di serie A femminile tra Citt\u00e0 di Falconara e Montesilvano. Durante la sua attivit\u00e0, ha diretto pi\u00f9 di 70 gare nella massima serie. Il 12 Luglio del 2021, viene nominato delegato calcio a 5 del C.R.A. Lazio. Il 20 Agosto del 2021, viene nominato Arbitro Benemerito."}
{"id": "5788819", "revid": "3115", "url": "https://it.wikipedia.org/wiki?curid=5788819", "title": "Around the Music", "text": "La Around the Music \u00e8 un'etichetta discografica con sede in Svizzera a Bellinzona fondata da Massimo Scolari (Presidente) e Stefano Scolari .\nLa Around the Music ha prodotto i Mod\u00e0 alla fine del 2005 a seguito del divorzio con la New Music di Pippo Landro.\nTra gli artisti sotto contratto anche Paolo Meneguzzi seguito fino al 2008 con l'album \"Corro via\", Dolcenera e Loredana Bert\u00e8.\nDagli inizi del 2012, gli \u201c\u00c1ngeles de la Bachata\u201d entrano a far parte della casa discografica. \u201cCu\u00e9ntale a \u00c9l Remix\u201d e il suo videoclip hanno gi\u00e0 avuto svariati apprezzamenti nella radio nazionale cubana e su internet. Il video clip del singolo \u00e8 stato trasmesso all'inizio di marzo nel programma musicale cubano \u201cLucas\u201d e gi\u00e0 alla seconda settimana dall'uscita si \u00e8 collocato alla nona posizione del Lucasnometro per raggiungere in seguito l'ottava posizione dopo sole tre settimane dal lancio promozionale. Il singolo ha raggiunto il primo posto della classifica nella Radio Holguinera, della provincia orientale dell'isola di Cuba."}
{"id": "5788821", "revid": "125131084", "url": "https://it.wikipedia.org/wiki?curid=5788821", "title": "Alfredo Luis Somoza", "text": "Biografia.\nNato a Buenos Aires nel quartiere di Villa Devoto, ha frequentato il Liceo classico Instituto Libre de Segunda Ense\u00f1anza successivamente l'Universit\u00e0 del Salvador (Storia). Durante la Dittatura militare dirige la rivista clandestina di controinformazione culturale \"Viramundo\" e per questo motivo viene perseguitato dal regime. Approda in Italia nel 1982 dove ottiene lo status di Rifugiato dall'UNHCR. Nel 1984 ottiene la cittadinanza italiana in base allo ius sanguinis in quanto figlio di cittadina italiana.\nDal 1983 comincia la sua carriera come giornalista radiofonico a Radio Popolare di Milano . Conduce per 8 anni la prima rubrica radiofonica in Italia sull'attualit\u00e0 e la cultura latinoamericana, Los Aretes que le faltan a la Luna; per 5 anni la prima rubrica radiofonica italiana dedicata all'attualit\u00e0 e alla cultura africana, Pianeta Africa; oltre a diversi cicli tematici su storia e cultura e personaggi latinoamericani insieme allo storico brasiliano Jos\u00e9 Luiz Del Roio. Collaboratore della redazione esteri di Radio Popolare, dal 2012 cura una sua rubrica per il quotidiano radiofonico Esteri. Dal 1985 ha collaborato, come esperto di politica internazionale, con Radio Vaticana, Radio Blusat, Radio Svizzera Italiana, Radio Lombardia, Radio Capodistria, Circuito Marconi, Radio Universidad (La Plata), Radio Diez (Buenos Aires). Nel 2012 ha creato la testata on line Dialoghi.info sui temi della globalizzazione . Cura un blog sull'Huffington Post edizione italiana \n e collabora con la rivista di geopolitica Eastwest \nNel 1986 ha svolto la sua prima ricerca presso il CESPI di Milano, con finanziamento della Provincia di Milano, sul tema \"coca, cocaina e narcotraffico\". Il rapporto finale \u00e8 stato pubblicato in Brasile . Dal 1994 fa parte del nucleo promotore del turismo responsabile in Italia e nel 1998 \u00e8 fondatore e primo presidente dell'Associazione Italiana Turismo Responsabile (AITR) \n. Ha rappresentato il movimento del turismo sostenibile nei Forum Sociali Mondiali di Porto Alegre ed svolge docenze in master e corsi universitari sul turismo dell'Universit\u00e0 di Bergamo, Universit\u00e0 di Bologna sede di Rimini, Universit\u00e0 Milano Bicocca, ISPI (Istituto per gli Studi di Politica Internazionale (Milano). Nel 2008 \u00e8 tra i fondatori di Earth (European Association on Responsible Tourism and Hospitality) con sede a Bruxelles. Nel 2008 ha fondato il Cietyd (Centro Internacional de Estudios sobre Turismo y Desarrollo) presso l'Universidad Nacional de Lan\u00fas, Argentina .\nDirettore dal 1996 al 2002 e Presidente dal 2003 dell'Istituto Cooperazione Economica Internazionale (ICEI) di Milano . Nel 2017 ICEI \u00e8 stato riconosciuto con l'Ambrogino d'Oro del Comune di Milano . Dal 2019 \u00e8 direttore di Young Radio (11) e Presidente di Colomba, Associazione delle ong della Lombardia ()"}
{"id": "5788825", "revid": "767487", "url": "https://it.wikipedia.org/wiki?curid=5788825", "title": "Jukai - La foresta dei suicidi", "text": "Jukai - La foresta dei suicidi (\"The Forest\") \u00e8 un film del 2016 diretto da Jason Zada.\nTrama.\nLa foresta Aokigahara \u00e8 un groviglio silenzioso di alberi e arbusti situato ai piedi del Fuji, in Giappone. La giovane Sara vi si inoltra per ritrovare la gemella Jess che tutti credono morta. La ragazza \u00e8 svanita in circostanze misteriose durante un campeggio solitario, proprio nel luogo in cui si recano le persone intenzionate a togliersi la vita. Ma questo non basta a convincere Sara che Jess sia morta nella foresta degli orrori, cos\u00ec vola dall'altra parte del pianeta per rintracciarla.\nLo spettacolo che le si presenta davanti ricorda lo scenario di un suo incubo ricorrente: il fitto ammasso di vegetazione racchiude oscuri misteri incomprensibili all'uomo, al di l\u00e0 dei sentieri battuti si consumano orrende visioni di paura, strazio e dolore, creature demoniache si nascondono nelle grotte gelate e nei fossi coperti. Chiunque vorrebbe fuggire da quel luogo selvaggio e labirintico, teatro di morte e sofferenza. Ma non l'ostinata Sara, almeno non prima di aver ritrovato sua sorella.\nDistribuzione.\n\"Jukai - La foresta dei suicidi\" \u00e8 stato distribuito nelle sale cinematografiche statunitensi l'8 gennaio 2016 e in quelle italiane il 28 settembre dell'anno successivo."}
{"id": "5788826", "revid": "1543377", "url": "https://it.wikipedia.org/wiki?curid=5788826", "title": "Attraversamento NAT", "text": "L'attraversamento NAT (in inglese \"NAT traversal\") \u00e8 una metodologia nelle reti di computer che permette di stabilire e mantenere le connessioni IP attraverso gateways che implementano la tecnica denominata network address translation (NAT). Questa tecnica rompe il principale schema della connettivit\u00e0 punto a punto originariamente pensata quando \u00e8 nato Internet.\nLa tecnica dell'attraversamento NAT \u00e8 richiesta, se non indispensabile, per alcune applicazioni di rete, come ad esempio quelle di condivisione file peer-to-peer e VoIP (Voice over IP).\nDettagli.\nEsistono alcune tecniche, ma nessuna di queste funziona in ogni situazione poich\u00e9 non esiste uno standard per la tecnica di NAT. Alcune tecniche di attraversamento NAT richiedono l'assistenza di un servizio esterno tipo STUN/TURN Altri metodi , mentre altri sono basate .\nMolte di queste tecniche, inoltre, . preferirebbero tecniche che lavorassero con NAT e firewalls e non forzassero in .\nTecniche.\nAttualmente le tecniche disponibili sono le seguenti:"}
{"id": "5788827", "revid": "125818925", "url": "https://it.wikipedia.org/wiki?curid=5788827", "title": "Trasporti a Bergamo", "text": "La rete di trasporti pubblici della citt\u00e0 di Bergamo \u00e8 composta da diverse linee automobilistiche, una rete tranviaria, un servizio di bike-sharing e diverse linee ferroviarie che servono il nucleo urbano e i comuni dell'intera provincia.\nRete urbana.\nLinee autobus.\nAl 1\u00ba gennaio 2016, l'intera rete urbana di autobus risulta gestita da ATB Consorzio, un'associazione creata nel 2005 che riunisce i gestori di trasporto pubblico della citt\u00e0 e del circondario. Il principale gestore della rete urbana \u00e8 ATB Bergamo.\nAi dati del 2021 ATB gestisce 15 linee di autobus e due funicolari su una rete estesa per 220 chilometri, trasportando quasi 30 milioni di passeggeri all'anno. Attraverso ATB Consorzio serve la citt\u00e0 e 30 comuni dell'area urbana.\nAl 2019 il servizio urbano \u00e8 composto dalle seguenti linee automobilistiche:\nIl sistema tariffario si basa sull'Atb-System, che divide il territorio servito da ATB in 20 settori (o zone tariffarie), ciascuna col proprio codice numerico, e rappresentato dal bersaglio. L'area interna rappresenta la zona urbana, che coincide con l'intera citt\u00e0 di Bergamo. Dal numero di zone attraversate durante il tragitto dipende la tariffa del biglietto o dell'abbonamento.\nRete funicolare.\nNella citt\u00e0 di Bergamo sono in funzione due impianti di funicolare, uno che collega la citt\u00e0 bassa alla Citt\u00e0 Alta e uno che collega invece Citt\u00e0 Alta al Colle di San Vigilio, punto pi\u00f9 alto della citt\u00e0.\nLa funicolare di Bergamo Alta \u00e8 stata costruita nel 1887. Collega Citt\u00e0 Alta, situata sul colle, al centro cittadino.\nLa funicolare \u00e8 inserita nella zona urbana del sistema tariffario a zone. Il biglietto ha un costo di 1,30 euro ed \u00e8 valido 75 minuti su tutte le linee, nelle tratte all'interno del capoluogo.\nSi accede alla vettura solamente dopo aver obliterato un biglietto valido ed essere passati da un tornello.\nLa funicolare \u00e8 composta da due binari e da due vetture, ognuna delle quali con una capienza massima di 50 persone.\nLa Funicolare di Bergamo-San Vigilio \u00e8 stata inaugurata nel 1912. Collega la citt\u00e0 alta, porta Sant'Alessandro, con il colle di San Vigilio.\nLa funicolare di Bergamo-San Vigilio \u00e8 uno dei due impianti di funicolare della citt\u00e0 di Bergamo. \u00c8 gestita dall'A.T.B.\nLa funicolare \u00e8 inserita nella zona urbana del sistema tariffario a zone. Il biglietto ha un costo di 1,25 euro ed \u00e8 valido 75 minuti su tutte le linee di autobus urbane, nelle tratte all'interno del capoluogo.\nSi accede alla vettura solamente dopo aver obliterato un biglietto valido ed essere passati da un tornello.\nLa funicolare \u00e8 composta da un solo binario ed una vettura, la quale ha una capienza massima di 55 persone.\nRete tranviaria.\nLa tranvia Bergamo-Albino, detta anche linea T1 o tram delle Valli, \u00e8 una linea tranviaria interurbana, in sede propria, a servizio della citt\u00e0 di Bergamo e della Valle Seriana Inferiore, inaugurata nel 2009. \u00c8 gestita da TEB.\nLa linea \u00e8 una metrotranvia a doppio binario in sede completamente riservata. Ha una lunghezza di 12,5\u00a0km ed \u00e8 dotata di sedici fermate, compresi i capilinea.\nIl servizio ha una cadenza di quindici minuti nelle ore di morbida che sale a sette/otto minuti in quelle di punta, mentre scende a trenta minuti nei giorni festivi e per il mese di agosto.\nAnche per la linea tranviaria, la tariffazione segue la divisione territoriale dell'Atb-system. Sebbene sia gestita da TEB, vengono utilizzati i biglietti urbani e interurbani dell'ATB.\nLa linea T1 serve i quartieri orientali della citt\u00e0 orobica, precisamente con le fermate di:\nLinee ferroviarie.\nSulla citt\u00e0 di Bergamo convergono diverse linee di importanza regionale e nazionale. Esse si incontrano nell'unica stazione operativa nel centro cittadino, la stazione di Bergamo.\nDa questa stazione partono collegamenti molto frequenti e cadenzati verso le citt\u00e0 di Milano, Brescia, Lecco, Treviglio ,Roma e, in alcuni periodi dell'anno, verso Pisa, Ventimiglia e Pesaro.\nBike Sharing.\nLa citt\u00e0 \u00e8 servita da un sistema di bike sharing chiamato BiGi, gioco di parole creato unendo la parola \"bici\" con la sigla della provincia \"BG\".\nIl servizio, attivo 24 ore su 24, pu\u00f2 contare su un totale di 22 ciclostazioni attive in tutta la citt\u00e0.\nSviluppi futuri.\nLinea T2.\nLa linea tranviaria T2 \u00e8 fortemente voluta dalla cittadinanza perch\u00e9 permetterebbe di sgravare il traffico congestionato in entrata dalla Val Brembana nel territorio urbano.\nIl tracciato della Linea T2 (tratta Bergamo\u2013Villa d'Alm\u00e8) avrebbe una lunghezza totale di km 9,238 con un numero complessivo di 17 fermate (Bergamo FS, BG Borgo Palazzo, BG San Fermo, BG Bronzetti, BG Santa Caterina, BG Stadio, BG De Gasperi, BG Crocefisso, BG Sant'Antonio, Pontesecco, Ponteranica, BG Ramera, Petosino, Paladina, Alm\u00e8 via Volta, Villa d'Alm\u00e8 via Mazzi e Villa d'Alm\u00e8 Capolinea), 4 delle quali in comune con la linea T1.\nDal 2019 \u00e8 in corso la fase di progettazione definitiva ed esecutiva. L'inizio dei lavori \u00e8 previsto a partire dal 2022, mentre la conclusione delle opere \u00e8 stimata nella seconda met\u00e0 del 2025.\nFerrovia Bergamo-Aeroporto di Orio al Serio.\nLa ferrovia Bergamo-Aeroporto dovrebbe essere una breve linea ferroviaria che andrebbe a sostituire il presente collegamento automobilistico tra la citt\u00e0 e l'aeroporto.\nRFI si \u00e8 gi\u00e0 espressa positivamente per uno studio di fattibilit\u00e0 sul progetto. Il collegamento potrebbe poi proseguire fino a Romano di Lombardia, per poi essere collegato a Treviglio tramite un tratto della ferrovia Milano-Venezia, per poi ricongiungersi a Bergamo "}
{"id": "5788831", "revid": "287204", "url": "https://it.wikipedia.org/wiki?curid=5788831", "title": "Colui che gli dei vogliono distruggere", "text": "Colui che gli dei vogliono distruggere \u00e8 un libro di Gianluca Morozzi pubblicato nel 2009 per l'editrice Guanda.\nTrama.\nTerra L: un mondo quasi uguale al nostro, a parte qualche differenza. Fra i tetti di Bologna, su Terra L, vive un supereroe, Leviatan. Da pi\u00f9 di un secolo difende l'umanit\u00e0. Nella sua identit\u00e0 segreta, Leviatan si fa chiamare Daniel, vende dischi e fumetti ed \u00e8 fidanzato con un'isterica scrittrice di romanzi erotici. Che \u00e8 innamorata di Leviatan. Su Terra L vive anche un altro eroe, un uomo che ha scritto tutte le canzoni pi\u00f9 famose della storia della musica: Johnny Grey. Artisti come David Bowie o Lou Reed, privati del proprio sfogo artistico, sono diventati supercriminali. Terra Prima: il nostro mondo rassicurante. Qui i supereroi vivono soltanto nei fumetti, e David Bowie e Lou Reed sono rispettate rockstar. Su Terra Prima, un musicista di nome Kabra ha pochi giorni per scrivere la canzone che rilancer\u00e0 i Despero, la sua storica band."}
{"id": "5788835", "revid": "827882", "url": "https://it.wikipedia.org/wiki?curid=5788835", "title": "We Died, They Remixed", "text": "We Died, They Remixed \u00e8 un album discografico di remix del gruppo musicale australiano Architecture in Helsinki, pubblicato nel 2006."}
{"id": "5788851", "revid": "1318658", "url": "https://it.wikipedia.org/wiki?curid=5788851", "title": "Brahim Abdeslam", "text": "Biografia.\nBrahim Abdeslam nacque a Parigi il 30 luglio 1984, da genitori immigrati provenienti da Bouyafar, un piccolo villaggio del Marocco. Oltre Salah (arrestato il 18 marzo 2016), aveva un fratello, Mohammed (un impiegato comunale di Molenbeek), e due sorelle. Brahim, cresciuto nel quartiere di Molenbeek, a Bruxelles, ha avuto una formazione da elettricista ed era sposato civilmente nel 2006, tant'\u00e8 che il suo matrimonio dur\u00f2 due anni. La sua ex-moglie disse infatti che i suoi hobby preferiti erano fumare cannabis e dormire. \u00c8 stato condannato pi\u00f9 volte per furto nel 2005, per truffa nel 2010 e pi\u00f9 tardi anche per infrazioni stradali.\nDal marzo 2013, Brahim divenne proprietario, insieme al fratello Salah, di un bar chiamato Les B\u00e9guines, a Molenbeek, che venne successivamente chiuso nel novembre 2015 dopo che si scopr\u00ec che all'interno vi erano nascoste delle sostanze allucinogene. Nel mese di gennaio 2015, Brahim prov\u00f2 a visitare la Siria, ma venne intercettato dalle autorit\u00e0 turche. Tornato in Belgio, egli fu interrogato, per poi essere rilasciato in fretta in mancanza di prove sufficienti, e fu da quel momento identificato come un \"musulmano radicale\".\nAttentati del 13 novembre 2015 a Parigi.\nL'indagine sui fatti del 13 novembre stabiliscono che Brahim Abdeslam aveva fatto parte del commando di tre terroristi, con Abdelhamid Abaaoud e Chakib Akrouh, che hanno fatto fuoco contro due ristoranti, una pizzeria e un caff\u00e8 tra il X e l'XI \"arrondissement\" di Parigi. Usarono una SEAT Leon immatricolata in Belgio, aprirono il fuoco per tre volte sulla gente seduta presso le terrazze dei bar e dei ristoranti. Dopo questa serie di attacchi, che causa la morte di trentanove persone e trentadue feriti gravi, Brahim fu depositato di nascosto dai suoi complici nella caffetteria \"Comptoir Voltaire\" su Boulevard Voltaire. Entrato dentro, si fece esplodere utilizzando lo stesso dispositivo dei kamikaze allo \"Stade de France\". Lo scoppio provoca due feriti gravi e una decina di feriti lievi, poich\u00e9 il carico che stava trasportando era esploso nella parte posteriore del locale.\nLa salma di Brahim \u00e8 stata sepolta il 17 marzo 2016 nella sezione musulmana del cimitero di Evere."}
{"id": "5788854", "revid": "47767", "url": "https://it.wikipedia.org/wiki?curid=5788854", "title": "Caso del bacio", "text": ""}
{"id": "5788856", "revid": "1573940", "url": "https://it.wikipedia.org/wiki?curid=5788856", "title": "Plagusia squamosa", "text": "Plagusia squamosa () \u00e8 un granchio della famiglia Plagusiidae.\nDescrizione.\nHa un carapace subcircolare, depresso, lungo sino a 45\u00a0mm, di colore grigio-verdastro, con chiazze bluastre in posizione mediana, ricoperto di tubercoli granulari e squamiformi; i chelipedi sono sub-eguali, pi\u00f9 grandi nei maschi che nelle femmine; presentano quattro paia di toracopodi grandi, robusti, rugosi, ornati di setole, di colore bruno-rossastro; il terzo paio \u00e8 pi\u00f9 lungo degli altri.\nDistribuzione e habitat.\nLa specie \u00e8 diffusa nell'Indo-Pacifico ove popola la zona intertidale, trovando riparo tra rocce e coralli. \n\u00c8 nota la sua capacit\u00e0 di aggrapparsi agli scafi delle imbarcazioni, al seguito delle quali ha spesso colonizzato nuovi territori.\n\u00c8 probabilmente questo il meccanismo con il quale si \u00e8 introdotto nel mar Mediterraneo, ove \u00e8 stato segnalato per la prima volta nel 1981, sulle coste del Libano; successivamente popolazioni stabili sono state osservate anche in Libia e Tunisia."}
{"id": "5788857", "revid": "172343", "url": "https://it.wikipedia.org/wiki?curid=5788857", "title": "John Fitzpatrick Racing", "text": ""}
{"id": "5788858", "revid": "21880", "url": "https://it.wikipedia.org/wiki?curid=5788858", "title": "Plagusia tuberculata", "text": ""}
{"id": "5788861", "revid": "1543377", "url": "https://it.wikipedia.org/wiki?curid=5788861", "title": "Ben-Dror Yemini", "text": "Biografia.\nBen-Dror Yemini \u00e8 nato a Tel Aviv da genitori ebrei yemeniti. Ha studiato storia e legge all'Universit\u00e0 di Tel Aviv, e dopo la laurea ha lavorato per il Ministero dell'Immigrazione.\nNel 1984 ha iniziato a lavorare come giornalista; dal 2003 al 2014 ha scritto sul quotidiano \"Maariv\", e dal 2014 ha iniziato a scrivere su Yedioth Ahronoth. Nel 2014 ha pubblicato il saggio \"L'industria delle bugie\", in cui esprime le sue opinioni sulla propaganda anti-israeliana da parte di gruppi di estrema sinistra.\nOpinioni politiche.\nSionismo.\nYemini \u00e8 sionista e sostiene la Soluzione dei due stati. Secondo lui \"l'antisionismo \u00e8 un antisemitismo politicamente corretto: allo stesso modo in cui gli ebrei venivano demonizzati, lo stato d'Israele viene demonizzato; allo stesso modo in cui il diritto di esistere degli ebrei veniva negato, il diritto all'autodeterminazione viene negato a Israele; allo stesso modo in cui gli ebrei venivano rappresentati come una minaccia per il mondo, Israele viene presentata come una minaccia per il mondo\".\nPalestinesi e arabi israeliani.\nBen-Dror sostiene che anche i palestinesi hanno diritto all'autodeterminazione quanto gli israeliani. Se da una parte ha appoggiato l'Operazione Colonna di nuvola e in generale la lotta contro Hamas e l'integralismo islamico, dall'altra ha pi\u00f9 volte preso le difese degli arabi israeliani, affermando che i terroristi non li rappresentano tutti.\nEstremismo di destra e di sinistra.\nBen-Dror ha criticato pi\u00f9 volte gli incitamenti all'odio da qualunque fazione venissero, affermando che \"Ci\u00f2 che viene detto dalla destra radicale sugli arabi viene detto da una parte della sinistra sugli ebrei\". Ha sostenuto inoltre che quelle che all'inizio sono critiche legittime spesso diventano semplici istigazioni."}
{"id": "5788864", "revid": "287204", "url": "https://it.wikipedia.org/wiki?curid=5788864", "title": "24 Ore di Le Mans 1983", "text": "La 24 ore di Le Mans 1983 \u00e8 stata la cinquantunesima edizione del \u201cGrand Prix of Endurance\u201d e si svolse dal 18 e 19 giugno 1983. La corsa fu valida come quarta prova del Campionato del mondo sportprototipi e del Campionato Europeo Endurance Piloti.\nLa vittoria fu ottenuta con un arrivo in volata tra le due Porsche 956 ufficiali di Al Holbert e Derek Bell. Bell si era \u201csdoppiato\u201d nel momento in cui la vettura di Holbert era stata rallentata per surriscaldamento del motore a causa di un'ostruzione del radiatore. Holbert riusc\u00ec per\u00f2 ad arrivare al termine con il motore fumante e fermandosi subito dopo il traguardo, tagliato con soli 17 secondi su Bell, la cui vettura era stata attardata nei primi giri, con Jacky Ickx al volante, per un contatto con la vettura del team Lloyd guidata da Jan Lammers.\nVern Schuppan, dopo il terzo posto nell'edizione del 1975 ed il secondo nel 1977 e 1982, divenne il primo australiano a vincere la gara dopo che Bernard Rubin vinse l'edizione del 1928 al volante di una Bentley 4\u00bd Litre."}
{"id": "5788867", "revid": "107831", "url": "https://it.wikipedia.org/wiki?curid=5788867", "title": "New Zealand Open 1978 - Doppio", "text": "Il torneo di doppio del New Zealand Open 1978, torneo di tennis che faceva parte dell'ATP Challenger Series nell'ambito dell'ATP Challenger Series 1978, \u00e8 stato vinto da Chris Lewis e Russell Simpson (tds n. 1). In finale hanno sconfitto la coppia formata da Rod Frawley e Karl Meiler (tds n. 3) con il punteggio di 6-1, 7-6."}
{"id": "5788870", "revid": "1665139", "url": "https://it.wikipedia.org/wiki?curid=5788870", "title": "Area '70", "text": "Area '70 \u00e8 un album antologico del gruppo rock Area, pubblicato nel 1980.\nTracce.\nSide 1\nSide 2"}
{"id": "5788877", "revid": "110157", "url": "https://it.wikipedia.org/wiki?curid=5788877", "title": "Concerto Teatro Uomo", "text": "Concerto Teatro Uomo \u00e8 un album dal vivo del gruppo rock Area, pubblicato nel 1996."}
{"id": "5788878", "revid": "124123", "url": "https://it.wikipedia.org/wiki?curid=5788878", "title": "Foued Mohamed-Aggad", "text": "Biografia.\nFoued Mohamed-Aggad nacque nel paese francese di Wissembourg al confine con la Germania il 18 settembre 1992 da una famiglia di origini algerine e marocchine, ma trascorse la sua giovinezza nel villaggio di Steinseltz. Prima di partire per il Medio Oriente, Haggad, dopo aver studiato in un istituto tecnico, aveva tentato senza successo di arruolarsi nella polizia, ma fin\u00ec per entrare nell'esercito.\nConcluso il servizio militare, a partire dal 2012 cominci\u00f2 a praticare l'Islam in maniera piuttosto radicale, facendosi crescere la barba e frequentando pi\u00f9 maggiormente la moschea del suo quartiere natale. Nel dicembre 2013, con il pretesto di prendere parte ad una missione umanitaria, part\u00ec, insieme a suo fratello maggiore Karim e un gruppo di otto amici, in Siria tramite un volo Francoforte-Antalya, attraversando cos\u00ec il confine turco-siriano e arruolandosi tra le file dello Stato Islamico. Due membri del gruppo di alsaziani morirono nel mese di gennaio 2014, tra cui il fratello di Aggad, che aveva tuttavia deciso di tornare in Francia nella primavera del 2014 e prendere contatto con Abdelhamid Abaaoud, uno dei pi\u00f9 carismatici membri della cellula di Verviers.\nEra sposato con una francese e insieme avevano avuto un figlio.\nAttentati del 13 novembre 2015 a Parigi.\nLa sera del 13 novembre 2015 prese parte, in compagnia di Isma\u00ebl Omar Mostefa\u00ef e Samy Amimour, all'assalto del teatro \"Bataclan\" di Parigi nel corso dei tragici attacchi della capitale. I tre terroristi, equipaggiati di zaini porta-caricatori, AK-47, di un fucile a pompa, alcune bombe a mano e cinture esplosive, fecero irruzione nella sala concerti alle 21:40, uccidendo in totale 93 avventori ma risparmiando il gruppo stoner rock americano Eagles of Death Metal, che erano fuggiti dietro le quinte durante la sparatoria iniziale. Si sospetta anche che sia stato Aggad stesso ad uccidere Valeria Solesin, l'unica vittima italiana negli attentati. \nDopo la morte di Amimour, ucciso a colpi di pistola da un sovrintendente capo della B.A.C. 75 alle ore 22:07, gli ultimi due terroristi si nascondono in una stanza lungo un corridoio con una dozzina di ostaggi. La B.R.I. decide, dopo molte trattative fallite, di prendere d'assalto il teatro alle ore 00:20 e soccorrere gli spettatori trattenuti dai due jihadisti. Nel corso dell'irruzione nel corridoio, i due terroristi usarono gli ostaggi come scudi umani e aprirono il fuoco contro gli agenti armati di scudi balistici, ferendo uno di loro ad una mano mentre il resto dei poliziotti lanciarono granate flash bang e fumogene. Durante i cinque minuti di combattimento, gli agenti raggiunsero la fine del corridoio e un poliziotto armato di H&amp;K G36C fer\u00ec gravemente Mostafai, il quale , conseguentemente decise di azionare la detonazione della cintura esplosiva che causer\u00e0 la sua morte. Il secondo terrorista, Foued , stordito dall'esplosione, viene infine freddato da un agente della seconda colonna mentre si apprestava a cercare il detonatore per fare azionare l'esplosivo a lui attaccato. Dopodich\u00e9 il resto degli ostaggi sopravvissuti furono immediatamente allontanati dal luogo della carneficina e soccorsi dalle ambulanze.\nGli investigatori non hanno determinato subito la sua identit\u00e0 dopo il massacro. La moglie di Aggad ha tuttavia inviato un SMS alla madre di quest'ultimo dalla Siria verso la fine di novembre, in cui ha confermato il suo coinvolgimento negli attentati. Ci\u00f2 consente alle autorit\u00e0 di confermare la sua identit\u00e0 attraverso test del DNA."}
{"id": "5788882", "revid": "110157", "url": "https://it.wikipedia.org/wiki?curid=5788882", "title": "Parigi-Lisbona", "text": "Parigi-Lisbona \u00e8 un album dal vivo del gruppo rock Area, pubblicato nel 1996 ma registrato nel 1976."}
{"id": "5788883", "revid": "74801", "url": "https://it.wikipedia.org/wiki?curid=5788883", "title": "Isma\u00ebl Omar Mostefa\u00ef", "text": "Biografia.\nIsma\u00ebl Omar Mostefa\u00ef nacque a Courcouronnes il 21 novembre 1985 da padre camionista algerino e madre portoghese convertita all'Islam. Ne consegue un dado BEP in questa citt\u00e0 ed \u00e8 nota come un allievo difficile. Intorno al 2005 si trasfer\u00ec con la famiglia a Chartres nel quartiere di La Madeleine. Vi rimase fino al 2012. Mostefa\u00ef fu condannato otto volte tra il 2004 e il 2010 per atti di microcriminalit\u00e0. Non \u00e8 tuttavia imprigionato, a causa della minorit\u00e0 dei suoi reati. Tra il 2008 e il 2010 aveva lavorato in un panificio industriale a Cr\u00e9teil nella Val-de-Marne. Nel 2008 si spos\u00f2 con Khadija, giovane donna nativa di un villaggio vicino a Orano, che gli d\u00e0 due figli, nati rispettivamente nel giugno 2010 e nell'agosto 2013, poche settimane prima della sua partenza in Siria per arruolarsi nello Stato Islamico.\nAttentati del 13 novembre 2015 a Parigi.\nLa sera del 13 novembre 2015 prese parte, in compagnia di Samy Amimour e Foued Mohamed-Aggad, all'assalto del teatro \"Bataclan\" di Parigi nel corso dei tragici attacchi della capitale. I tre terroristi, equipaggiati di zaini porta-caricatori, AK-47, di un fucile a pompa, alcune bombe a mano e cinture esplosive, fecero irruzione nella sala concerti alle 21:40, uccidendo in totale 93 avventori ma risparmiando il gruppo stoner rock americano Eagles of Death Metal, che erano fuggiti dietro le quinte durante la sparatoria iniziale.\nDopo la morte di Amimour, ucciso a colpi di pistola da un sovrintendente capo della B.A.C. 75 alle ore 22:07, gli ultimi due terroristi si nascosero in una stanza lungo un corridoi con una dozzina di ostaggi. La B.R.I. decise, dopo molte trattative fallite, di prendere d'assalto il teatro alle ore 00:20 e soccorrere gli spettatori trattenuti dai due jihadisti. Nel corso dell'irruzione nel corridoio, i due terroristi usarono gli ostaggi come scudi umani e aprirono il fuoco contro gli agenti armati di scudi balistici, ferendo uno di loro ad una mano mentre il resto dei poliziotti lanciarono granate flash bang e fumogene. Durante i cinque minuti di combattimento, gli agenti raggiunsero la fine del corridoio e un poliziotto armato di H&amp;K G36C fer\u00ec a morte Aggad, provocando l'innesco della cintura esplosiva e l'uccisione di lui stesso. Poco dopo, Mostefa\u00ef, stordito dall'esplosione, viene infine freddato da un agente della seconda colonna nel vano tentativo di afferrare il detonatore per farsi saltare in aria. Dopodich\u00e9 il resto degli ostaggi sopravvissuti furono immediatamente allontanati dal luogo della carneficina e soccorsi dalle ambulanze.\nDopo i tragici fatti, suo padre e suo fratello sono stati messi in custodia dalle autorit\u00e0 francesi il 14 novembre nell'ambito delle indagini sugli avvenimenti degli attacchi a Parigi. La salma di Mostefa\u00ef \u00e8 stata sepolta il 12 febbraio 2016 nella sezione musulmana del cimitero intercomunale di Thiais."}
{"id": "5788884", "revid": "436907", "url": "https://it.wikipedia.org/wiki?curid=5788884", "title": "Live in Torino 1977", "text": "Live in Torino 1977 \u00e8 il quinto album dal vivo del gruppo musicale italiano Area, pubblicato nel 2004."}
{"id": "5788896", "revid": "121417203", "url": "https://it.wikipedia.org/wiki?curid=5788896", "title": "Samy Amimour", "text": "Biografia.\nSamy Amimour nacque il 15 ottobre 1987 a Parigi da una famiglia musulmana \"occidentalizzata\" originaria dell'Algeria. La madre, femminista, era un'attivista di un'associazione culturale berbera, mentre il padre aveva praticato l'importazione tra la Francia e il Belgio. Crebbe nella citt\u00e0 di Drancy in zona Seine-Saint-Denis e nel 2012 fu assunto come camionista per la R\u00e9gie autonome des transports parisiens.\nDall'estate dello stesso anno, Amimour inizi\u00f2 ad adottare abiti e stili di vita dei musulmani salafiti e, in seguito, frequent\u00f2 corsi di tiro a segno, nel XVIII arrondissement di Parigi.\nAttentati del 13 novembre 2015 a Parigi.\nLa sera del 13 novembre 2015 prese parte, in compagnia di Ismael Omar Mostefai e Foued Mohamed-Aggad, all'assalto del teatro \"Bataclan\" di Parigi nel corso dei tragici attacchi della capitale. I tre terroristi, equipaggiati di zaini porta-caricatori, AK-47, di un fucile a pompa, alcune bombe a mano e cinture esplosive, fanno irruzione nella sala concerti alle 21:40, uccidendo in totale 93 avventori ma risparmiando i membri del gruppo stoner rock americano Eagles of Death Metal, che erano fuggiti dietro le quinte durante la sparatoria iniziale.\nAmimour fu il primo terrorista ad essere neutralizzato dalle forze di sicurezza. Dopo essere stato avvertito via radio degli attacchi coordinati nel cuore della capitale, un sovrintendente capo della B.A.C. 75, armato solamente di una pistola SP 2022 e scortato da un brigadiere, irruppe per primo al piano terra del teatro e scopr\u00ec con orrore diversi cadaveri riversi sul pavimento della sala. Sette minuti dopo, scavalcando i corpi, si ritrov\u00f2 faccia a faccia con uno dei terroristi posizionato a sinistra del palco, appunto Amimour, mentre teneva sotto tiro uno degli ostaggi. L'uomo apr\u00ec il fuoco, ma l'ufficiale uccise rapidamente l'attentatore sparando sei colpi, dopodich\u00e9 il suo giubbotto fu fatto esplodere prima di crollare a terra. L'avventore sopravvissuto invece evacu\u00f2 immediatamente dal teatro.\nI resti deflagrati di Amimour sono stati sepolti il 24 dicembre nella sezione musulmana del cimitero intercomunale di La Courneuve, che ha giurisdizione sulla citt\u00e0 natale di Drancy. Nello stesso mese, la stampa francese ha riportato un'e-mail di Kahina, la moglie di Amimour residente a Mosul, in cui elogia il mestiere di suo marito."}
{"id": "5788904", "revid": "124123", "url": "https://it.wikipedia.org/wiki?curid=5788904", "title": "Ramchandra Narayan Dandekar", "text": "Dopo aver conseguito un \"Master of Arts\" in lingua sanscrita nel 1931, e un\" Master of Arts\" in \"Cultura indiana antica\" nel 1933 presso la University of Bombay (oggi University of Mumbai), Dandekar \u00e8 entrato al Fergusson College di Pune nel 1933 in qualit\u00e0 di professore di sanscrito e di Cultura indiana antica. Nel 1936, si reca in Germania per approfondire ulteriori studi, conseguendo, nel 1938, il dottorato di ricerca presso l'Universit\u00e0 di Heidelberg.\nNominato, nel 1950, professore di lingua sanscrita e direttore del \"Dipartimento di sanscrito e lingue pracrite\" presso l'Universit\u00e0 di Poona (Pune) \u00e8 stato preside della Facolt\u00e0 di Lettere della medesima universit\u00e0 dal 1959 al 1965. \nNel 1964, \u00e8 stato nominato direttore del \"Centro di studi avanzati di sanscrito\" sempre presso l'Universit\u00e0 di Poona, incarico che ha mantenuto fino al 1974."}
{"id": "5788905", "revid": "1251122", "url": "https://it.wikipedia.org/wiki?curid=5788905", "title": "Russel Lissack", "text": ""}
{"id": "5788906", "revid": "262457", "url": "https://it.wikipedia.org/wiki?curid=5788906", "title": "R. N. Dandekar", "text": ""}
{"id": "5788917", "revid": "599013", "url": "https://it.wikipedia.org/wiki?curid=5788917", "title": "Adalberto Pe\u00f1aranda", "text": "Caratteristiche tecniche.\nAla o centravanti, ama svariare sul fronte offensivo grazie ad un ottimo dribbling e a discrete doti fisiche e tecniche. Possiede inoltre un tiro potente e buona visione di gioco, che lo rendono abile sia come realizzatore che come uomo assist. In Nazionale ha ricoperto soprattutto il ruolo di esterno sinistro di centrocampo.\nCarriera.\nClub.\nNel 2013 debutta nella Primera Divisi\u00f3n venezuelana con la maglia del Deportivo La Guaira. In due stagioni in patria mette a segno quattro reti in trentasette partite.\nIl 16 giugno 2015 viene acquistato dall'Udinese, che lo gira in prestito al Granada. Dopo aver segnato tre gol in nove presenze in Segunda Divisi\u00f3n B con la seconda squadra, fa il suo esordio in Liga BBVA il 22 novembre giocando da titolare il match casalingo vinto per 2-0 contro l'Athletic Club, che lo rende il pi\u00f9 giovane esordiente con la maglia del club andaluso.\nIl successivo 12 dicembre trova i suoi primi due gol in campionato nella vittoria esterna per 1-2 sul campo del Levante, diventando cos\u00ec, all'et\u00e0 di 18 anni e 195 giorni, il pi\u00f9 giovane giocatore ad aver messo a segno una doppietta nella massima serie spagnola, record precedentemente detenuto da Lionel Messi. Conclude la stagione con cinque reti in ventitr\u00e9 presenze, che consentono alla sua squadra di ottenere la salvezza in Primera Divisi\u00f3n.\nIl 1\u00ba febbraio 2016 firma un contratto di quattro anni e mezzo con il Watford, che lo lascia in prestito al Granada fino al termine della stagione in corso.\nL'11 luglio seguente passa a titolo temporaneo all'Udinese, con cui debutta il 13 agosto 2016 nella partita di Coppa Italia persa 2-3 in casa contro lo Spezia, entrando al posto di Matos. Il 20 agosto seguente fa il suo esordio in Serie A in -Udinese (4-0), subentrando a Rodrigo de Paul. Complici alcune difficolt\u00e0 di ambientamento, con i friulani trova poco spazio (soltanto 6 presenze in campionato).\nIl 4 gennaio 2017, dopo la risoluzione anticipata del prestito tra Watford e Udinese, viene ufficializzato il suo passaggio, sempre a titolo temporaneo, al , con cui fa cos\u00ec ritorno nella Liga spagnola.\nIl 2 settembre 2019 viene prestato all'Eupen, club di prima divisione belga.\nNel 2020 dopo il termine del prestito all'Eupen torna al Watford.\nNazionale.\nNel 2015 disputa il Campionato sudamericano Under-20, tenutosi in Uruguay, con la Nazionale venezuelana.\nIl 25 marzo 2016 esordisce con la Nazionale maggiore durante un match di qualificazione ai Mondiali 2018 contro il Per\u00f9.\nViene convocato per la Copa Am\u00e9rica Centenario negli Stati Uniti.\nStatistiche.\nPresenze e reti nei club.\n\"Statistiche aggiornate al 20 marzo 2019.\""}
{"id": "5788921", "revid": "228587", "url": "https://it.wikipedia.org/wiki?curid=5788921", "title": "Taharrush gamea", "text": "Taharrush gamea o, pi\u00f9 correttamente, taharrush jama\u02bfi () \u00e8 un'espressione in lingua araba che significa letteralmente \u201cmolestia collettiva\u201d. Con questo nome si designa un'aggressione sessuale di massa ai danni di una donna, che pu\u00f2 anche sfociare nello stupro. La pratica \u00e8 stata documentata per la prima volta in Egitto nel 2005, quando fu utilizzata dalle forze dell'ordine come strumento di repressione contro le donne che protestavano al Cairo a piazza Tahrir. Dal 2012 le aggressioni sessuali, stupro compreso, sono diventate comuni in occasione delle manifestazioni e delle celebrazioni religiose che si svolgono in quella piazza.\nLa diffusione dell'espressione nei mezzi di comunicazione europei e mondiali \u00e8 avvenuta nella traslitterazione \"taharrush gamea\".\nMolestie sessuali di gruppo (\"al-ta\u1e25arrush al-jins\u012b\") in Egitto.\nFino al 2006, con il termine \"al-ta\u1e25arrush\" ci si riferiva in Egitto principalmente alla molestia e allo stupro di bambini. L'espressione ha cominciato ad essere usata per indicare la molestia sessuale (letteralmente \"al-ta\u1e25arrush al-jins\u012b\" significa proprio questo) di donne nello spazio pubblico quando, nel 2006, tramite i social media egiziani, furono rese note le molestie nei confronti di donne e ragazze da parte di una folla di giovani uomini, in occasione della festivit\u00e0 di Id al-fitr nel centro de Il Cairo. Tuttavia, secondo il politologo libanese-americano As\u2019ad Abukhalil, l'espressione \"al taharush al jinsi\", con il significato di \"molestia sessuale\", sarebbe in uso nella lingua araba almeno dagli anni 50 del Novecento. \nGi\u00e0 nel 2005 una ONG egiziana, il \u201cCentro egiziano per i diritti delle donne\u201d (Egyptian Center for Women\u2019s Rights, ECWR), aveva dato il via alla prima campagna contro le molestie sessuali negli spazi pubblici, che defin\u00ec con il termine \"al-ta\u1e25arrush al-jins\u012b\" (\u201cmolestie sessuali\u201d) in uno studio intitolato \"Clouds in Egypt\u2019s Sky\" del 2008. Questo perch\u00e9 durante il referendum costituzionale egiziano del 2005, alcune attiviste avevano segnalato casi di molestie da parte di polizia e agenti provocatori nel corso di manifestazioni e raduni.\nNel 2006 blogger e testimoni oculari riferirono di un'aggressione sessuale di massa ai danni di donne velate e non, compiutasi al Cairo in occasione della festivit\u00e0 religiosa di Id al-fitr da parte di un gruppo di uomini usciti da un cinema del centro cittadino: l'accaduto fu ripreso e trasmesso su YouTube. La tv del servizio pubblico egiziano ignor\u00f2 l'incidente, del quale rifer\u00ec invece l'emittente satellitare Dream Tv. Da allora le aggressioni fisiche o verbali in pubblico sono cresciute nel paese, in particolare proprio in occasione di quella e altre ricorrenze (447 quelle denunciate nel 2015).\nNel 2008, una cineasta locale, Noha Rushdie, \u00e8 stata la prima donna a vincere una causa contro un molestatore. \nIl film \"678\" del 2010 \u00e8 stato il primo a mostrare al cinema le varie forme di molestie in Egitto.\nLa rivoluzione egiziana del 2011 ha visto l'applicazione delle molestie sessuali come mezzo per negare alle donne e alle attiviste l'accesso a spazi e raduni pubblici, provocando la reazione di ONG e organizzazioni femminili. Il 9 marzo 2011, un giorno dopo la giornata internazionale della donna, alcune attiviste femministe arrestate durante una manifestazione in piazza Tahrir furono costrette al controllo della verginit\u00e0. Lo stesso anno divennero iconiche le immagini e i video ripresi il 17 dicembre, in cui una ragazza sconosciuta viene picchiata dalla polizia militare egiziana, spogliata dell'\"abaya\" che indossa, lasciata in reggiseno e trascinata per strada, tanto da suscitare la protesta delle donne egiziane e le reazioni politiche statunitensi (il caso divenne noto come \"The blue bra girl\" in inglese).\nIl fenomeno \u00e8 stato portato per la prima volta all'attenzione dei media occidentali quando ad essere colpita \u00e8 stata una donna straniera di primo piano, la giornalista sudafricana della CBS Lara Logan, aggredita da centinaia di uomini in piazza Tahrir al Cairo nel corso di un suo resoconto sulla rivoluzione del 2011. Salvata da un gruppo di donne e da una ventina circa di soldati, la Logan rivel\u00f2 i dettagli dell'accaduto alcuni mesi pi\u00f9 tardi nel corso del programma televisivo 60 Minutes.\nSecondo alcune organizzazioni egiziane per i diritti umani, sono 500 i casi registrati di molestie sessuali e stupri di gruppo tra giugno 2012 e giugno 2014. Tra le vittime, un'altra giornalista occidentale, una ventiduenne olandese aggredita nel 2013, la cui aggressione fu filmata dalla folla. Lo stesso anno tali atti trovarono giustificazione nelle parole di un predicatore salafita, il quale in televisione sostenne che le vittime di molestie, definite \u00abdemoni\u00bb, \u00abcrociate\u00bb e \u00absenza vergogna\u00bb, ricercassero lo stupro.\nDurante l'amministrazione di Mohammed Mursi, gli incidenti sono diventati ancora pi\u00f9 violenti. Alla fine di un incontro di donne, sopravvissute a tale trattamento alla vigilia del secondo anniversario della rivoluzione egiziana (il 25 gennaio 2013), riunitesi al Cafe Riche (Tal'at \u1e24arb, vicino a piazza Tahrir), \u00e8 stato deciso di portare avanti un'iniziativa politica pi\u00f9 ampia. Contro l'uso di molestie sessuali da parte delle forze di polizia, esse sono riuscite a ottenere il sostegno da parte di una variet\u00e0 di organizzazioni non governative e partiti politici. Lamis El Hadidy, una nota conduttrice televisiva e analista politica, ha affrontato l'argomento durante una trasmissione televisiva, nel mese di febbraio 2013. Un primo tentativo sostenuto da \u02bfAmr \u1e24amzaw\u012b, per cambiare la legge penale, \u00e8 fallito. Proprio in occasione dei festeggiamenti di piazza andati in scena nella capitale in seguito alla deposizione del presidente Mursi nel luglio del 2013, pi\u00f9 di ottanta donne hanno riferito di avere subito stupri o molestie e aggressioni sessuali da parte della folla.\nUna ricerca scientifica dell'Institute of Development Studies (un ente di beneficenza di ricerca affiliato all'Universit\u00e0 del Sussex) descrive il fenomeno, la situazione giuridica e le risposte della societ\u00e0 civile. La legge penale egiziana \u00e8 stata parzialmente rettificata dopo la notizia di un ulteriore incidente, presso il Cairo University College of Law, quando una donna, molestata da un gruppo di numerosi uomini, ha dovuto essere portata in salvo dalla polizia.\nUso dell'espressione \"Taharrush gamea\" da parte delle autorit\u00e0 tedesche.\nIl 10 gennaio 2016, il giornale tedesco Die Welt citava una presa di posizione della polizia federale tedesca in relazione alle aggressioni verificatesi alla stazione di Colonia tra il 31 dicembre 2015 e il 1\u00ba gennaio 2016, quando numerose donne denunciarono di aver subito rapine e molestie sessuali da parte di gruppi di uomini di aspetto nordafricano o arabo (episodi analoghi avvenuti sempre nella notte di San Silvestro vennero denunciati anche ad Amburgo, oltre che a Zurigo, Salisburgo ed Helsinki). Secondo la polizia federale tedesca, il fenomeno della molestia sessuale collettiva di donne nello spazio pubblico sarebbe nota in alcuni Paesi arabi come \"taharrush gamea\" (molestia collettiva).\nIl 10 gennaio 2016, anche un rapporto del Ministero dell'Interno della Renania Settentrionale-Vestfalia sulle aggressioni ha definito \"taharrush gamea\" il termine con cui \u00e8 noto nei Paesi arabi un modus operandi descritto come \"molestia sessuale collettiva che si svolge in mezzo a una folla\", paragonando l'incidente di Colonia agli incidenti che hanno avuto luogo a Il Cairo in Piazza Tahrir durante la rivoluzione egiziana del 2011. Il rapporto ha affermato che gli autori dei reati sono stati \"quasi esclusivamente\" di contesto migratorio \"nordafricano e arabo\", e che 14 dei 19 sospettati identificati dalla polizia venivano da Marocco e Algeria.\nA seguito dell'uso da parte delle autorit\u00e0 tedesche, l'espressione \"taharrush gamea\" \u00e8 stata usata anche dai mezzi di comunicazione europei e mondiali.\nIn particolare \u00e8 stato impiegato dai media occidentali negli articoli a proposito di analoghi atti di violenza collettiva avvenuti nel 2014 e 2015 a Stoccolma e resi pubblici solo nel 2016 dopo gli incidenti di Colonia. Secondo le accuse fatte da alcuni giornali i responsabili delle molestie sarebbero stati \"coperti\" dall'atteggiamento troppo timoroso delle autorit\u00e0, preoccupate di essere accusate di xenofobia.\nSono invece state riconosciute come bufala le molestie sessuali di massa che, secondo alcuni articoli apparsi sulla stampa tedesca e in particolare sul periodico \"Bild\", sarebbero avvenute a Francoforte nella notte tra il 31 dicembre 2016 e il primo gennaio 2017.\nIl fenomeno in Italia.\nNella notte di capodanno tra il 31 dicembre 2021 e il 1\u00ba gennaio 2022, \u00e8 stato documentato un fenomeno riconducibile al \"taharrush gamea\" nel centro di Milano. In Piazza Duomo almeno 9 ragazze sono state accerchiate e molestate da un folto gruppo di uomini che parlavano arabo."}
{"id": "5788923", "revid": "767487", "url": "https://it.wikipedia.org/wiki?curid=5788923", "title": "Circuito chiuso (film 1978)", "text": "Circuito chiuso \u00e8 un film italiano per la TV del 1978 diretto da Giuliano Montaldo.\nTrama.\nAll'interno di una sala cinematografica di Roma viene proiettato uno spaghetti-western. Nella scena finale del film proiettato in sala, proprio quando il protagonista spara, si ode un urlo in sala: uno spettatore \u00e8 rimasto ucciso da un colpo di pistola. Il cinema viene immediatamente chiuso e partono le indagini della polizia. Il colpevole deve necessariamente essere all'interno della sala. Viene fatta una ricostruzione dell'accaduto e il volontario che siede al posto della vittima muore anch'esso colpito da un proiettile proprio quando viene proiettata la stessa scena del film. Dopo di lui anche al questore spetta lo stesso destino.\nL'epilogo sfocia nel surreale e metaforico: \u00e8 il pistolero del film proiettato che spara dallo schermo.\nCuriosit\u00e0.\nAlcune immagini del film proiettato nella sala cinematografica sono tratte dal film \"...e per tetto un cielo di stelle\" del 1968, diretto da Giulio Petroni, con Giuliano Gemma. La locandina all'interno del cinema pubblicizza la proiezione del film \"I giorni dell'ira\", altro film western interpretato da Giuliano Gemma.\nProduzione e accoglienza.\nIl film, prodotto per la Rai e inizialmente pensato per la TV, fu presentato al Festival internazionale del cinema di Berlino. In seguito al notevole successo di critica e pubblico qui ottenuto, la Rai decise di distribuirlo nelle sale cinematografiche. A causa per\u00f2 di disaccordi economici con la produzione (gli attori avevano lavorato per compensi bassi che non includevano la diffusione cinematografica e la Rai non volle rivedere gli accordi contrattuali) il film non usc\u00ec mai nelle sale."}
{"id": "5788924", "revid": "124123", "url": "https://it.wikipedia.org/wiki?curid=5788924", "title": "Jaroslav Goll", "text": "Biografia.\nProfessore all'universit\u00e0 di Praga nel 1885, dove insegnava storia, appoggiava l'idea di far uscire la Boemia dall'Impero d'Austria-Ungheria. Tra i suoi testi, si ricordano \"Quellen und Untersuchungen zur Geschichte der b\u00f6hmischen Br\u00fcder\" (\"Fonti e studi sulla storia dei fratelli boemi\"), \"\u010cechy a Prusy ve st\u0159edov\u011bku\" (\"La Cechia e la Prussia nel medioevo\") e \"Chel\u010dick\u00fd a Jednota v XV. stolet\u00ed\" (\"Chel\u010dick\u00fd e l'unione dei fratelli boemi nel XV secolo\"), quest'ultima del 1916."}
{"id": "5788926", "revid": "767487", "url": "https://it.wikipedia.org/wiki?curid=5788926", "title": "Zheng Long", "text": ""}
{"id": "5788935", "revid": "164044", "url": "https://it.wikipedia.org/wiki?curid=5788935", "title": "Sportsklubben Brann 2016", "text": "Questa voce raccoglie le informazioni riguardanti lo Sportsklubben Brann nelle competizioni ufficiali della stagione 2016.\nStagione.\nL'11 dicembre 2015 \u00e8 stato ufficializzato il calendario per il campionato 2016, con il Brann che avrebbe cominciato la stagione nel fine settimana dell'11-13 marzo 2016, andando a giocare in casa dello Str\u00f8msgodset. Il 14 gennaio 2016, la squadra ha ufficializzato i numeri di maglia in vista della nuova stagione.\nIl 1\u00ba aprile \u00e8 stato sorteggiato il primo turno del Norgesmesterskapet 2016: il Brann avrebbe cos\u00ec fatto visita al F\u00f8rde. Il F\u00f8rde si \u00e8 imposto per 5-4 ai tiri di rigore, dopo lo 0-0 maturato al termine dei tempi supplementari: il Brann ha cos\u00ec salutato la competizione al primo turno.\nIl Brann ha chiuso il campionato al 2\u00ba posto, centrando cos\u00ec la qualificazione ai turni preliminari dell'Europa League 2017-2018.\nMaglie e sponsor.\nLo sponsor tecnico per la stagione 2016 \u00e8 stato Hummel, mentre lo sponsor ufficiale \u00e8 stato Sparebanken Vest. La divisa casalinga era composta da un completo totalmente rosso, con rifiniture bianche. Quella da trasferta era invece completamente nera, con rifiniture rosse."}
{"id": "5788951", "revid": "767487", "url": "https://it.wikipedia.org/wiki?curid=5788951", "title": "Stadio olimpico di Susa", "text": "Lo stadio olimpico di Susa (In francese: stade olympique de Sousse, in arabo: \u0627\u0644\u0645\u0644\u0639\u0628 \u0627\u0644\u0623\u0648\u0644\u0645\u0628\u064a \u0628\u0633\u0648\u0633\u0629) \u00e8 un impianto sportivo di Susa, in Tunisia. Ospita le partite interne dell'\u00c9toile du Sahel, squadra calcistica militante nella Ligue Professionelle 1.\nStoria.\nLo stadio \u00e8 stato inaugurato nel 1973 con una capacit\u00e0 di posti. Nel 1994 \u00e8 stato uno degli impianti designati ad ospitare la Coppa delle Nazioni Africane. In vista dei Giochi del Mediterraneo, nel 2001 \u00e8 stato portato all'attuale capienza, ospitando poi gare calcistiche in occasione della manifestazione.\nStruttura.\nL'impianto ha una capacit\u00e0 di posti a sedere."}
{"id": "5788959", "revid": "1543377", "url": "https://it.wikipedia.org/wiki?curid=5788959", "title": "Cane da assistenza psichiatrica", "text": "Un cane da assistenza psichiatrica \u00e8 uno specifico cane da assistenza addestrato ad assistere il portatore affetto da una disabilit\u00e0 psichica, come un disturbo post traumatico da stress, schizofrenia, depressione, ansia e disturbo bipolare.\nNonostante i cani da assistenza siano tradizionalmente impiegati per assistere pazienti affetti da disabilit\u00e0 come cecit\u00e0, sordit\u00e0 o mobilit\u00e0 ridotta, esiste un ampio spettro di situazioni in cui un cane da assistenza pu\u00f2 portare benefici al proprietario affetto da disabilit\u00e0, come nel caso di disabilit\u00e0 psichiche.\nAddestramento.\nCome tutti i cani da assistenza, un cane da assistenza psichiatrica \u00e8 addestrato a effettuare compiti e azioni in modo da ridurre la disabilit\u00e0 del portatore. A seconda delle necessit\u00e0, il cane pu\u00f2 essere addestrato a: fornire informazioni sull'ambiente circostante (nei casi di paranoia o allucinazione), allontanare il portatore da situazioni potenzialmente stressanti, segnalare determinati comportamenti (in caso di atteggiamenti ripetitivi, dannosi o pericolosi), ricordare al portatore di assumere farmaci, recuperare oggetti, fungere da supporto e sostegno qualora il portatore riscontri spesso vertigini.\nUn cane da assistenza psichiatrica pu\u00f2 appartenere a qualsiasi razza o dimensione, purch\u00e9 adatto ad operare in un contesto pubblico. Spesso i cani da assistenza vengono addestrati da colui che ne diverr\u00e0 il portatore, generalmente con il supporto di un operatore professionista, ma possono anche essere addestrati da centri specializzati e solo successivamente affiancati al portatore. Numerose organizzazioni del settore stanno sempre pi\u00f9 sottolineando l'importanza dell'affiancamento di cani da assistenza a individui affetti da disabilit\u00e0 psichica; infatti, esistono addirittura associazioni specifiche atte ad assistere i portatori di cani da assistenza psichiatrica.\nComplicanze sociali.\nI soggetti accompagnati da cani da assistenza psichica devono spesso affrontare problematiche che non si presentano ad altri portatori di cani da assistenza. Mentre i cani guida per soggetti affetti da deficit visivi, uditivi e motori sono ben conosciuti ed accettati nella societ\u00e0 odierna, lo stesso non si pu\u00f2 dire per i cani da assistenza psichiatrica. In aggiunta, una persona affetta da disabilit\u00e0 psichica pu\u00f2 apparire perfettamente sana agli occhi di un osservatore e, anche a causa della stigmatizzazione sociale della disabilit\u00e0 psichica, il portatore potrebbe essere riluttante a illustrare la propria condizione o il compito del cane. Inoltre, bench\u00e9 il cane possa appartenere a qualsiasi razza ed essere di qualsiasi dimensione in relazione ai compiti che deve svolgere, esiste un'opinione pubblica secondo cui tutti i cani da assistenza sono di media o grossa taglia e appartenenti ad alcune specifiche razze."}
{"id": "5788970", "revid": "287204", "url": "https://it.wikipedia.org/wiki?curid=5788970", "title": "645 (numero)", "text": "Seicentoquarantacinque (645) \u00e8 il numero naturale dopo il 644 e prima del 646."}
{"id": "5788976", "revid": "547034", "url": "https://it.wikipedia.org/wiki?curid=5788976", "title": "Seychelles FA Cup", "text": "La Seychelles FA Cup \u00e8 la coppa nazionale calcistica delle Seychelles. Fondata nel 1976, \u00e8 organizzata dalla federazione calcistica delle Seychelles.\nTitoli per club.\n(*) \"St Louis Suns United include i club Saint-Louis FC e Sunshine FC.\""}
{"id": "5788984", "revid": "287204", "url": "https://it.wikipedia.org/wiki?curid=5788984", "title": "648 (numero)", "text": "Seicentoquarantotto (648) \u00e8 il numero naturale dopo il 647 e prima del 649."}
{"id": "5788986", "revid": "124123", "url": "https://it.wikipedia.org/wiki?curid=5788986", "title": "Mario Volpato", "text": "\u00c8 stato professore universitario di matematica applicata in quattro Universit\u00e0 italiane (Ferrara, Venezia, Trento, Padova) e a livello istituzionale ha ricoperto il ruolo di presidente della Camera di Commercio di Padova dal 1969 al 1982. Fondatore della CERVED S.p.A. nel 1974, il Centro elettronico reteconnesso valutazione elaborazione dati, considerato ancora oggi la pi\u00f9 grande banca dati on line in Europa. Volpato \u00e8 considerato figura storica nonch\u00e9 pioniere nel campo dell'innovazione e dell'intermodalit\u00e0 a livello provinciale padovano ma anche nazionale. Grazie alle sue intuizioni, il professor Mario Volpato \u00e8 riuscito a dare a Padova, e attraverso Padova all'Italia intera, due innovativi pilastri per il progresso economico: l'Interporto di Padova e, appunto, la Cerved, societ\u00e0 nazionale di informatica delle Camere di Commercio (ora InfoCamere), la struttura fondata nel 1974 che ha informatizzato i servizi di tutte le Camere di Commercio e che costituisce il primo esempio di rete interconnessa tra enti pubblici.\nBiografia.\nNei primi anni Sessanta, durante il suo periodo di docenza alla facolt\u00e0 veneziana di Economia e Commercio, intu\u00ec l'enorme potenzialit\u00e0 degli elaboratori elettronici nel campo della ricerca scientifica e delle applicazioni nella produzione ed istitu\u00ec uno dei primi Centri universitari di calcolo elettronico, specializzato sin dall'inizio nella risoluzione numerica dei problemi strategici connessi alla gestione scientifica delle imprese. Successivamente, a Padova, nel periodo in cui \u00e8 stato professore ordinario di calcolo delle probabilit\u00e0 nella facolt\u00e0 di Scienze matematiche, fisiche e naturali dell'Universit\u00e0 di Padova (dal 1974 al 1985), cur\u00f2 l'indirizzo applicativo del corso di laurea in matematica e diresse il Centro di matematica applicata dell'Universit\u00e0 dal 1977 al 1990, istituito per stabilire un legame tra universit\u00e0 e imprese. In questo periodo, con altri docenti padovani, Volpato concorse al successo dell'idea di consorziare pi\u00f9 universit\u00e0 per dotarle di una grossa unit\u00e0 centrale di elaborazione accessibile a distanza, una banca dati. Partecip\u00f2, con l'allora ministro padovano della Pubblica Istruzione Luigi Gui, alla costituzione del Consorzio (primo in Italia) per la gestione del Centro interuniversitario del Nord-Est di calcolo automatico (C.I.N.E.C.A.), sorto a Casalecchio di Reno (Bologna), del quale \u00e8 stato vice presidente per i primi 10 anni. Con questo Centro, grazie a una moderna rete di informatica potenzi\u00f2 le capacit\u00e0 di calcolo scientifico di una quindicina di grandi universit\u00e0 italiane e di istituti di ricerca dei maggiori complessi industriali nazionali. Alla fine degli anni Sessanta, il professor Volpato fu a capo di diverse commissioni di studio per l'automazione, mediante elaboratori elettronici, della gestione di enti pubblici e privati, tra i quali il Ministero della Pubblica Istruzione e la Provincia di Roma. Grazie all'esperienza determinante del CINECA, su proposta del ministro Gui, il 6 febbraio 1970 il professor Volpato fu nominato presidente della Camera di Commercio di Padova, e ricopr\u00ec questa carica fino al 1982. In quegli anni di presidenza fond\u00f2 nel 1973 l'Interporto di Padova e nel 1974 il C.E.R.V.E.D (Centro elettronico reteconnesso valutazione elaborazione dati). Soprattutto per queste due sue \u201ccreature\u201d, Volpato \u00e8 considerato un vero pioniere nel campo dell'innovazione e dell'intermodalit\u00e0 a livello nazionale italiano. Il moderno concetto di intermodalit\u00e0 \u00e8 nato grazie a lui: lo stesso neologismo \u201cinterporto\u201d \u00e8 stato coniato da Volpato nel 1970. In poco meno di tre anni, dal 1970 al 1973, sotto la sua spinta innovativa si cre\u00f2 nella Zona Industriale di Padova la societ\u00e0 Interportuale: il 6 giugno 1973 i quattro soci fondatori, Comune di Padova, Provincia di Padova, Camera di Commercio di Padova e Ferrovie dello Stato dettero vita a \u201cInterporto Merci Padova Spa\u201d, annoverato poi tra i 9 Interporti di primo livello.\nCon CERVED e Interporto, assieme allo sviluppo della Zona Industriale di Padova, il professor Volpato trasform\u00f2 la realt\u00e0 padovana, dando alla citt\u00e0 un ruolo nazionale nell'informatica e nel trasporto intermodale delle merci. Con il matematico Alessandro Faedo, Mario Volpato fu inoltre tra i fondatori dell'Associazione italiana per l'informatica ed il calcolo automatico (A.I.C.A.), sorta a Padova. Volpato guid\u00f2 il passaggio dalla meccanizzazione di servizi camerali con il sistema dell'elaborazione meccanografica a quello dell'elaborazione elettronica. Il 20 dicembre 1974 Volpato fond\u00f2 infatti a Padova CERVED S.p.A., cio\u00e8 la pi\u00f9 grande banca dati on line in Europa, la cui prima sede fu in una stanza della Camera di Commercio padovana. La societ\u00e0 CERVED (oggi Infocamere), rimane il primo esempio nazionale, ma anche europeo, di rete interconnessa tra enti pubblici. Non a caso, alla fine del 1976 questa societ\u00e0 rappresent\u00f2 uno dei punti fermi che contano nella geografia dell'informatica italiana. Nell'agosto 1982 alla presidenza della Camera di Commercio Padova, gli succedette Antonio Frigo, che rest\u00f2 presidente fino al 1997 dando continuit\u00e0 all'azione del professor Volpato. Frigo ammise subito che, oltre all'Interporto, con CERVED ricevette in eredit\u00e0 il massimo distributore di informazioni on line in Italia e uno dei maggiori del mondo. Nel 2011 la Camera di Commercio di Padova ha istituito il \"Premio Mario Volpato\" per ricordare la figura del professore. Dopo la prima edizione di quel Premio, nel 2015 l'ente camerale padovano ha modificato l'impianto e il nome del riconoscimento, chiamandolo \"Premio Volpato-Menato\"."}
{"id": "5788987", "revid": "232551", "url": "https://it.wikipedia.org/wiki?curid=5788987", "title": "Francesco Miccich\u00e8", "text": ""}
{"id": "5788989", "revid": "599013", "url": "https://it.wikipedia.org/wiki?curid=5788989", "title": "Australian Open 2016 - Qualificazioni singolare femminile", "text": "Le qualificazioni del singolare femminile dell'Australian Open 2016 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5788991", "revid": "287204", "url": "https://it.wikipedia.org/wiki?curid=5788991", "title": "649 (numero)", "text": "Seicentoquarantanove \u00e8 il numero naturale dopo il 648 e prima del 650."}
{"id": "5788994", "revid": "33751", "url": "https://it.wikipedia.org/wiki?curid=5788994", "title": "Coupe du Tchad", "text": "La Coupe du Tchad \u00e8 la coppa nazionale calcistica del Ciad. Fondata nel 1973, \u00e8 organizzata dalla federazione calcistica del Ciad."}
{"id": "5788996", "revid": "92723", "url": "https://it.wikipedia.org/wiki?curid=5788996", "title": "Abbazia di Altenburg", "text": "L'abbazia di Altenburg (in tedesco: \"Stift Altenburg\") \u00e8 un monastero benedettino situato ad Altenburg, in Austria. Si trova a circa 30\u00a0km a nord di Krems an der Donau nel Waldviertel, nella Bassa Austria. Fu fondata nel 1144 dalla contessa Hildeburg di Poigen-Rebgau. Nel corso della sua storia sub\u00ec numerose invasioni ed attacchi, e fu distrutta dagli svedesi nel 1645. Sotto l'imperatore Giuseppe II nel 1793 all'abbazia fu proibito di accettare nuovi novizi, ma a differenza di molti altri monasteri in Austria \u00e8 riuscita a rimanere funzionale.\nL'abbazia raggiunse la sua attuale forma barocca sotto la direzione degli abati Maurus Boxler e Placidus Much. La modernizzazione dell'abbazia \u00e8 stata curata dall'architetto Josef Munggenast con il supporto di alcuni dei pi\u00f9 illustri artisti e artigiani d'Austria: Paul Troger per gli affreschi, Franz Josef Holzinger per gli stucchi e Johann Georg Hoppl per i marmi. La struttura barocca che ha sostituito la precedente abbazia romanica \u00e8 una delle migliori in Austria.\nStoria.\nL'abbazia di Altenburg fu fondata nel 1144 dalla contessa Hildeburg di Poigen-Rebgau. Scavi archeologici effettuati dall'ufficio federale per i monumenti tra il 1983 e il 2005 hanno rivelato la data della fondazione nei resti di un muro del XII\u00b0 secolo e di un chiostro romanico risalente al XIII secolo. Il monastero fu distrutto e ricostruito a seguito di numerosi attacchi. Il primo avvenne nel 1251 ad opera di Ermanno V di Baden, seguito da altri dei Cumani tra il 1304 e il 1327 e inoltre durante la crociata Hussita dal 1427 al 1430. Fu poi attaccata da Boemia, Moravia ed Ungheria nel 1448, e dai turchi nel 1552.\nGi\u00e0 nel 1327 furono eseguiti alcuni restauri da parte di Gertrude, vedova di Heidenreich von Gars. Nel 1645 gli svedesi distrussero l'abbazia.\nLa ricostruzione del monastero inizi\u00f2 dopo la guerra dei trent'anni nei secoli XVII e XVIII. L'abbazia raggiunse la sua attuale forma barocca sotto la direzione degli abati Maurus Boxler e Placidus Much. La modernizzazione dell'abbazia \u00e8 stata curata dall'architetto Josef Munggenast con il supporto di alcuni dei pi\u00f9 illustri artisti e artigiani d'Austria: Paul Troger per gli affreschi, Franz Josef Holzinger per gli stucchi e Johann Georg Hoppl per i marmi. Sotto l'imperatore Giuseppe II nel 1793 all'abbazia fu proibito di accettare nuovi novizi, ma a differenza di molti altri monasteri in Austria \u00e8 riuscita a rimanere funzionale. Dopo la rivoluzione del 1848, i debiti dell'abbazia furono pagati con la vendita di alcune delle principali opere della cappella.\nIl 12 marzo 1938 l'abate Ambros Minarz rifiut\u00f2 di esporre la bandiera nazista con la svastica presso l'abbazia, il che port\u00f2 alla sua occupazione da parte delle squadre d'assalto (organizzazione paramilitare del partito nazista) dal 17 marzo 1938. Per un breve periodo tra il 1940 e il 1941, i nazisti chiusero l'abbazia e nel 1941 fu sciolta. L'abate fu posto in stato di arresto e la comunit\u00e0 privata dei propri averi. Dal 1945 i locali furono utilizzati come alloggio dalle truppe Sovietiche. Sotto l'abate Maurus Knappek (1947\u20131968) gli edifici furono restaurati e la comunit\u00e0 monastica ristabilita.\nFin dal 1625, l'abbazia \u00e8 stata membra della Congregazione d'Austria, e ora nella Confederazione Benedettina.\nScavi archeologici effettuati nella cappella hanno rivelato un medievale \"monastero sotto il monastero\". I reperti comprendono un refettorio, una sala capitolare, i laboratori e le celle dei monaci, un chiostro, uno scriptorium e una cappella gotica dedicata a San Vito\nPlanimetria.\nL'abbazia occupa un'area molto vasta, con la facciata anteriore rivolta ad oriente. \u00c8 lunga circa 200 metri ed \u00e8 circondata da una serie di giardini.\nIl complesso abbaziale ha 12 settori identificati:\nCaratteristiche.\nL'abbazia mostra una fusione di stile barocco e rococ\u00f2 stucco stili architettonici nei suoi interni. Durante la ricostruzione, la biblioteca, scala imperiale e sala di marmo sono stati aggiunti. La scala, la chiesa abbaziale e la biblioteca sono noti per gli affreschi dipinti da Paul Troger. Quelli nel vestibolo che porta alla biblioteca sono opera del suo allievo, Johann Jakob Zeiller.\nLa biblioteca, costruita nel 1740, \u00e8 di stile barocco eleganza architettonica, una sala imponente che sale a tre piani di altezza. La sala biblioteca \u00e8 di 48\u00a0m (157\u00a0ft) di lunghezza e il suo soffitto \u00e8 decorato da affreschi realizzati da Paul Troger. Tra i tanti affreschi, i pi\u00f9 caratteristici sono il giudizio di Salomone, la sapienza di Dio e la luce della fede. Sotto la biblioteca c'\u00e8 un grande cripta decorata con molti affreschi di artisti sconosciuti; una scena particolare, d'aspetto truce, \u00e8 quella della danza macabra.\nLa chiesa \u00e8 a forma ovale e ha una cupola. Fu restaurata nel 1730-1733 da Joseph Munggenast. La cupola \u00e8 decorata da affreschi Troger. La caratteristica principale della pala d'altare \u00e8 un dipinto dell'assunzione di Maria, sormontata da una rappresentazione della trinit\u00e0.\nGiardini.\nNegli ultimi anni \u00e8 stata realizzata una serie di giardini ben curati in stili diversi intorno al monastero. Sono stati tutti sviluppati dagli stessi monaci con l'assistenza del progetto \"Natur im Garten\", nonch\u00e9 dai vivai della zona.\nUn tempo parco dell'abbazia, il \"Giardino delle religioni\" (\"Der Garten der Religionen\") \u00e8 il pi\u00f9 grande dei giardini dell'abbazia ed \u00e8 utilizzato per la coltivazione degli alberi di Natale e da frutta. Il parco si compone di cinque aree verdi dedicate alle pi\u00f9 grandi religioni al mondo: induismo, buddhismo, ebraismo, cristianesimo ed islam. In esso vi \u00e8 anche un grande stagno naturale circondato da un prato pieno di fiori di campo, un gruppo di alberi e il vecchio boschetto di prugni dove possono essere osservati animali della zona. Vi \u00e8 anche una zona con alberi di melo che richiamano il tema del \"monastero sotto il monastero\".\nIl \"Giardino officinale (Der Apothekergarten)\" sul lato orientale del convento \u00e8 stato sviluppato sul luogo in cui una volta vi era il giardino delle erbe utilizzate per scopi medicinali nel medioevo. L'attuale giardino \u00e8 stato realizzato secondo le linee pi\u00f9 moderne della scienza orticulturale.\nIl \"Giardino della Creazione (Der Sch\u00f6pfungsgarten\") \u00e8 stato creato nella parte meridionale della chiesa abbaziale dove un tempo sorgeva il Giardino dell'Origine. Il tema del parco \u00e8 teologico: il racconto della creazione. La panchina sotto il grande albero di noce \u00e8 stata citata come uno dei luoghi migliori per passare una calda giornata d'estate.\nIl \"giardino della tranquillit\u00e0\" (\"Der Garten der Stille\"), la pi\u00f9 recente area aggiunta, \u00e8 stato sviluppato verso est nel luogo un tempo usato come riserva di caccia. Si tratta di un giardino naturale paesaggistico costituito da un frutteto, un vigneto, una zona per le farfalle, alveari di insetti e un giardino da hobby. Ci sono 11 sculture in pietra realizzate da Eva Vorpagel-Redl, posizionale in punti strategici lungo i sentieri che conducono alla zona della foresta. Vi \u00e8 anche una piattaforma che offre viste sull'imponente facciata orientale della cappella e sulla parte orientale del monastero medievale.\nIl\" Kreuzganggarten\" \u00e8 semplicemente il giardino del chiostro."}
{"id": "5789005", "revid": "161273", "url": "https://it.wikipedia.org/wiki?curid=5789005", "title": "IRAS F00183-7111", "text": "IRAS F00183-7111 \u00e8 una galassia iperluminosa all'infrarosso (HyLIRG), situata nella costellazione del Tucano, la cui luce ha impiegato circa 3,5 miliardi di anni per giungere fino alla Terra.\nA centro \u00e8 presente un nucleo galattico attivo che la rende estremamente luminosa e, nonostante la grande distanza, risulta una delle galassie pi\u00f9 luminose dell'Universo osservabile con una produzione di energia pari a quella di un quasar, ipotizzando perfino che possa trattarsi di una forma di transizione verso un quasar.\nIRAS F00183-711, essendo fortemente oscurata dalla polvere della stessa galassia, emette la maggior parte della sua luminosit\u00e0 nelle lunghezze d'onda dell'infrarosso. Pertanto \u00e8 stata oggetto di studio con osservazioni effettuate mediante il Telescopio spaziale Spitzer.\nL'analisi spettrografica, effettuata nelle lunghezze d'onda comprese tra 4 e 20 micron, ha messo il evidenza la presenza, ovviamente, di idrogeno molecolare, ma anche di silicati, idrocarburi, anidride carbonica, monossido di carbonio ed acqua ghiacciata, tutti elementi utili anche per favorire lo sviluppo della vita.\nNello spettro si rileva anche un picco che corrisponde alla presenza di neon, utile per valutare l'attivit\u00e0 di formazione stellare in galassie distanti."}
{"id": "5789056", "revid": "1812835", "url": "https://it.wikipedia.org/wiki?curid=5789056", "title": "Universo a energia totale nulla", "text": "L'universo a energia totale nulla \u00e8 una teoria cosmologica fondata sull'ipotesi che l'energia totale dell'universo sia esattamente zero: l\u2019energia positiva dovuta alla materia sarebbe cancellata esattamente dalla energia negativa gravitazionale.\nTale ipotesi ha consentito a Edward Tryon di proporre nel 1973 in un articolo su \"Nature\" che l'intero universo sia emerso da una particolare fluttuazione del vuoto quantistico, caratterizzata da una condizione di zero energia che si sarebbe mantenuta nell'universo attuale.\nStoria.\nL'idea che una grande fluttuazione statistica dello stato di vuoto quantistico potrebbe consentire la nascita di un oggetto macroscopico, in particolare una stella, purch\u00e9 non venga violata la legge di conservazione dell'energia, fu proposta per la prima volta da Pascual Jordan.\nTeoria.\nSecondo la teoria quantistica dei campi la materia pu\u00f2 sorgere spontaneamente dallo \"stato di vuoto\" in base al principio di indeterminazione di Heisenberg e alla simmetria fra particelle e antiparticelle. La formazione spontanea di coppie elettrone-positrone \u00e8 un fenomeno ben noto; queste coppie, a energia totale non nulla, violano per tempi brevissimi il principio di conservazione dell'energia e scompaiono tanto pi\u00f9 rapidamente quanto maggiore \u00e8 la loro energia. Un processo analogo potrebbe riguardare microregioni di spaziotempo della lunghezza di Planck (schiuma quantistica) che potrebbero continuamente nascere ed annullarsi nel vuoto quantistico. Il principio di indeterminazione per\u00f2 implica anche che una fluttuazione che non richieda energia pu\u00f2 provocare effetti di durata illimitata, potendo portare alla nascita di un intero universo.\nTryon osserv\u00f2 che l'energia positiva della massa e l'energia negativa del campo gravitazionale si cancellano se l'universo \u00e8 piatto. In questo caso l'energia totale dell'universo sarebbe nulla ed esso potrebbe durare per sempre. Le osservazioni astronomiche attuali sono compatibili sia con l'ipotesi che l'universo sia piatto, sia con la cancellazione fra energia di massa ed energia gravitazionale. L'ipotesi che l'universo abbia energia totale nulla costituisce un interessante complemento della teoria del Big Bang, risultando compatibile in particolare con la teoria inflazionaria e rendendo non pi\u00f9 necessaria la singolarit\u00e0 iniziale.\nIl fisico e cosmologo Alan Guth ha definito quindi l'universo come un grande \"pasto gratis\" emerso dal \"nulla\" del vuoto quantistico."}
{"id": "5789059", "revid": "409435", "url": "https://it.wikipedia.org/wiki?curid=5789059", "title": "Folco Perrino", "text": "Biografia.\nFolco Perrino ha iniziato studiando con i noti musicisti Felice Quaranta, Nino Rossi e Luigi Gallino diplomandosi a Parma in pianoforte presso il Conservatorio Arrigo Boito. A Torino ha studiato anche composizione con Luigi Perracchio.\nCon la moglie Elena Bollatto, ha fondato nel 1957 il Duo di pianoforte Bollatto-Perrino, che si \u00e8 esibito per la prima volta in concerto al Teatro Carignano di Torino. Ha suonato per oltre mezzo secolo con famose orchestre dirette dai celebri maestri del calibro di Gianfranco Rivoli, Carlo Zecchi, Antonino Cascio, Vittorio Antonellini, Dieter-Gerhardt Worm, Georg Ventila, J\u00f6rg Faerber, Josep Wilkomirski, \u013dudov\u00edt Rajter e Pinchas Steinberg.\nCos\u00ec iniziava ogni concerto con la moglie."}
{"id": "5789063", "revid": "15756", "url": "https://it.wikipedia.org/wiki?curid=5789063", "title": "Nicol\u00f2 Quartieri", "text": "Biografia.\nLaureato a Pisa per due anni \u00e8 stato assistente alla facolt\u00e0 di filosofia nella stessa citt\u00e0. Di orientamento moderato aderisce al Partito Liberale Democratico, per il quale viene eletto alla provincia di Massa Carrara, di cui \u00e8 stato a lungo presidente, ed eletto deputato per otto legislature. Alla Camera \u00e8 stato segretario dell'ufficio di presidenza e membro di diverse commissioni. Attraverso un impegno congiunto alla provincia e in parlamento sblocca la situazione della ferrovia Pontremolese, in progetto fin dal 1861, ottenendo di inserirla nell'elenco delle linee complementari finanziate dalla legge Baccarini. Come presidente della provincia, inoltre, dal 1874 trasforma in provinciale la strada da Aulla al confine di Parma attraverso Linari e il Passo del Lagastrello, permettendo il collegamento della vallata del Bagnone con quella del Tavarone. Nel 1875 ha partecipato alla fondazione della Banca di Lecco e Guidoni, fallita nel 1883, e si \u00e8 battuto per ottenere l'abolizione del dazio sulla macinazione delle castagne."}
{"id": "5789069", "revid": "729019", "url": "https://it.wikipedia.org/wiki?curid=5789069", "title": "Yitzhak Hofi", "text": "\u00c8 stato il 5\u00b0 direttore del Mossad, in carica all'epoca dell'operazione Entebbe.\nBiografia.\nPrime esperienze militari.\nHofi nacque a Tel-Aviv nel 1927, all'epoca del mandato britannico. Si arruol\u00f2 nell'Haganah nel 1944 e prese parte alla guerra d'indipendenza del 1948 inizialmente come comandante del battaglione \"Yftah\" nelle neonate forze di difesa israeliane (IDF), che avevano nel frattempo sostituito l'organizzazione paramilitare dell'Haganah, ed in seguito a capo del 51\u00ba battaglione della Brigata Giv'ati con la quale prese parte a numerose operazioni di rappresaglia contro gli arabo-palestinesi negli anni '50.\nNel corso della crisi di Suez del 1956 fu a capo delle forze israeliane impegnate nella battaglia di Mitla nel Sinai, mentre negli anni '60 fu comandante della scuola ufficiali dell'IDF.\nDurante la guerra dei sei giorni del 1967 ha prestato servizio come comandante del dipartimento operazioni presso lo stato maggiore dell'IDF prima di diventare comandante del comando settentrionale durante la guerra del Kippur nell'ottobre del 1973.\nServizio nel Mossad.\nNel 1974, successivamente al riordinamento dei servizi di sicurezza a seguito delle conclusioni della commissione Agranat dopo la guerra dello Yom Kippur, Hofi fu nominato direttore del Mossad.\nNel corso del suo mandato dovette affrontare la questione del dirottamento del volo Air France 139, con diversi ostaggi tenuti prigionieri da terroristi palestinesi, nell'aeroporto della citt\u00e0 ugandese di Entebbe. Hofi diresse i preparativi e il supporto che permisero il successo dell'operazione Entebbe o Yonatan (dal nome del comandante del gruppo d'assalto) che port\u00f2 alla liberazione degli ostaggi, per lo pi\u00f9 israeliani ed ebrei; il Mossad, in particolare, si occup\u00f2 dei rilevamenti dell'aeroporto da parte di agenti operativi nonch\u00e9 dell'organizzazione dei rifornimenti degli aerei israeliani a Nairobi nel viaggio di ritorno, permesso per mezzo dei contatti con l\"'intelligence\" keniota.\nIl suo nome \u00e8 inoltre associato all'omicidio di diversi esponenti dell'organizzazione terroristica Settembre Nero, nonch\u00e9 all'operazione Babilonia del 1981, durante la quale venne distrutto il reattore nucleare iracheno di Osiraq.\nDopo la carriera militare.\nNel 1982 Hofi si ritir\u00f2 a vita civile divenendo amministratore delegato dell'azienda di distribuzione di energia elettrica IEC.\nMor\u00ec il 15 settembre 2014 a 87 anni."}
{"id": "5789071", "revid": "533647", "url": "https://it.wikipedia.org/wiki?curid=5789071", "title": "Unione Sportiva Massese 2005-2006", "text": "Questa voce raccoglie le informazioni riguardanti l'Unione Sportiva Massese nelle competizioni ufficiali della stagione 2005-2006."}
{"id": "5789076", "revid": "767487", "url": "https://it.wikipedia.org/wiki?curid=5789076", "title": "Middle East Forum", "text": "Il Middle East Forum (MEF) \u00e8 un Think tank fondato nel 1990 dallo storico statunitense Daniel Pipes, che ne \u00e8 anche il direttore. Il Forum si occupa di definire e promuovere gli interessi americani in Medio Oriente, attraverso programmi e pubblicazioni come il Middle East Quarterly.\nObiettivi.\nSecondo i suoi portavoce, la missione del Forum \u00e8 la seguente:\n\"Il Forum ritiene che gli Stati Uniti abbiano degli interessi capitali nella regione; in particolare, crede nei solidi rapporti con Israele, la Turchia e altre democrazie emergenti; opera a favore dei diritti umani nella regione; cerca uno stabile prezzo del petrolio e a basso costo; e incoraggia una risoluzione pacifica delle dispute regionali e internazionali.\nIl MEF considera la regione, con la sua profusione di governi dittatoriali, ideologie radicali, conflitti esistenziali, disaccordi sui confini territoriali, violenza politica e armi di distruzione di massa, come una grossa fonte di problemi per gli Stati Uniti. Pertanto, caldeggia delle attive misure di protezione per gli Stati Uniti e per i Paesi loro alleati.\nA tal fine, il Forum cerca di aiutare a stabilire un clima intellettuale, atto a permeare la politica estera americana, rendendone accessibili le questioni chiave a un pubblico qualificato\"."}
{"id": "5789097", "revid": "89688", "url": "https://it.wikipedia.org/wiki?curid=5789097", "title": "Parco nazionale del Vatnaj\u00f6kull", "text": "Il parco nazionale del Vatnaj\u00f6kull (in islandese: \"Vatnaj\u00f6kuls\u00fej\u00f3\u00f0gar\u00f0ur\"), \u00e8 un parco nazionale dell'Islanda e il pi\u00f9 grande d'Europa.\nGeografia.\nIl Parco nazionale del Vatnaj\u00f6kull copre parte del sud-est dell'Islanda, inclusi fra tutti il Vatnaj\u00f6kull, la pi\u00f9 grande calotta di ghiaccio in questo paese e una delle pi\u00f9 grandi di Europa, cos\u00ec come le zone circostanti come l'Askja a nord.\nStoria.\nIl parco \u00e8 stato creato il 7 giugno 2008. Esso comprende pi\u00f9 antichi Parco nazionale Skaftafell creati il 15 settembre 1967 e di J\u00f6kuls\u00e1rglj\u00fafur creato nel 1973.\nLa costruzione di quattro nuovi uffici turistici \u00e8 prevista per il 2012, portando il totale a sei (\u00c1sbyrgi, M\u00fdvatn, Skaftafell, Skri\u00f0uklaustut sul Lagarflj\u00f3t, H\u00f6fn e Kirkjub\u00e6jarklaustur)."}
{"id": "5789107", "revid": "124865990", "url": "https://it.wikipedia.org/wiki?curid=5789107", "title": "Campionato del mondo PDC", "text": "Il Campionato del mondo PDC, organizzato dalla Professional Darts Corporation (PDC) \u00e8 uno dei due campionati del mondo di freccette. L'altro mondiale, organizzato dalla British Darts Organisation (BDO) \u00e8 il Campionato del mondo BDO. Il torneo PDC inizia a dicembre e termina a gennaio, nei giorni in cui inizia il torneo BDO. I vincitori del mondiale PDC ricevono il Sid Waddell Trophy.\nLa prima edizione del mondiale PDC si tenne nel 1994 (allora si chiamava campionato del mondo WDC), anno in cui il World Darts Council si separ\u00f2 dal BDO e solo nel 1997 il WDC divenne PDC. Oggi i giocatori di freccette sono liberi di scegliere quale campionato disputare (ma non possono partecipare a entrambi lo stesso anno).\nL'attuale campione del mondo PDC \u00e8 lo scozzese Peter Wright, al suo secondo titolo.\nRecord e statistiche.\nFinalisti.\nNelle 29 edizioni del mondiale PDC sono 18 i giocatori che hanno giocato almeno una finale e, di questi, dieci hanno poi vinto il titolo.\nChiusure con nove frecce.\nSono undici i giocatori che hanno realizzato una Nine-dart finish. Solo l'olandese Raymond van Barneveld e l'inglese Adrian Lewis ne hanno realizzate due.\nTrofeo.\nIn seguito alla morte del commentatore Sid Waddell, avvenuta l'11 agosto 2012, fu presa la decisione di chiamare il trofeo in suo onore dall'edizione 2013."}
{"id": "5789114", "revid": "1788047", "url": "https://it.wikipedia.org/wiki?curid=5789114", "title": "HMS Scarborough", "text": "HMS \"Scarborough\" \u00e8 stato il nome di diverse navi della Marina militare del Regno Unito, dato in onore della citt\u00e0 inglese di Scarborough."}
{"id": "5789118", "revid": "751106", "url": "https://it.wikipedia.org/wiki?curid=5789118", "title": "Geothlypis trichas", "text": "La golagialla comune (Geothlypis trichas ) \u00e8 un uccello della famiglia dei Parulidi originario dell'America settentrionale e centrale.\nTassonomia.\nSe ne riconoscono tredici sottospecie:\nDescrizione.\nLa golagialla comune \u00e8 un piccolo uccello canoro con dorso, ali e coda oliva, gola e petto gialli e addome bianco. I maschi adulti hanno maschere facciali nere che si allargano fino ai lati del collo attraverso occhi e fronte, contornate sopra da una banda bianca o grigia. Le femmine hanno aspetto simile, ma hanno le regioni inferiori pi\u00f9 chiare e sono prive di maschera nera. Gli uccelli immaturi sono simili nell'aspetto alle femmine adulte. I maschi del primo anno hanno una maschera nera sbiadita che scurisce completamente a partire dalla primavera.\nLe tredici razze di questa specie differiscono soprattutto nel disegno facciale dei maschi e nella brillantezza del giallo delle regioni inferiori. Le forme sud-occidentali della specie sono quelle maggiormente variopinte e presentano le regioni inferiori di un giallo pi\u00f9 intenso.\nDistribuzione e habitat.\nLa golagialla comune nidifica in paludi, prati e altri habitat umidi dotati di una vegetazione bassa e fitta del Nordamerica, dall'Alaska, passando per il Canada, fino al Messico centrale. In inverno si sposta verso l'America Centrale e talvolta compare, come rara visitatrice accidentale, anche in Europa occidentale.\nBiologia.\nHabitat riproduttivi di questa specie sono le paludi e altre zone umide con una vegetazione bassa e fitta, ma pu\u00f2 anche essere rinvenuta in altre aree con un fitto manto di arbusti. Tuttavia, questa specie \u00e8 meno comune nelle zone aride. Le femmine sembrano prediligere i maschi dotati di maschere pi\u00f9 grandi. I golagialla comuni nidificano ai piani inferiori della vegetazione, deponendo 3-5 uova in un nido a forma di coppa. Entrambi i genitori si dedicano all'alimentazione dei pulcini.\nLe razze settentrionali sono migratrici notturne e svernano nelle zone meridionali dell'areale di nidificazione o in America Centrale e nelle Indie Occidentali. Le forme meridionali sono per lo pi\u00f9 stanziali. Questa specie pu\u00f2 fare la sua comparsa come rara visitatrice occasionale nell'Europa occidentale.\nQuesta specie si nutre di insetti, che cattura solitamente tra la fitta vegetazione, ma talvolta anche in volo a mezz'aria.\nIl canto della golagialla comune \u00e8 un rumoroso \"twichety twichety twichety twich\". Il richiamo \u00e8 un delicato \"jip\".\nMigrazione.\nLe rotte migratorie della golagialla comune variano in base alla stagione e alla localizzazione. Durante la migrazione autunnale, tra agosto e ottobre, le golagialla comuni di Canada, Stati Uniti occidentali, orientali e centrali e delle regioni esterne agli Stati Uniti seguono tutte delle rotte migratorie uniche. Al termine della migrazione autunnale, gli adulti di entrambi i sessi e gli individui immaturi tendono a giungere a destinazione all'incirca nello stesso tempo. Differenze nei tempi e nei percorsi seguiti sono state riscontrate in questi stessi gruppi anche nella migrazione primaverile, tra i primi di febbraio e gli ultimi di maggio. Tuttavia, i maschi generalmente arrivano prima a destinazione delle femmine. Durante entrambe le migrazioni, molti uccelli dedicano gran parte del tempo al riposo nel corso di apposite soste. Alcuni esemplari rimangono nella propria stazione di sosta per alcune settimane o mesi, mentre altri vi restano solo pochi giorni prima di continuare il loro viaggio verso la meta finale.\nUn luogo di studio sulle migrazioni della golagialla comune unico e degno di nota \u00e8 l'isola di Appledore, nel Maine. Gli uccelli normalmente migrano verso quest'isola durante i mesi primaverili, manifestando un distinto aspetto di movimenti e di ecologia durante la sosta. Lo studio di questa migrazione tra aprile e giugno \u00e8 stato effettuato dai ricercatori del Dipartimento di Biologia del Canisius College di Buffalo, New York. Gli uccelli che giungono sull'isola dopo la seconda volta vi arrivano prima degli uccelli che vi giungono per la prima volta. Ogni anno, in media, i maschi tendono ad arrivare sull'isola cinque giorni prima delle femmine e al loro arrivo pesano pi\u00f9 di queste ultime. \u00c8 possibile che i maschi vi giungano prima per poter insediarsi in territori prima dell'arrivo delle femmine. Questo potrebbe conferire loro un migliore accesso alle risorse e una maggiore probabilit\u00e0 di trovare una compagna. Tuttavia, entrambi i sessi rimangono circa una settimana sull'isola prima di ripartire.\nAnche la migrazione in Florida \u00e8 stata accuratamente studiata. In questo Stato, le golagialla comuni vengono avvistate pi\u00f9 spesso nella regione peninsulare meridionale che nel \"panhandle\" settentrionale, pi\u00f9 vicino al cuore degli Stati Uniti. Il picco migratorio nella regione si registra tra l'ultima settimana di settembre e la seconda settimana di ottobre. Non sappiamo molto riguardo alla migrazione primaverile in Florida, ma le sue caratteristiche sembrano simili a quelle della migrazione autunnale.\nUlteriori studi sono necessari per comprendere le abitudini migratorie della specie in altre parti degli Stati Uniti.\nConservazione.\nNonostante una riduzione del numero di esemplari in alcune aree, dovuta alla perdita dell'habitat, la specie rimane tuttora molto comune."}
{"id": "5789148", "revid": "767487", "url": "https://it.wikipedia.org/wiki?curid=5789148", "title": "Lullaby for the Working Class", "text": "Lullaby for the Working Class sono stati un gruppo indie rock di Lincoln, Nebraska, attivo nella seconda met\u00e0 degli anni novanta.\nStoria dei Lullaby for the Working Class.\nIl nucleo originario del gruppo \u00e8 formato dal chitarrista/cantante Ted Stevens e dal polistrumentista Mike Mogis, a cui successivamente si aggiunsero il bassista A.J., fratello di Mike, e il batterista Shane Aspegren. Il nome scelto per la band \u00e9 un riferimento al lavoro di Ted Stevens (impiegato in un negozio di materassi), anche se per lungo tempo la band sostenne che fosse una citazione da un saggio politico di Lev Tolstoj.\nNel 1996 pubblicarono il loro primo album \"Blanket Warm\" per la Bar/None ottenendo un ottimo successo di critica."}
{"id": "5789164", "revid": "1776051", "url": "https://it.wikipedia.org/wiki?curid=5789164", "title": "Giuseppe Resti Ferrari", "text": "Biografia.\nOriginario di Milano cresce ed effettua i suoi studi a Mantova, citt\u00e0 dove la sua famiglia, di origine mantovana, aveva fatto ritorno e dove rimane per tutta la vita. Nel 1855 entra come praticamente nel tribunale provinciale austriaco. Fino all'annessione della citt\u00e0 al Regno d'Italia (1866), \u00e8 stato sostituto procuratore di stato sempre a Mantova e procuratore di stato a Vicenza. Nella magistratura italiana ha ricoperto gli incarichi di sostituto procuratore del Re a Perugia e Brescia, procuratore a Lecco e Bergamo, consigliere della corte d'appello di Brescia, presidente di sezione della Corte d'appello di Bologna e infine presidente della corte d'Appello di Brescia."}
{"id": "5789165", "revid": "124123", "url": "https://it.wikipedia.org/wiki?curid=5789165", "title": "Evasio Radice", "text": "Biografia.\nUfficiale di carriera del Regno di Sardegna (capitano d'artiglieria e insegnante all'Accademia Reale di Torino) partecip\u00f2 alla insurrezione del 1821. Dopo il fallimento di quel moto, fu condannato a morte in contumacia (sentenza del 19 luglio 1821) e fu quindi costretto all'esilio dapprima in Spagna, dove combatt\u00e9 nelle file dei costituzionali, quindi in Irlanda, dove insegn\u00f2 letteratura italiana nell'universit\u00e0 di Dublino. Soggiorn\u00f2 quindi a Londra, dove nel 1846 conobbe Giuseppe Mazzini, a Parigi e in Svizzera. Torn\u00f2 infine a Torino nel 1848, poco prima della promulgazione dello Statuto Albertino. Fu reintegrato nel grado militare ed eletto deputato alla I Legislatura del Regno di Sardegna e riconfermato per la III e la IV schierandosi su posizioni di sinistra. Fu apprezzato da Vincenzo Gioberti, il quale lo mand\u00f2 ministro plenipotenziario al Parlamento di Francoforte e incaricato di una missione nel Belgio. Nel parlamento sabaudo si schier\u00f2 contro la ratifica del trattato di pace con l'Austria dopo la Prima guerra d'indipendenza, opponendosi ai desideri del re espressi nel proclama di Moncalieri. Mor\u00ec di colera a Genova. La sua tomba si trova nel cimitero monumentale di Staglieno a Genova, nel primo terrazzo del British Cemetery."}
{"id": "5789166", "revid": "767487", "url": "https://it.wikipedia.org/wiki?curid=5789166", "title": "Cl\u00e9ber Ricardo Luz", "text": "Carriera.\nIn Brasile ha militato con Santa F\u00e9 do Sul, Jau Futsal e Itapeva. Arriva in Italia nell'estate del 2008, giocando in Serie A tra le file dell'Augusta. Negli anni successivi militer\u00e0 in Serie B con Siracusa, Scanzano, Castellamonte e Petrarca; in Serie C1 con Santa Lucia del Mela e Miane. Ha al suo attivo anche un'esperienza in Kuwait con l'Al Nassr. Nella stagione sportiva 2018-19 viene tesserato dalla squadra calabrese del Farmacia Centrale Paola, dopodich\u00e9 dopo essere tornato al Castellamonte per l\u2019inizio della stagione 2020-2021 si \u00e8 trasferito alla Giorik Sedico C5 dove gioca il campionato nazionale di serie B girone B"}
{"id": "5789172", "revid": "446353", "url": "https://it.wikipedia.org/wiki?curid=5789172", "title": "Scarborough (nave)", "text": "Scarborough fu una nave della Prima Flotta, che venne utilizzata per il trasporto dei detenuti che avrebbero contribuito alla colonizzazione europea dell'Australia nel 1788."}
{"id": "5789174", "revid": "110157", "url": "https://it.wikipedia.org/wiki?curid=5789174", "title": "Coppa del Brasile 2016", "text": "La Coppa del Brasile 2016 (ufficialmente in portoghese Copa do Brasil 2016) \u00e8 stata la 28\u00aa edizione della Coppa del Brasile.\nFormula.\nPartite a eliminazione diretta con gare di andata e ritorno. In caso di pareggio nei tempi regolamentari, passa la squadra che ha realizzato il maggior numero di gol fuori casa. Nel caso non sia possibile determinare un vincitore con la regola dei gol fuori casa, sono previsti i tiri di rigore. La regola dei gol fuori casa non si applica per la finale.\nNel primo e secondo turno la squadra che gioca la prima partita in trasferta \u00e8 quella con il miglior piazzamento nel Ranking CBF e se vince con 2 o pi\u00f9 gol di scarto \u00e8 automaticamente qualificata al turno successivo senza dover disputare la gara di ritorno.\nPartecipanti.\n6 squadre ammesse di diritto a partire dagli ottavi di finale (5 per essersi qualificate alla Coppa Libertadores 2016 e quella con il miglior piazzamento nella S\u00e9rie A 2015 tra le squadre che non partecipano alla Coppa Libertadores 2016), 70 squadre ammesse tramite piazzamenti nelle competizioni statali, 10 tramite Ranking CBF.\nQualificati agli ottavi di finale.\nSquadre ammesse direttamente agli ottavi di finale:\nCompetizioni statali.\nSquadre ammesse per il miglior piazzamento nei campionati o nelle coppe statali:\nRanking.\nSquadre ammesse per il miglior piazzamento nel Ranking CBF 2016:\nRisultati.\nPrimo turno.\n\"Andata 16, 17 marzo, 5, 6, 7, 12, 13, 14, 19, 20, 21, 27 aprile e 18 maggio 2016, ritorno 6, 7, 13, 14, 19, 20, 21, 26, 27, 28, 30 aprile, 4, 5 e 25 maggio 2016. Gli accoppiamenti sono stati determinati tramite sorteggio l'11 gennaio 2016.\"\nSecondo turno.\n\"Andata 3, 4, 5, 10, 11, 12, 17 maggio e 1\u00ba giugno 2016, ritorno 10, 12, 17, 18, 19 maggio, 15 giugno e 6 luglio 2016.\"\nTerzo turno.\n\"Andata 6, 7, 13, 20 e 21 luglio 2016, ritorno 20, 27 e 28 luglio 2016. Il fattore campo \u00e8 stato determinato tramite sorteggio il 23 maggio 2016.\"\nOttavi di finale.\nSorteggio.\nGli accoppiamenti e il fattore campo sono stati determinati tramite sorteggio il 2 agosto 2016. Le squadre sono state divise in due urne: la prima con le 6 squadre che sono entrate nella competizione a partire dagli ottavi di finale pi\u00f9 le due qualificate dal terzo turno con la miglior posizione nel Ranking CBF, la seconda con gli altri 8 club qualificati dopo il terzo turno.\n\"Sono contrassegnate con un asterisco (*) le squadre che entrano nella competizione a partire dagli ottavi di finale, tra parentesi \u00e8 indicata la posizione nel Ranking CBF.\"\nPartite.\n\"Andata 24, 31 agosto e 1\u00ba settembre 2016, ritorno 21 e 22 settembre 2016.\"\nQuarti di finale.\n\"Andata 28 settembre 2016, ritorno 19 ottobre 2016. Gli accoppiamenti e il fattore campo sono stati determinati tramite sorteggio il 23 settembre 2016.\"\nSemifinali.\n\"Andata 26 ottobre 2016, ritorno 2 novembre 2016. Il fattore campo \u00e8 stato determinato tramite sorteggio il 20 ottobre 2016.\"\nFinale.\n\"Il fattore campo \u00e8 stato determinato tramite sorteggio il 4 novembre 2016.\"\nVerdetti.\nQualificazione per la Coppa Sudamericana.\nLe sei squadre eliminate prima degli ottavi di finale con il miglior piazzamento nella S\u00e9rie A 2015 o nella S\u00e9rie B 2015 si qualificano per la Coppa Sudamericana 2016 insieme alla vincitrice della Copa do Nordeste 2016 (Santa Cruz) e alla vincitrice della Copa Verde 2015 (Cuiab\u00e1).\nClassifica marcatori.\n\"Dati aggiornati al 7 dicembre 2016.\""}
{"id": "5789194", "revid": "762947", "url": "https://it.wikipedia.org/wiki?curid=5789194", "title": "Nadine Sierra", "text": "Biografia.\nNata a Fort Lauderdale nel 1988, da madre portoghese e padre americano di origini di portoricane e italiane, ha frequentato la Alexander W. Dreyfoos School of the Arts a West Palm Beach e si \u00e8 specializzata presso il Mannes College of Music e alla Music Academy di Marilyn Horne West, divenendo la pi\u00f9 giovane artista al Premio Fondazione Marilyn Horne.\nHa iniziato a cantare a 14 anni presso il Palm Beach Opera e ha fatto il debutto operistico due anni pi\u00f9 tardi in \"H\u00e4nsel e Gretel\" di Engelbert Humperdinck. Quando aveva 15 anni ha cantato il brano \"O mio babbino caro\" di Gianni Schicchi nel programma della National Public Radio \"From the Top\".\nHa debuttato in concerto ad Helsinki nel 2009.\nNel 2011 ha debuttato alla San Francisco Opera nei ruoli di Juliet/Maria nella prima assoluta di \"Heart of a Soldier\" di Christopher Theofanidis e nel 2013 al Teatro San Carlo di Napoli con \"Rigoletto\". Ancora come Gilda nel 2015 ha esordito al Metropolitan Opera e nel gennaio 2016 alla Scala di Milano, in coppia con Leo Nucci\nHa cantato al Concerto di Capodanno 2016, in mondovisione, dal Gran Teatro La Fenice, in Venezia.\nHa cantato al Concerto di Capodanno 2017 del Teatro Massimo di Palermo.\nHa cantato al Concerto di Capodanno 2019 del Teatro La Fenice di Venezia.\nSempre al Teatro La Fenice di Venezia ha interpretato il ruolo del titolo in Lucia di Lammermoor di Donizetti.\nHa beneficiato dell'Adler Fellowship dal 2011 al 2012."}
{"id": "5789203", "revid": "287204", "url": "https://it.wikipedia.org/wiki?curid=5789203", "title": "Buddhismo in Nepal", "text": "Il buddhismo in Nepal ha una rilevante importanza storica, in quanto proprio nell'odierna zona di Lumbini nacque Siddharta Gautama, il futuro Buddha della stirpe dei Shakya ed appartenenti al regno di Kapilbastu; anche se non \u00e8 possibile assegnare con certezza l'anno in cui il principe nacque, solitamente la data viene collocata a circa il 623 a.C.\nAttualmente il 10,74% dei nepalesi professa la fede buddhista, consistente principalmente nella pratica delle etnie che parlano le lingue tibeto-birmane. Nelle regioni maggiormente collinari e montane del paese l'induismo ha assorbito i principi buddhisti a tal punto che in molti casi ne vengono condivise le divinit\u00e0 e finanche i templi; ad esempio il tempio di Muktinath \u00e8 un luogo sacro e casa comune di culto sia per gli ind\u00f9 che per i seguaci del Buddha.\nPanoramica.\nIn Nepal la stragrande maggioranza delle persone s'auto-identificano come ind\u00f9, tuttavia le influenza buddhiste sono assai diffuse in molti e variegati aspetti della cultura nepalese, in una misura in cui i siti templari delle due religioni sono luoghi di culto condiviso per le popolazioni di entrambe le fedi; in questa maniera, a differenza di ci\u00f2 che avviene per altri paesi, la distinzione tra induismo e buddhismo non \u00e8 sempre chiara.\nDurante il regno del re A\u1e43\u015buvarman(VII secolo) la principessa nepalese Bhrikuti ha svolto un ruolo significativo nella diffusione e nello sviluppo del buddhismo in Tibet. L'architettura buddhista-tibetana \u00e8 stata a lungo influenzata da artisti nepalesi e scultori come il grande Araniko. I testi sacri del buddhismo Mah\u0101y\u0101na sono scritti principalmente in alfabeto Ranjana, la metodologia di scrittura dell'etnia Newa, oppure in Lantsa che \u00e8 un derivato diretto del Ranjana.\nNel buddhismo tradizionale nepalese vi sono nove testi particolari che vengono chiamati \"Nove Gioielli del Dharma\" (Navagrantha); essi sono considerati i nove libri del buddhismo per eccellenza:\nCome detto, tra i popoli di lingue tibeto-birmane il buddhismo tibetano \u00e8 la forma pi\u00f9 diffusa e praticata. Il buddhismo Newar \u00e8 una forma Vajrayana influenzata dalla scuola Theravada. Molti gruppi buddhisti sono poi a loro volta influenzati dall'induismo. Il buddhismo rimane per\u00f2 la religione dominante nelle aree pi\u00f9 settentrionali e scarsamente popolate, che sono abitate da popolazioni correlate a quella dei tibetani, vale a dire gli Sherpa, i Lopa, i Manangi, i Thakali, i Lhomi, gli abitanti di \u1e0colp\u0101 ed infine i Nyimba: messi tutti assieme essi costituiscono una piccola minoranza della popolazione totale del Nepal.\nI gruppi etnici che vivono nella zona centrale del paese, come i Gurung, i Lepcha, i Tamang, i Magar, i Newa, gli Yakkha, i Thami, i Chhantyal ed infine i Chepang sono anch'essi buddisti. Tutti questi gruppi etnici hanno grandi popolazioni rispetto ai loro vicini del nord e sono caduti sotto l'influenza dell'induismo a causa dei loro stretti contatti con le caste ind\u00f9. A loro volta, molti di loro alla fine hanno adottato l'induismo e sono stati in gran parte integrati nello stesso sistema delle caste.\nTra i Kirat, soprattutto i Limbu e la gente del popolo Rai, hanno adottato pratiche buddiste tibetane dai loro vicini buddisti. Le persone Jirel, che sono considerate anch'esse parte dei Kirat, hanno adottato il buddismo tibetano.\nStoria.\nBuddha nacque come principe Siddharta in Nepal. Egli raggiunse l'illuminazione sotto l'albero della Bodhi a Bodh Gaya, nell'attuale Bihar in India. Egli stesso ha predicato il proprio insegnamento e, quindi, da quel momento \u00e8 nato il pensiero Buddismo.\nBuddhismo pre-Licchavi.\nL'imperatore Ashoka dell'Impero Maurya fece erigere un pilastro a Lumbini, il luogo di nascita del Buddha, nel II secolo a.C. Dopo il Terzo concilio buddhista, Ashoka invi\u00f2 alcuni suoi missionari in Nepal. Si ritiene inoltre che Ashoka sia andato sino a Patan (Nepal) e qui vi abbia fatto costruire quattro stupa; la figlia del sovrano, Charumati, si sarebbe inoltre stabilita nel villaggio di Chabahi, che si trova tra Kathmandu e Bodhnath.\nBuddhismo durante la dinastia Rana (1846-1951).\nLe moderne pratiche dei buddhisti Newa in Nepal vengono in gran parte assorbiti nella corrente religiosa principale del paese, ovvero l'induismo, anche se poi certe pratiche rimangono distinte, come ad esempio certe forme d'arte e la questione delle caste. Nel nord, le persone di origine tibetana hanno continuato a praticare ed esprimere la propria fede nelle forme immutate del buddhismo tibetano, questo specialmente nel caso dei Nyimba nel nordovest del Nepal. D'altra parte i Thakali, che avevano tradizionalmente svolto un ruolo importante nella societ\u00e0 nepalese, ma fino ad allora mantenuto il buddhismo come loro fede ufficiale, negli ultimi anni cominciarono ad abbracciare l'induismo.\n\u00c8 significativo notare che durante il regime autocratico della dinastia Rana diversi buddhisti della scuola Theravada furono banditi dal paese con l'accusa di aver cominciato a predicare per cercare di convertire il popolo. La cacciata dei monaci buddhisti tra il 1926 e il 1944 si \u00e8 svolta come misura richiesta nel tentativo di sopprimere la rinascita del buddhismo Theravada, che aveva avuto il suo inizio nei primissimi anni '20 del secolo. Inoltre, la riscoperta di Lumbini, luogo di nascita del Buddha, si \u00e8 verificata proprio in questo periodo, col contributo essenziale - tra gli atri - anche del generale nonch\u00e9 primo ministro Chandra Shamsher Jang Bahadur Rana.\nDinastia Shah (1951-2006).\nDopo il rovesciamento della dinastia Rana nel 1951, il buddhismo cominci\u00f2 gradualmente a svilupparsi nel paese. La scuola del buddhismo Theravada ha svolto un ruolo molto significativo per la campagna di rinascita buddhista nel moderno Nepal a partire dal 1920. Questo movimento ha cambiato il buddhismo da una religione di alcuni specifici e minoritari gruppi etnici e castali ad una fede che va oltre l'etnia e la casta di appartenenza. Attualmente sono presenti tre principali scuole buddhiste, quella tibetana, quella Newar e quella Theravada.\nIl turismo \u00e8 un altro dei fattori importanti per la promozione del buddhismo nepalese nel mondo. Ogni anno la capitale Kathmandu pu\u00f2 accogliere pi\u00f9 di 10.000 viaggiatori provenienti da tutto il mondo, venuti solo per visitare i famosi stupa Boudhanath e Swayambhunath. Questi sono i siti architettonici pi\u00f9 notevoli e significativi e che si trovano solamente in Nepal; oltre a questi due principali monumenti buddhisti vi sono centinaia di altri complessi templari praticamente in ogni angolo delle strade di Kathmandu e delle altre citt\u00e0 principali del Nepal.\nCentro di meditazione buddista internazionale ha iniziato ad operare a Kathmandu nel 1985.\nRepubblica del Nepal (2006-oggi).\nIl Nepal \u00e8 diventato ufficialmente uno Stato laico nel 2006, pertanto tutte le religioni hanno ora pari opportunit\u00e0 di diffondere i loro insegnamenti in base propria fede."}
{"id": "5789230", "revid": "287204", "url": "https://it.wikipedia.org/wiki?curid=5789230", "title": "Ospedale pediatrico", "text": "L'ospedale pediatrico \u00e8 una struttura destinata unicamente all'assistenza sanitaria in et\u00e0 infantile e adolescenziale, specializzato nella cura delle malattie dell'infanzia e della crescita. Tale struttura offre inoltre trattamenti di riabilitazione, di convalescenza e prevenzione, con adeguato supporto psicologico, sociale ed educativo ai piccoli malati e alle famiglie.\nStoria.\nLa pediatria prima degli ospedali pediatrici.\nSino al XIX secolo i medici non hanno rivolto particolare attenzione alle modalit\u00e0 di cura dei bambini, che erano semplicemente considerati come adulti di piccole dimensioni: l'unica precauzione era quella di dosare i farmaci, uguali a quelli somministrati agli adulti. Tranne rare eccezioni, rappresentate da pochi medici come Avicenna, Girolamo Mercuriale e Gaetano Palloni, il mondo della medicina non si interessava alla cura dei bambini, ritenuta superflua e inutile.\nIl famoso medico persiano Avicenna (980-1037), infatti, fu autore de \"Il canone della medicina\", nel quale vengono descritte con precisione le febbri esantematiche, la meningite acuta, le pleuriti e l'apoplessia nei bambini, mentre Girolamo Mercuriale diede il suo contributo alla nascita della pediatria con la scrittura del \"De Morbis Puerorum\" (1583) e il \"Nomothelasmus Seu Ratio Lactandi Infantes\" (1522).\nAlcuni progressi in ambito della medicina pediatrica si ebbero nel 1769, quando George Armstrong apr\u00ec un rudimentale ambulatorio pediatrico il 24 aprile a Londra, chiamato \"Dispensary for the Infant Poor\". Un percorso simile venne intrapreso nel 1787 dal dottor Joseph J. Mastalier che fond\u00f2 a Vienna un primo istituto pubblico per bambini malati: la struttura riusc\u00ec a sopravvivere per l'intero XIX secolo, diventando il fulcro della pediatria austriaca e gettando le basi per la nascita dell\"'Ospedale pediatrico Sant\u2019Anna\" costruito a Vienna nel 1837. Tuttavia negli anni che precedono la nascita della pediatria come vera e propria scienza medica possiamo ritrovare solo casi isolati di medici che si fanno portatori del nuovo ideale ottocentesco basato sull'obbiettivo di sconfiggere la mortalit\u00e0 infantile. Un sostenitore di tale visione e pioniere della creazione della cura infantile fu il medico Domenico Antonio Mandini: quest'ultimo sostiene infatti che molti bambini\nIl primo ospedale pediatrico: L'Hopital Necker-Enfants Malades.\nL'ospedale Necker, affiliato all'Universit\u00e0 Paris Descartes, \u00e8 situato nel pieno centro di Parigi ed \u00e8 importantissimo nella storia della medicina in quanto \u00e8 stato il primo ospedale pediatrico mai costruito in tutto il mondo.\nLa fondazione dell'Ospedale Pediatrico Necker fu fortemente sostenuta da Madame Suzanne Curchod Necker, moglie di Jacques Necker, allora ministro di Luigi XVI, a causa delle pessime condizioni in cui versavano i bambini. Il Re appoggi\u00f2 con entusiasmo questa idea e nel 1778, con il nome iniziale di \"Hospices de charit\u00e9 Saint-Sulpice e Gros Caillou\", modificato solo in seguito in \"Necker-Enfants Malades Hospital\", l'ospedale pot\u00e9 dare inizio alla sua attivit\u00e0 presso la struttura del monastero benedettino di Nostra Signora di Liesse.\nCon l'inizio dell'800 il Consiglio Generale degli Ospizi, in fase di riorganizzazione del sistema sanitario, decise la creazione di una struttura dedicata interamente alla cura dei bambini: il nuovo centro specialistico fu cos\u00ec costruito nel 1802, non solo come luogo di assistenza e riabilitazione infantile ma anche come orfanotrofio.\nCome altre strutture pediatriche, l'edificio venne diviso in base alla patologia e all'et\u00e0 dei pazienti, venne costruito inoltre un grande giardino affinch\u00e9 il ricovero dei bambini fosse per loro meno gravoso. Nota importante \u00e8 la presenza all'interno dell'Ospedale di studenti universitari, che mostra come la Francia gi\u00e0 a quei tempi fosse realmente vicina al tema della pediatria.\nNel 1927 infine l\"'Hopital Necker-Enfants Malades\" venne accorpato ad un'altra struttura ospedaliera diventando un centro altamente innovativo per adulti e bambini.\nIl \"Great Ormond Street Hospital\".\nStorico ed importantissimo ospedale pediatrico di Londra, ubicato precisamente a Bloomsbury\",\" il \"Great Ormond Street Hospital\" (GOSH) apr\u00ec i battenti il 14 febbraio 1852 con soli 10 posti letto e 2 medici, Charles West e William Jenner, fu il primo ospedale in tutto il Regno Unito ad offrire assistenza ospedaliera dedicata prettamente ai bambini. La nascita di questa struttura cambi\u00f2 radicalmente il modo di percepire l'et\u00e0 infantile in campo medico: per la prima volta nella storia i medici capirono che era necessario riconoscere ai bambini cure specifiche e personalizzate rispetto a quelle degli adulti. \nFondamentale per la nascita e lo sviluppo della struttura fu la regina Vittoria, che, grazie alla sua dedizione e ai suoi investimenti, ne divenne la patrona ufficiale: nonostante ci\u00f2 l'ospedale purtroppo non aveva ancora i mezzi adatti per poter curare importanti patologie come la tubercolosi polmonare e, nonostante gli sforzi della regina, il problema economico sussistette ancora per lungo tempo. Fu grazie all'impegno del famoso scrittore britannico Charles Dickens che l'ospedale cominci\u00f2 ad acquisire un'importanza fondamentale nel paese: infatti egli riusc\u00ec a portare all'attenzione di tutti, tramite i suoi scritti, un clamoroso dato secondo cui pi\u00f9 di un terzo della popolazione londinese moriva in et\u00e0 infantile. Ci\u00f2 fece aumentare le donazioni di privati e gli investimenti consentirono all'ospedale di migliorare e aumentare la propria capienza.\nNegli anni a venire l'ospedale si forn\u00ec di tutte le innovazioni e di tutte le tecnologie che con il tempo vennero create: la struttura si arricch\u00ec di una scuola di medicina e di infermieristica, vennero introdotte le prime terapie elettroconvulsivanti, i primi macchinari a raggi X e TAC.\nFu proprio qui che nel 1962 si apr\u00ec la strada alla cardiochirurgia infantile: per la prima volta si riusc\u00ec ad installare un bypass al cuore di un bambino, grazie all'utilizzo di una macchina cuore-polmone ideata gi\u00e0 nel 1931 dal chirurgo statunitense John Heysham Gibbon. Dai primi anni del 1960 il Great Ormond Street Hospital \u00e8 ancora oggi uno dei pi\u00f9 importanti centri per il trapianto di cuore nel mondo.\nNel 1979 inoltre il Great Ormond Street Hospital fu sede del primo trapianto avvenuto mai in Inghilterra di midollo osseo ad opera del professor Roland Levinsky.\nLa nascita degli ospedali pediatrici in Italia.\nIl \"Regina Margherita\" di Torino.\nL'interesse europeo nella cura delle malattie dell'et\u00e0 infantile port\u00f2 anche in Italia i suoi frutti nella prima met\u00e0 del XIX secolo: infatti gi\u00e0 nel 1843 il conte Franchi fond\u00f2 a Torino l'Ospedale infantile Regina Margherita, che rappresent\u00f2 il primo ospedale pediatrico italiano, specializzato nel trattamento del rachitismo e dell'adenite tubercolare femminile.\nIl dottor Secondo Laura in quegli anni contribu\u00ec, ricoverando sempre pi\u00f9 bambini malati, in modo determinante allo sviluppo dell'Ospedaletto, originariamente stabilito in una casa di Corso Dante, che presto assunse le dimensioni di una vera struttura sanitaria grazie alle donazioni ed elargizioni dei soci e dei benefattori tra i quali la stessa Famiglia Reale, la Pia Opera San Paolo, la Cassa di Risparmio di Torino e il quotidiano \"La Stampa\".\nLa stessa Regina Margherita di Savoia volle dare il suo nome all'Istituto. Con il nome, diventato ufficialmente \"Ospedale Infantile Regina Margherita\", nel 1888 cambi\u00f2 anche la sede dell'Ospedaletto, che, trasferitosi nel nuovo edificio in via Menabrea 6 ultimato nel 1890, divent\u00f2 punto di sperimentazione della medicina sui pi\u00f9 piccoli. Con la creazione di nuovi reparti l'ospedale crebbe ulteriormente e presto i locali divennero insufficienti per le esigenze di quel periodo. La vecchia sede era inadeguata sia alle domande di ricovero sia alle esigenze scientifiche e didattiche: cos\u00ec in una successiva trasformazione della struttura vennero formate le divisioni ospedaliere (Oncologia e Ematologia) e le divisioni universitarie (Gastroenterologia, Genetica, Auxologia, Diabetologia, Reumatologia) ed ancora la divisione di neuropsichiatria ancora oggi attive e in stretta collaborazione con l'ospedale gineocologico Sant'Anna di Torino. Con esso, fa parte infatti di un'unica azienda ospedaliera, riconosciuta a livello nazionale, in pieno sviluppo e con gli stessi obiettivi.\nIl \"Bambino Ges\u00f9\" di Roma.\nNel 1869 sorgeva a Roma l'Ospedale pediatrico Bambino Ges\u00f9, per iniziativa della duchessa Salviati, dove venivano accettati bambini dai 2 ai 12 anni.\nIn quei tempi i bambini erano curati sostanzialmente nelle medesime strutture, anguste e poco attrezzate, in cui erano curati i malati adulti e per questo la duchessa Arabella Salviati, profondamente addolorata dalla condizione in cui versavano gli infanti, decise di fondare un ospedale pediatrico basato sul modello dell'Hopital des Enfants Malades di Parigi. Il suo progetto venne immediatamente supportato dal duca Scipione e dai figli che, in occasione del suo compleanno, decisero di donarle parte dei loro risparmi contenuti in un piccolo salvadanaio, passato alla storia e conservato a ricordo di quel primo gesto di solidariet\u00e0. Pochi mesi dopo, il 19 marzo 1869, veniva adibita a ricovero una stanza attigua all'Orfanotrofio delle Zoccolette, sulla riva sinistra del Tevere.\nAlla nascita del nuovo Ospedale erano disponibili appena quattro letti; tuttavia per Roma ci\u00f2 rappresent\u00f2 ugualmente una rivoluzione che forniva una risposta e un sostegno concreto alla richiesta di aiuto soprattutto dei bimbi pi\u00f9 poveri.\nLa crescita e lo sviluppo dell'Ospedale vennero fortemente sostenuti dalla famiglia Salviati e da altri benefattori della citt\u00e0 e ben presto la sede originaria divenne troppo piccola per le esigenze della nuova Capitale d'Italia. Per questo motivo alla Duchessa Salviati fu affidata parte dell'antico convento di Sant'Onofrio sul colle del Gianicolo, dove venne trasferito l'Ospedale che gi\u00e0 ai primi del \u2018900 si impose come punto di riferimento per tutti i piccoli malati della citt\u00e0. Agli inizi del secolo un medico del \"Bambino Ges\u00f9\", Luigi Concetti, diede addirittura avvio alla prima scuola di Pediatria in Italia di cui era diventato cattedratico, creando cos\u00ec una vera e propria \"coscienza pediatrica\" nei medici cos\u00ec come nei cittadini.\nDurante la Prima Guerra Mondiale la Regina Elena di Savoia che pi\u00f9 volte aveva gi\u00e0 visitato il \"Bambino Ges\u00f9\", don\u00f2 alla duchessa Salviati la colonia di Santa Marinella, che originariamente ospitava bambini affetti da tubercolosi ossea. Successivamente la famiglia Salviati, preoccupata per il futuro incerto della struttura, decise di donarla ufficialmente a Papa Pio XI nel gennaio del 1924: d'ora in poi l'ospedale verr\u00e0 sempre sostenuto dall'operato di tutti i pontefici successivi, tanto da essere rinominato come \u201cl'Ospedale del Papa\u201d. Nel 1985 l'Ospedale Bambino Ges\u00f9 ottenne il riconoscimento di Istituto di Ricovero e Cura a Carattere Scientifico (IRCCS) e si afferm\u00f2 a livello internazionale, affiancando all'attivit\u00e0 clinica quella di ricerca e di sperimentazione per le cure innovative, come punto di riferimento per la salute dei bambini.\nL'Ospedalino di Bologna.\nNel 1872, la signora Anna Sorbi, vedova dell'illustre Clemente Nicoli, ricco borghese originario di Bologna, alla sua morte destin\u00f2 tutti i suoi averi alla fondazione di un ospedale per la cura gratuita di povere fanciulle. L'anno successivo alla struttura venne concesso il riconoscimento di \"Ospedale Nazionale\" da parte della prefettura.\nTuttavia i lavori tardarono ad iniziare a causa della mancanza di fondi e fu soltanto grazie ad altri lasciti che l'ospedale inizi\u00f2 il suo percorso a partire dalla ricostruzione di alcuni immobili della congregazione dei Poveri artisti. La struttura ospedaliera venne cos\u00ec costruita secondo le pi\u00f9 avanzate tecnologie del tempo e finalmente l'8 novembre 1880 pot\u00e9 accogliere le prime sette bambine, che vennero affidate alle cure dei dottori Marcellino Venturoli e Gaetano Modonesi e assistite da alcune suore legate all'Opera Pia.\nPurtroppo, a causa dei bombardamenti su Bologna durante la seconda guerra mondiale l'Ospedalino fu completamente distrutto nel 1944. Finito il conflitto, la struttura, sotto il controllo dell'Opera Pia, inizi\u00f2 una nuova vita a partire dalla ricostruzione iniziata nel 1948. Con il passare degli anni e a seguito della nascita di altri centri specialistici bolognesi, l'Ospedalino si trasform\u00f2 in un collegio per fanciulle e in un luogo di accoglienza per anziani. Nel 1970, l'Opera Nazionale Maternit\u00e0 e Infanzia comunic\u00f2 che l'ente non avrebbe pi\u00f9 potuto definirsi ospedale ma solamente istituto.\nL'ospedale Pediatrico \"Meyer\" di Firenze.\nUna delle pi\u00f9 grandi ed importanti strutture pediatriche europee nacque nel 1884 a Firenze: \u00e8 l'Ospedale Meyer, dedicato esclusivamente alla cura dei bambini, fondato dal famoso commendatore russo Giovanni Meyer che lo dedic\u00f2 alla moglie Anna Meyer precocemente deceduta, la quale aveva espresso nelle sue ultime volont\u00e0 proprio la creazione di una struttura dedicata a bambini poveri convalescenti.\nAl momento della fondazione si chiamava infatti \"Ospedale pediatrico Anna Meyer\" e qui si formarono coloro che divennero i padri della moderna pediatria: il professore Giuseppe Mya, con i suoi studi sulla TBC, Carlo Comba, famoso per le sue ricerche in campo neurologico infantile e per la diffusione della vaccinazione anti-difterica, che avrebbe dimezzato la mortalit\u00e0 tra i pazienti.\nNell'immediato dopoguerra il professore Cesare Cocchi contribu\u00ec a vincere la meningite tubercolare, rendendo molto noto il Meyer nel contesto mondiale. Nel 1995 il Meyer ottenne il riconoscimento di ospedale di alta specializzazione e il 14 dicembre 2007 complet\u00f2 il trasferimento nella nuova e moderna sede di Villa Ognissanti, sulle colline fiorentine. Il Meyer si svilupp\u00f2 velocemente, attestandosi come una delle realt\u00e0 pediatriche pi\u00f9 dinamiche in Europa, ed ancora oggi l'ospedale pediatrico di Firenze \u00e8 un punto di riferimento italiano ed internazionale per la cura, la ricerca e l'assistenza dei bambini, tenendo fede \u2013 a distanza di oltre centotrent'anni \u2013 a quell'atto altruistico da cui tutto ebbe inizio in quel lontano 1884.\nL\"'Istituto Giannina Gaslini\" e l'assistenza infermieristica.\nNel 1931 l'imprenditore e politico Gerolamo Gaslini fond\u00f2 a Genova l'Istituto di cura pediatrico in memoria della figlia Giannina, morta in tenera et\u00e0 a causa di una peritonite non diagnosticata. A proprie spese infatti restaur\u00f2 la \"Villa Lamba e Doria\", donatagli dagli Ospedali Civili di Genova costruendovi un vero e proprio ospedale infantile.\nEgli riusc\u00ec perfettamente nel proprio intentoIl suo intento sia per la sua notevole disponibilit\u00e0 economica, sia per le ottime condizioni sociali e culturali in cui la citt\u00e0 di Genova versava in quel periodo. Gerolamo Gaslini ebbe inoltre la brillante idea di far progettare la struttura in modo tale che la luce del sole illuminasse costantemente le camere di degenza dei pazienti, che videro cos\u00ec notevolmente allietarsi il ricovero:\nLe attivit\u00e0 della struttura ebbero ufficialmente inizio nel 1938 e l'Ospedale non impieg\u00f2 molto per attirare notevoli attenzioni: \nla modernit\u00e0 della neonata struttura ebbe tale impatto nel paese che, nello stesso anno, si decise di organizzare il XVI \u201cCongresso della Societ\u00e0 Italiana di Pediatria\u201d proprio a Genova, che riun\u00ec cos\u00ec l'\u00e9lite della pediatria italiana.\nNel 1946, un'ulteriore innovazione ospedaliera fu rappresentata dalla creazione della prima scuola per Vigilanti d'Infanzia, ovvero il primo luogo di formazione del personale infermieristico pediatrico, che garantisse l'assistenza durante l'intera durata della degenza. La scuola fu subito fortemente indirizzata verso le nuove teorie mediche del dottor Giovanni De Toni, il quale giunse presso l'Istituto Gaslini nel 1942, introducendo un personale metodo auxologico. Apr\u00ec inoltre vari centri di indagine clinica, richiese l'ampliamento della struttura e fece creare tre divisioni ospedaliere (la seconda medicina pediatrica, la seconda ortopedia e la seconda divisione di malattie infettive).\nIl nuovo Ospedale, per la prima volta nella storia della medicina pediatrica, riusc\u00ec a creare una interdisciplinarit\u00e0 tra psicologia e malattia: questa intuizione fondamentale del fondatore dell'Istituto venne da lui stesso sostenuta e praticata in collaborazione con De Toni.\nAlcuni importanti ospedali pediatrici nel mondo.\nIn Italia: l\"'AOPI\".\nNasce nel 2005 l'Associazione Ospedali Pediatrici Italiani (AOPI), un'associazione senza scopo di lucro, sulla base di una libera e volontaria aggregazione. Gli ospedali pediatrici italiani collaborano tra loro da pi\u00f9 di 10 anni per il coordinamento di iniziative atte a promuovere lo sviluppo culturale, scientifico e gestionale delle strutture assistenziali ad alta specialit\u00e0 dedicate all'area materno-infantile ed all'et\u00e0 evolutiva."}
{"id": "5789240", "revid": "785863", "url": "https://it.wikipedia.org/wiki?curid=5789240", "title": "Lola Colt", "text": ""}
{"id": "5789253", "revid": "57342", "url": "https://it.wikipedia.org/wiki?curid=5789253", "title": "Anatolij Solov'janenko", "text": "Biografia.\nSolovianenko nacque a Donec'k (che a quel tempo si chiamava Stalino) in una famiglia di minatori. Dopo la scuola superiore, si iscrisse al Politecnico dell'Universit\u00e0 di Donec'k, studiando contemporaneamente canto con Alexander Korobeychenko. Nel 1954 consegu\u00ec la laurea e cominci\u00f2 ad insegnare nel dipartimento grafico di ingegneria nell'Universit\u00e0 di Donec'k, continuando a coltivare la passione per il canto.\nNel 1962 ebbe successo a Kiev in un popolare talent show e fu invitato ad entrare nell'Accademia Statale dell'Opera e del Balletto. Nello stesso anno, vinse il concorso per giovani cantanti al teatro La Scala di Milano, dove si rec\u00f2 a studiare per tre anni, dal 1963 al 1965. Durante il soggiorno in Italia, partecip\u00f2 nel 1964 al programma televisivo Napoli contro tutti, cantando Serate a Mosca e facendosi conoscere dal pubblico italiano. Rientrato in patria, cominci\u00f2 a cantare a Kiev con l'Opera Nazionale dell'Ucraina. La sua fama crebbe e cominci\u00f2 anche ad essere invitato all'estero.\nNel 1967 cant\u00f2 all'Expo di Montr\u00e9al. Nel 1977 fu il primo cantante lirico sovietico a ricevere un invito da parte del Metropolitan Opera di New York. Nel 1978 si diplom\u00f2 al Conservatorio di Kiev. Nel 1988 partecip\u00f2 come solista alla tourn\u00e9e nel Regno Unito del Coro dell'Armata Rossa, cantando Kalinka ed altre canzoni tradizionali.\nNel 1991, a seguito della dissoluzione dell'Unione Sovietica, Solovianenko prese la nazionalit\u00e0 ucraina. Mor\u00ec improvvisamente nel 1999 per un attacco cardiaco. Tra le personalit\u00e0 intervenute al funerale vi fu il presidente dell'Ucraina Leonid Ku\u010dma. Solovianenko era sposato ed aveva due figli, Andrej e Anatolij.\nIn qualit\u00e0 di solista dell'Opera Nazionale dell'Ucraina, Solovianenko interpret\u00f2 cinquanta parti in diciotto opere, tra cui quella di Alfredo nella \"Traviata\", del Duca nel \"Rigoletto\", di Rodolfo nella \"Boh\u00e8me\" e di Faust nel \"Faust\". Incise inoltre 18 dischi di arie, romanze e canzoni."}
{"id": "5789260", "revid": "767487", "url": "https://it.wikipedia.org/wiki?curid=5789260", "title": "Estero (Florida)", "text": "Estero \u00e8 un centro abitato degli Stati Uniti d'America situato nella parte meridionale della Contea di Lee dello Stato della Florida.\nSecondo una stima del 2012, la citt\u00e0 ha una popolazione di 21.293 abitanti su una superficie di 52\u00a0km\u00b2."}
{"id": "5789262", "revid": "486946", "url": "https://it.wikipedia.org/wiki?curid=5789262", "title": "FC Grosseto", "text": ""}
{"id": "5789263", "revid": "486946", "url": "https://it.wikipedia.org/wiki?curid=5789263", "title": "F.C. Grosseto S.S.D.", "text": ""}
{"id": "5789264", "revid": "486946", "url": "https://it.wikipedia.org/wiki?curid=5789264", "title": "FC Grosseto SSD", "text": ""}
{"id": "5789269", "revid": "1442080", "url": "https://it.wikipedia.org/wiki?curid=5789269", "title": "Open de Nice C\u00f4te d'Azur 2015 - Qualificazioni singolare", "text": "Le qualificazioni del singolare dell'Open de Nice C\u00f4te d'Azur 2015 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5789284", "revid": "1591878", "url": "https://it.wikipedia.org/wiki?curid=5789284", "title": "Luigi Suali", "text": "\u00c8 stato maestro di Emanuele Severino.\nBiografia.\nAllievo del filologo indianista Francesco Lorenzo Pull\u00e9, si laure\u00f2 in Lettere a Bologna nel 1903 con una tesi \"su Il Sistema Buddhistico nel Compendio dei Sistemi filosofici di Haribhadra con il commento di Gunaratna\", opera emblematica del Giainismo, argomento che rimase al centro delle sue prime ricerche erudite.\nNegli anni dal 1903 al 1905 si rec\u00f2 in Germania per perfezionarsi negli studi di filologia indiana e sanscrito con Hermann Jacobi; nel 1905 ottenne presso il R. Istituto di Studi Superiori di Firenze il diploma di perfezionamento con una dissertazione su \"La legge giainica\", pubblicata nel \"Giornale della Societ\u00e0 Asiatica Italiana\".\nConseguita la libera docenza in Sanscrito a Bologna, nel 1909 ottenne il trasferimento di cattedra presso l'Universit\u00e0 di Pavia, dove insegn\u00f2 Lingua sanscrita, Storia delle religioni, Indologia, Religioni e filosofie dell'India e dell'Estremo Oriente fino al 1956.\nIl 22 dicembre 1909 fu iniziato in Massoneria nella Loggia \"Gerolamo Cardano\" di Pavia, il 14 maggio 1912 divenne Maestro massone.\nOpere.\nL'elenco delle sue opere, molte delle quali pubblicate in numerosi edizioni ed in pi\u00f9 lingue, \u00e8 esteso.\nIl suo esordio letterario fu nel 1905 con \"Il Lokatattvanirnaya di Haribhadra\" e \"I sistemi filosofici dell'India alla fine del secolo XIV,\" entrambi pubblicati a Firenze; in seguito, tra le opere in italiano di maggior rilievo, pubblic\u00f2 \"Contributi alla conoscenza della logica e della metafisica indiane\" (Firenze, 1907\")\", \"Il Tark\u0101mrita di Jagad\u012b\u015ba, un trattato elementare di filosofia indiana\" (Pavia, 1908), e \"Introduzione allo studio della filosofia indiana\" (Pavia, 1913).\nL'interesse per l'argomento religioso lo port\u00f2 ad indagare anche i rapporti tra induismo e cristianesimo e ad approfondire gli studi su buddismo e buddismo zen: due opere fondamentali in questo ambito rimangono \"L'illuminato (La storia del Buddha)\" (Milano, 1925, tradotto poi in tedesco, francese e inglese) e \"Gotama Budda\" (Bologna, 1934).\nStudioso della letteratura e della filologia indiana, cur\u00f2 edizioni critiche di testi indiani e pubblic\u00f2 opere di ricerca erudita: \u00e8 del 1911 \"\", pubblicato in \"Scientia\", mentre l'anno seguente uscirono \"I drammi di Bh\u0101sa\" (Firenze, 1912). Negli ultimi anni di attivit\u00e0 compil\u00f2 la voce relativa alla letteratura indiana per l\u2019\"Enciclopedia dell'Oriente\", (Roma, 1953-54) e il capitolo sulla letteratura dell'India antica compresa nel secondo volume de \"Le Civilt\u00e0 dell'Oriente\" (Roma, 1957).\nLe sue competenze in ambito storico, con particolare riferimento alla politica colonialista inglese e alle condizioni economiche e sociali in India sfociarono nella pubblicazione della \"Storia moderna dell'India (2 volumi,\" Milano, 1941), \"L'agricoltura nell'India moderna (1942), Gandhi (1948).\"\nLuigi Suali \u00e8 stato membro e socio corrispondente di molte societ\u00e0 scientifiche italiane e straniere tra cui l'Accademia dei Lincei (1947) e l'Accademia delle scienze di Torino.\nFondo Luigi Suali.\nStudioso e bibliofilo, Luigi Suali raccolse una ricca biblioteca specialistica. Una parte, che comprende oltre 500 opere riguardanti la storia, la religione, la filologia e la letteratura indiane, le culture del medio ed estremo oriente, \u00e8 ora conservata presso la Biblioteca di Studi Umanistici dell'Universit\u00e0 di Pavia. Si tratta quasi esclusivamente di opere moderne, pubblicate in maggioranza nei primi decenni del Novecento, cio\u00e8 nel periodo di massima attivit\u00e0 didattica ed editoriale dello studioso. Sono per lo pi\u00f9 testi in inglese, tedesco e sanscrito, giunti in biblioteca presumibilmente come donazione da parte degli eredi, in particolare del figlio, anch'egli docente presso l'Universit\u00e0 di Pavia. Molti dei volumi provengono dal mercato dell'usato e sono contrassegnati da \"ex libris\" di precedenti possessori.\nUn'altra parte della biblioteca personale, costituita da oltre 2000 volumi, \u00e8 invece stata donata dalla nuora di Suali alla Biblioteca Patriarcale della Basilica di San Domenico di Bologna, dove \u00e8 tutt'ora conservata e in fase di studio all'interno del progetto Orientalia Domenicana."}
{"id": "5789318", "revid": "228587", "url": "https://it.wikipedia.org/wiki?curid=5789318", "title": "Footsteps", "text": ""}
{"id": "5789321", "revid": "660929", "url": "https://it.wikipedia.org/wiki?curid=5789321", "title": "Teatro Asioli", "text": ""}
{"id": "5789340", "revid": "110157", "url": "https://it.wikipedia.org/wiki?curid=5789340", "title": "Eastern League of American Football 2013", "text": "La Eastern League of American Football 2013 \u00e8 stata la 2\u00aa edizione dell'omonimo torneo di football americano.\nHa avuto inizio il 13 aprile e si \u00e8 conclusa il 5 ottobre con la finale vinta per 62-13 dai bielorussi Minsk Zubrs sui connazionali Minsk Litwins.\nStagione regolare.\nClassifica.\nLa classifica della regular season \u00e8 la seguente:"}
{"id": "5789344", "revid": "124123", "url": "https://it.wikipedia.org/wiki?curid=5789344", "title": "Luigi Grillo (arbitro)", "text": "Biografia.\nHa vinto il premio Florindo Longagnani nel 1955 come miglior arbitro debuttante in serie A. Vanta 21 presenze come arbitro di Serie A della sezione di Napoli.\n\u00c8 stato presidente della Pro-Loco Afragola e presidente di tutte le Pro-Loco in Italia. Ha ideato e fondato il Premio Internazionale di Afragola, Ruggero II il Normanno, fondatore di Afragola."}
{"id": "5789349", "revid": "767487", "url": "https://it.wikipedia.org/wiki?curid=5789349", "title": "Officially Alive", "text": "Officially Alive \u00e8 un singolo del cantautore statunitense Brad Paisley, distribuito esclusivamente in Europa come ultimo singolo estratto dal suo decimo album in studio \"Wheelhouse\".\nLa canzone.\n\"Officially Alive\" \u00e8 un brano in cui il narratore si chiede quando una persona inizi a vivere per davvero, ragionando sul fatto che sono forti emozioni come il dolore o l'amore a portarci davvero in vita."}
{"id": "5789351", "revid": "1543377", "url": "https://it.wikipedia.org/wiki?curid=5789351", "title": "Indignazione", "text": "L'indignazione \u00e8 un'emozione umana, che si esprime, in genere, in modo discreto, e che consiste nel provare un sentimento costituito da un misto di sdegno, risentimento o riprovazione, nei confronti di persone o comportamenti, individuali o generalizzati, che sono considerati riprovevoli perch\u00e9 ritenuti offensivi in s\u00e9 o nei confronti del proprio senso morale (pi\u00f9 che offensivi nei confronti della propria singola persona).\nL'indignazione spesso si esprime come disgusto, disprezzo, rabbia o collera, risentimento, biasimo legati a qualcosa che \u00e8 giudicato ingiusto o sbagliato.\nDefinizione.\nL'indignazione, pi\u00f9 in dettaglio, \u00e8 stata definita anche come \"un'emozione sociale distinta con cui si esprime disapprovazione per un'azione biasimevole che si percepisce, in modo esplicito, come violazione dell'ordine e, in modo implicito, come un abuso nei confronti della propria identit\u00e0.\nL'indignazione \u00e8 percepita spesso come un significato intercambiabile con \"rabbia\". I due termini sono stati visti come molto simili perch\u00e9 tra loro correlati. La differenza principale \u00e8 che l'indignazione \u00e8 un tipo di rabbia che nasce da una causa legata a un evento molto specifico. L'indignazione in s\u00e9 non \u00e8 stata molto oggetto autonomo di ricerca, proprio per la sua stretta associazione alla rabbia. \u00c8 stato affermato che \"un'ampia ricerca in letteratura scientifica non ha prodotto una sola definizione coerente di cosa voglia dire indignazione\" \nL'indignazione \u00e8 un'emozione correlata all'attribuzione che rende questa emozione un'esperienza molto personale per chi la vive. Il provare indignazione \u00e8 stato descritta anche come in opposizione al provare \"rispetto\".\nIndignazione sociale.\nNegli anni trenta del Novecento, il sociologo danese Svend Ranulf (1894-1953), interrogandosi sull'ascesa del Nazismo nell'Europa post-bellica, ha messo in relazione la condizione emozionale a una precisa classe sociale, da lui individuata nella cosiddetta classe media: per Ranulf, l'indignazione morale nasce dalla propensione della classe media a esercitare, sui propri membri, un'intensa repressione degli istinti che si sostanzia in \u00abun grado eccezionalmente alto di auto-limitazione [...] e frustrazione dei [...] desideri naturali\u00bb. Nella definizione di Ranulf, l'\"indignazione morale\" \u00e8 \"l'emozione che sta dietro alla tendenza disinteressata a infliggere punizioni, disinteressata perch\u00e9 non ottiene alcun vantaggio diretto dal punire, ma solo il mascheramento, pi\u00f9 o meno riuscito, di un tipo di invidia, se intendiamo il termine 'invidia' non in senso peggiorativo ma in un senso eticamente neutro, come \u00e8 usato da Erodoto\"."}
{"id": "5789353", "revid": "767487", "url": "https://it.wikipedia.org/wiki?curid=5789353", "title": "Il nuovo vicino", "text": "Il nuovo vicino (\"The New Neighbor\") \u00e8 un film del 1953 diretto da Jack Hannah. \u00c8 un cortometraggio animato realizzato, in Technicolor, dalla Walt Disney Productions, uscito negli Stati Uniti il 1\u00ba agosto 1953 e distribuito dalla RKO Radio Pictures.\nTrama.\nPaperino, dopo aver traslocato, fa amicizia con il nuovo vicino di casa, Pietro Gambadilegno, il quale per\u00f2, insieme al suo cane, fa degli scherzi a Paperino. Qualche tempo dopo arriva la primavera e Pietro riempie involontariamente di foglie il giardino di Paperino. Ci\u00f2 fa arrabbiare Paperino che, dopo aver raccolto le foglie, contrattacca dando fuoco a esse dietro allo stendino di Pietro, in modo da \"affumicare\" la biancheria. Pietro attacca a sua volta, ma ben presto la cosa degenera a tal punto di finire sui giornali e in TV e attirare gli altri vicini. Alla fine, uno spettatore suggerisce ai due contendenti di costruire una recinzione alta, ma la costruiscono talmente alta da cadere e farsi male, cos\u00ec decidono di traslocare per allontanarsi l'uno dal l'altro."}
{"id": "5789354", "revid": "599013", "url": "https://it.wikipedia.org/wiki?curid=5789354", "title": "Indignazione (disambigua)", "text": ""}
{"id": "5789355", "revid": "93556", "url": "https://it.wikipedia.org/wiki?curid=5789355", "title": "Alfredo Ortelli", "text": "Biografia.\nNei primi del Novecento frequenta l'Accademia di belle arti di Venezia, dove la sua formazione \u00e8 seguita da Ettore Tito, Alessandro Milesi e Luigi Nono.\nNel 1909 riceve l'incarico per la realizzazione di un manifesto per la \"VIII Esposizione d'arte della citt\u00e0 di Venezia\".\nRitornato l'anno successivo a Schio esegue l'affresco \"Martirio e gloria di San Giovanni Battista\" per il soffitto della chiesa di San Giovanni Battista a Enna, una frazione di Torrebelvicino.\nIn seguito alle vicende della prima guerra mondiale si trasferisce a Torino dove lavora per la pubblicit\u00e0 commerciale e per la nascente industria cinematografica, vince inoltre il concorso per il manifesto del \"V Prestito Nazionale\" del 1917.\nIl successo nel disegno pubblicitario lo proietta subito dopo all'illustrazione giornalistica, che lo impegna per oltre un decennio nella prima e quarta di copertina del settimanale \"Illustrazione del Popolo\".\nNonostante gli impegni come grafico Ortelli non rinuncia completamente alla pittura: una sua opera \"Le ciliegie\" nel 1923 viene selezionata ed esposta alla Quadriennale di Torino (riprodotta a catalogo).\nTerminata l'esperienza come illustratore nel 1939, rientrato a Schio, si dedica alla pittura con maggiore continuit\u00e0, concentrandosi in particolare sulla pittura da cavalletto: molti nudi femminili (\"Antonietta con margherita\", \"Dopo il bagno\", \"Nudo in rosa\", \"Donna che si pettina\", \"Grande Bagnante\") e ritrattistica (tra gli altri, il nipote Toni Ortelli, Maria Dell'Amico, Lucio e Pubblio Dal Soglio, il vescovo Antonio Mantiero, Franco e Paolo Frasson). Nel 1943 esegue il grande affresco \"Ges\u00f9 maestro\" per il duomo di Schio.\nNell'ultima fase della sua carriera, negli anni Cinquanta, si dedica principalmente alla pittura di paesaggio.\nIl 1\u00ba luglio del 1963 si spegne nella sua casa di Magr\u00e8 di Schio."}
{"id": "5789359", "revid": "1543377", "url": "https://it.wikipedia.org/wiki?curid=5789359", "title": "Valot pimeyksien reunoilla", "text": "Valot pimeyksien reunoilla (in finlandese \"Le luci ai confini delle oscurit\u00e0\") \u00e8 un singolo del gruppo rock finlandese Apulanta pubblicato il 18 settembre 2015. Il singolo \u00e8 tratto dal dodicesimo album di studio \"Kunnes siit\u00e4 tuli totta\".\nUn video musicale \u00e8 stato girato da Sami J\u00e4ms\u00e9n e pubblicato sull'account di YouTube del gruppo musicale il 9 ottobre 2015.\nIl singolo ha raggiunto la prima posizione in Finlandia nella classifica dei brani pi\u00f9 trasmessi in radio."}
{"id": "5789367", "revid": "124899074", "url": "https://it.wikipedia.org/wiki?curid=5789367", "title": "Chiesa di Sant'Urbano Papa (Preganziol)", "text": "La chiesa di Sant'Urbano Papa \u00e8 la parrocchiale di Preganziol, in provincia e diocesi di Treviso; fa parte del vicariato di Mogliano Veneto\nStoria.\nLa vecchia chiesa.\nLe prime notizie risalgono al periodo in cui la zona di Preganziol era cappella della pieve di San Giovanni del Battistero di Treviso la quale chiesa si ritiene fosse ubicata nell'area dell'attuale chiesa. Fino al 1146 la cappella dipendeva dal vescovo, ma lo stesso in seguito la don\u00f2 ai canonici del capitolo della cattedrale.\nIl titolo della chiesa era \"Santa Maria\", .\nLa Madonna \u00e8 rappresentata nella pala dell'altare maggiore con il Bambino Ges\u00f9 e sant'Urbano che divent\u00f2 contitolare nel 1334, come \u00e8 testimoniato per la prima volta nel \"Quaderno delle Decime\", dove fra le chiese soggette alla pieve del duomo, entra nell'elenco la cappella di Sant'Urbano di Preganziol, retta dal prete Bellebono.\nLa nuova chiesa.\nIl 25/05/1778, giorno di sant'Urbano, il parroco di Scandolara, don Sante Biscaro, benedisse la prima pietra.\nLa nuova chiesa fu ultimata nelle parti essenziali di muratura e copertura, venne benedetta ed aperta al culto nel 1782. La nuova chiesa aveva la facciata rivolta ad oriente, quanto quella vecchia ce l'aveva dalla parte opposta, cio\u00e8 a ponente.\nIn chiesa si trova una bellissima opera che appartiene a G.B. Canal e rappresenta il martirio di Sant'Urbano, datato al 1792.\nDal 1818 la chiesa \u00e8 adornata di cinque altari in marmo del secolo XVII, acquistati dalla soppressa chiesa di santa Marta a Venezia, per un costo complessivo di lire 5310.\nIn chiesa sono presenti 5 pale: quella dell'altar maggiore che rappresenta la B.V. col bambino, Sant'Urbano ed altri santi della scuola del Veronese, poi c'\u00e8 quella della Madonna della Cintura (attribuita al sunnominato Canal), del Crocifisso (di un autore dell'accademia veneta), della B.V. del Rosario in trono con i santi Domenico, Sebastiano, Rocco ed Eurosia (risalente al 1852 e dipinta da Alessandro Revera di Castelfranco), infine citiamo la pala dei Santi Antonio da Padova e Antonio abate (di autore veneto del secolo XVII).\nNel 1846 fu innalzata la facciata della nuova chiesa a merito del parroco don Angelo Brombale.\nIl campanile.\nIl campanile \u00e8 considerato parte integrante della chiesa e quindi fa anche parte dei beni della fabbriceria.\nFino al secolo XIV i fedeli erano chiamati dal suono di una piccola campana posta sopra un arco della cappella. Pi\u00f9 tardi esisteva una torretta costruita a ridosso del coro con due squillanti campanelle.\nSi crede che un fulmine, abbattutosi su questo campaniletto nel 1745 abbia incendiato la torretta e danneggiato la vecchia chiesa.\nComunque \u00e8 certo che l'attuale campanile \u00e8 stato eretto contemporaneamente alla chiesa su progetto dell'ing. Brunello.\nAddirittura qualche storico sostiene che gi\u00e0 nel 1747 la torre fosse ultimata.\nNel medesimo anno furono acquistate le nuove campane e benedette da mons. Francesco Razzolini, vescovo di Santorino, delegato del vescovo diocesano Benedetto De Luca, in quell'epoca assente da Treviso.\nLe campane, nel corso di due secoli, sono state pi\u00f9 volte rifuse per conservare quella festosa armonia e quel giocondo concerto di cui sono ancora oggi ricche.\nL'organo.\nDa alcuni documenti risale che il primo organo sia stato costruito dalla Ditta De Lorenzi di Vicenza nel 1860.\nNel 1896 lo strumento fu ampliato dai F.lli Pugina e il collaudo fu effettuato dal Maestro Oreste Ravanello.\nQuest'organo rimase fino al 1961 quando nell'estate di quell'anno la chiesa parrocchiale insieme all'organo furono seriamente danneggiati dalla caduta di due serbatoi di benzina da un aereo in avaria.\nNel 1962 l'organaro Silvano Girotto di Postioma lo sostitu\u00ec con uno strumento pneumatico acquistato dagli eredi Benigno Castelli di Lecco. Per completarlo fu usato del materiale proveniente dalla Ditta Mascioni.\nNel 1977, per esigenze parrocchiali, lo strumento fu elettrificato da Alessandro Girotto e con il padre Silvano ampliato e dotato di una consolle ubicata in navata.\nNel 2021 \u00e8 stato dotato di una nuova consolle ed \u00e8 stato accordato dalla Casa organaria di Saverio Girotto.\nPedaliera: Concava radiale di 32 note (Do1-Sol3)"}
{"id": "5789368", "revid": "88740", "url": "https://it.wikipedia.org/wiki?curid=5789368", "title": "Ben McAdoo", "text": "Carriera.\nIl 13 gennaio 2016, McAdoo fu nominato successore di Tom Coughlin come capo-allenatore dei New York Giants, di cui nei due anni precedenti era stato il coordinatore offensivo. In precedenza si era occupato del controllo della qualit\u00e0 dell'attacco dei New Orleans Saints (2004), aveva allenato la linea offensiva dei San Francisco 49ers (2005) ed allenato i tight end (2006-2011) e i quarterback (2012-2013) dei Green Bay Packers. Nella prima stagione alla guida della squadra la riport\u00f2 ai playoff per la prima volta dal 2011, terminando con 11 vittorie e 5 sconfitte al secondo posto della NFC East division dietro ai Dallas Cowboys. I Giants furono eliminati nel primo turno di playoff dai Packers.\nIl 4 dicembre 2017 McAdoo fu licenziato dai Giants dopo avere iniziato la stagione con un record di 2-10."}
{"id": "5789369", "revid": "124123", "url": "https://it.wikipedia.org/wiki?curid=5789369", "title": "Jadranko Prli\u0107", "text": "Leader dell'autoproclamata Repubblica Croata dell'Erzeg-Bosnia durante la guerra di Bosnia, e condannato nel 2013 dal Tribunale penale internazionale per l'ex-Jugoslavia a 25 anni di prigione per crimini di guerra e pulizia etnica contro la popolazione bosgnacca e serbo-bosniaca, in una \"impresa criminale congiunta\" assieme a, tra gli altri, l'ex presidente croato Franjo Tudjman e l'ex leader politico croato-bosniaco Mate Boban, entrambi gi\u00e0 morti.\nBiografia.\nPrli\u0107 si unisce alla Lega dei Comunisti di Jugoslavia negli anni '70. Nel 1987 ottiene un dottorato di ricerca alla Facolt\u00e0 di Economia dell'Universit\u00e0 di Sarajevo, per divenirne poi professore ordinario. Nel 1988 \u00e8 nominato sindaco di Mostar, e nel 1989 vicepresidente del Consiglio esecutivo di stato (il governo) della Bosnia ed Erzegovina.\nAlle elezioni del 1990, Prli\u0107 \u00e8 Presidente facente funzioni del governo della Bosnia ed Erzegovina.\nAd inizio 1992 Prli\u0107 si trasferisce negli Stati Uniti per studiarne il modello economico. Al suo ritorno trova Mostar sotto assedio, e si unisce alle milizie del Consiglio di difesa croato (HVO), partecipando attivamente al conflitto.\nIndagini e condanna per crimini di guerra.\nIl Tribunale penale internazionale per l'ex-Jugoslavia, nel suo atto d'accusa, afferma che come leader politico del Consiglio croato di difesa (HVO) Prli\u0107 nei primi anni '90 aveva controllo totale sul governo dell'autoproclamata Repubblica Croata dell'Erzeg-Bosnia. Pertanto egli aveva il potere di rimuovere quei comandanti militari che avevano preso parte o ordinato crimini contro l'umanit\u00e0, e aveva il potere di chiudere i campi di concentramento gestiti dall'HVO.\nPrli\u0107 venne imputato per:\nIl 29 maggio 2013 Prli\u0107 venne condannato a 25 anni di prigione.\nLa corte stabil\u00ec che la Croazia era responsabile per aver aiutato l'Erzeg-Bosnia a ripulire etnicamente il proprio territorio dai non-croati (bosgnacchi e serbo-bosniaci), aggiungendo che Franjo Tu\u0111man considerava la pulizia etnica necessaria a creare un territorio etnicamente puro che potesse poi essere annesso alla Repubblica di Croazia. Il giudice-presidente Jean-Claude Antonetti afferm\u00f2 che le forze armate sotto il controllo di Prli\u0107 avevano compiuto uccisioni, stupri e deportazioni. \"Tali crimini non erano atti casuali di pochi soldati insubordinati. Erano il risultato di un piano... volto a rimuovere permanentemente la popolazione musulmana dall'Herzeg-Bosnia.\"\nIl tribunale defin\u00ec colpevoli anche altre cinque leader del tempo della guerra in un processo congiunto: il ministro della difesa dell'Erzeg-Bosnia Bruno Stoji\u0107 (20 anni), i capi delle milizie Slobodan Praljak (20 anni) e Milivoj Petkovi\u0107 (20 anni), il comandante della polizia militare Valentin \u0106ori\u0107 (20 anni) e il responsabile degli scambi di prigionieri e delle strutture di detenzione Berislav Pu\u0161i\u0107 (16 anni)."}
{"id": "5789384", "revid": "247222", "url": "https://it.wikipedia.org/wiki?curid=5789384", "title": "Luigi Rossi (1852-1911)", "text": "Biografia.\nFiglio di un agricoltore si laurea nel 1873 e si dedica alla professione forense nella sua citt\u00e0, interessandosi al contempo della vita politica. Progressista, anticlericale e repubblicano, aderisce al Partito Radicale Italiano, nelle cui file viene eletto consigliere comunale e provinciale e deputato per una sola legislatura. Viene nominato senatore a vita per censo nel 1901.\nFratello del medico e politico Baldo Rossi, riposa nel Cimitero Monumentale di Milano."}
{"id": "5789398", "revid": "184755", "url": "https://it.wikipedia.org/wiki?curid=5789398", "title": "Leggi sull'Alcol del New Jersey", "text": "Le leggi statali del New Jersey sulle bevande alcoliche sono tra le pi\u00f9 complesse degli Stati Uniti, presentando molte peculiarit\u00e0 che quelle degli altri stati non hanno. Esse distinguono 29 differenti licenze per gli alcolici per produttori, grossisti, venditori al dettaglio, immagazzinaggio pubblico e trasporto di bevande alcoliche. L'autorit\u00e0 legislativa e regolamentare sul controllo delle bevande alcoliche appartiene al governo dello Stato, in particolare alla Sezione del controllo delle Bevande Alcoliche supervisionata dal Ministro della Giustizia del New Jersey.\nSotto il cosiddetto \"home rule\", il New Jersey da a discrezione delle singole municipalit\u00e0, entro certi limiti, la possibilit\u00e0 di emanare ordinanze che regolino la vendita ed il consumo di bevande alcoliche. Il numero di licenze di vendita al dettaglio \u00e8 determinato dalla popolazione del singolo municipio, e pu\u00f2 essere limitato ulteriormente dal governo cittadino. Di conseguenza, la disponibilit\u00e0 di alcol e la sua regolamentazione variano significativamente da citt\u00e0 a citt\u00e0. Una piccola percentuale di municipalit\u00e0 dello Stato sono \"citt\u00e0 asciutte\" che non ammettono la vendita di bevande alcoliche e che non emettono licenze di vendita al dettaglio a bar e ristoranti per i loro clienti. Altre citt\u00e0 consentono la vendita di alcolici 24 ore al giorno. La licenza di vendita al dettaglio \u00e8 solitamente difficile da ottenere, e quando disponibile tende ad avere prezzi molto elevati ed essere oggetto di un'ardua concorrenza per ottenerla.\nIn aggiunta, per garantire ai governi locali un ampio margine d'azione sulla vendita di alcolici, la legge del New Jersey ha strane sfaccettature. Le aziende sono limitate ad un massimo di due licenze di distribuzione al dettaglio, rendendo impossibile alle catene di negozi la vendita di bevande alcoliche; questa restrizione, in aggiunta alle ordinanze municipali, limita pesantemente la vendita di birra ai supermercati ed alle catene di piccoli negozi rispetto ad altri stati. La legge statale considera la guida in stato di ubriachezza come violazione del codice stradale piuttosto che un crimine, permette inoltre alle municipalit\u00e0 di definire la portata delle leggi sui \"Minori in Possesso\", ovvero i minori in possesso di sostanze alcoliche.\nStoria.\nLa storia delle taverne e della produzione alcolica del New Jersey risale al periodo della sua prima colonizzazione. I produttori di vino coloniali vennero riconosciuti dalla Royal Society of Arts come produttori di vino d'alta qualit\u00e0, il proprietario di una distilleria locale fu domandato della ricetta dei suoi \"liquori di cedro\" da George Washington in persona. Per tutto il diciannovesimo ed l'inizio del ventesimo secolo, l'industria si svilupp\u00f2 grazie al flusso di immigrati Europei, in particolare Tedeschi ed Italiani, che rappresentarono un'ampia parte del mercato degli alcolici e portarono con s\u00e9 cultura e vecchie tecniche di distillazione di birra e vino. Con la crescita del movimento dell'astinenza dall'alcol culminata nel Proibizionismo (1919\u20131933), l'industria dell'alcol del New Jersey cadde in crisi; molti birrifici, cantine e distillerie chiusero o si spostarono in altri stati. I lasciti del Proibizionismo rallentarono e limitarono la ricrescita dell'industria sino a quando la legislatura statale non cominci\u00f2 ad allentare ed abrogare le leggi dei tempi del Proibizionismo a partire dal 1981. L'industria degli alcolici del New Jersey sta vivendo una rinascita e le leggi recentemente promulgate offrono nuove opportunit\u00e0 alle cantine ed ai birrifici locali.\nControllo delle autorit\u00e0.\nStatuti Statali ed applicazione.\nLe leggi e regolamentazioni sull'alcol dello Stato sono sorvegliate dalla Sezione del controllo delle Bevande Alcoliche (ABC) del Dipartimento di Legge e Pubblica Sicurezza supervisionata dal Ministro della Giustizia del New Jersey. L'attuale direttore della Sezione del controllo delle Bevande Alcoliche \u00e8 Michael I. Halfacre. Le leggi statali e municipali, incluse quelle riguardanti le bevande alcoliche, si applicano su tutte le acque territoriali inclusi fiumi, laghi, baie, e mare fino a tre miglia nautiche dalla costa del New Jersey.\nDal 1738, alcune citt\u00e0 del New Jersey iniziarono ad emanare licenze di vendita degli alcolici ai proprietari di taverne. Prima del Proibizionismo federale del 1919, nonostante molti statuti a livello statale, la regolamentazione delle bevande alcoliche del New Jersey era quasi esclusivamente locale, con variazioni da municipio a municipio. Nel 1933, a seguito del ventunesimo emendamento, agli stati era concessa nuovamente la possibilit\u00e0 di regolamentare le bevande alcoliche. Subito dopo la fine del Proibizionismo nel 1933, il New Jersey istitu\u00ec la Sezione del controllo delle Bevande Alcoliche, concedendole poteri legislativi. La legge stabiliva inoltre un sistema di distribuzione dell'alcol a tre livelli per cui, salvo rare eccezioni, i produttori di alcol potevano vendere esclusivamente ai venditori all'ingrosso, i quali a loro volta potevano vendere esclusivamente ai venditori al dettaglio che vendevano ai consumatori.\nLa regolamentazione e le leggi sull'alcol del New Jersey sono codificati rispettivamente in 33 Titoli degli Statuti del New Jersey e dal Titolo 13, Capitolo 2 del Codice Amministrativo del New Jersey. A seguito dell'adozione della costituzione del New Jersey vigente nel 1947, ed alla consolidazione di alcuni dipartimenti, il dipartimento fu incorporato nel Dipartimento di Legge e Pubblica Sicurezza sotto l'ufficio del Ministro della Giustizia del New Jersey. Gli statuti definiscono una bevanda alcolica come \"qualsiasi fluido o solido capace di essere convertito in fluido, adatto al consumo umano, ed avente un contenuto alcolico maggiore della met\u00e0 dell'un percento (1/2 di 1%) in volume, inclusi alcol, birra, birra lager, birra ale, birra porter, vino fermentato naturalmente, vino trattato, vino miscelato, vino liquoroso, vino spumante, liquori distillati, liquori distillati miscelati e qualsiasi liquore fermentato o distillato adatto all'uso come bevanda o qualsiasi miscela di simili e succhi di frutta.\"\nControllo Comunale.\nIl New Jersey ha una forte tradizione di regolamentazione home rule I comuni hanno dunque una considerevole autorit\u00e0 riguardo alla regolamentazione e alle licenze di esercizi relativi agli alcolici. Questi poteri includono:\nIl rapporto delle licenze di vendita al dettaglio per consumo o distribuzione di alcolici \u00e8 proporzionale alla popolazione dei comuni. Il numero di licenze che permettono la vendita al dettaglio e consumo di bevande a locali autorizzati (ad esempio bar e ristoranti) \u00e8 di una ogni 3,000 residenti. Il rapporto di licenze di distribuzione \u00e8 di una licenza ogni 7500 residenti. Piccole citt\u00e0 con una popolazione inferiore ai 1000 residenti possono emanare una licenza di consumo ed una di distribuzione. Data un'ampia libert\u00e0 regolamentare dei comuni, il numero effettivo di licenze concesse in un comune pu\u00f2 essere maggiore o minore in base a diversi fattori, inclusi:\nA causa di queste libert\u00e0 legislative, 35 dei 565 comuni sono attualmente \"citt\u00e0 asciutte\". Al contrario a causa delle licenze precedenti allo statuto del 1948, diversi municipi hanno un rapporto di licenze maggiore a quello dello statuto. Per esempio, la citt\u00e0 turistica di Wildwood ha una popolazione permanente di 5,300 abitanti, ma 61 licenze per gli alcolici attive.\nAltre autorit\u00e0.\nI Casin\u00f2 di Atlantic City e le enclavi federali (es. basi militari, parchi nazionali) non sono sotto la giurisdizione n\u00e9 della Sezione del controllo delle Bevande Alcoliche n\u00e9 di quella dei consigli comunali. La Sezione dell'Applicazione del GIoco del New Jersey e la Commissione di Controllo dei Casin\u00f2 del New Jersey sono responsabili per la regolamentazione delle bevande alcoliche nei casin\u00f2. Per l'Articolo I, Paragrafo 8, Comma 17 della Costituzione degli Stati Uniti d'America, il governo federale pu\u00f2 \"esercitare la propria autorit\u00e0 su tutti i terreni acquistati con il consenso della legislatura dello stato nei quali essi si trovino, per l'erezione di forti, magazzini, arsenali, cantieri navali, ed altri edifici necessitati.\" Anche se alcune leggi statali sono valide all'interno di enclavi federali, la corte ha deciso che le basi militari ed altre zone federali sono esonerate dall'osservazione delle leggi statali e locali sull'alcol.\nLicenze per alcolici e permessi.\nLa legge del New Jersey fornisce 29 distinte licenze per gli alcolici divise nelle seguenti cinque classi: Classe A per produttori, Classe B per venditori all'ingrosso, Classe C venditori al dettaglio, Classe D per licenze di trasporto, e Classe E per pubblici magazzini. La legge statale consente alla Sezione del controllo delle Bevande Alcoliche di concedere permessi temporanei \"per provvedere a situazioni laddove risulterebbe appropriato e consono concedere una licenza, ma non si \u00e8 ancora espressamente provveduto a farlo.\" Permessi speciali vengono concessi ad un prezzo che spazia dai $10 ai $2000 e sono limitati ad un massimo di 25 giorni l'anno per un locale autorizzato, e attualmente ve ne sono tre tipi per i non autorizzati. escludendo le licenze stagionali ed i permessi speciali, le licenze della ABC vengono emanate a partire dal 1 di luglio fino al 30 di giugno.\nEmanazioni Comunali.\nDisponibilit\u00e0 di licenze per vendita al dettaglio.\nIl numero di licenze di Classe C per bar, ristoranti e negozi di liquori \u00e8 limitato dal numero di abitanti e spesso da ordinanze comunali. Le licenze vengono spesso ottenute da esercenti autorizzati che decidono di vendere la propria, oppure dalla concessione di una nuova licenza a causa dell'aumento della popolazione. Di conseguenza, il prezzo di una licenza di vendita al dettaglio \u00e8 spesso proibitivo. La vendita di una nuova licenza \u00e8 spesso condotta mediante una gara d'appalto pubblica. La spietata concorrenza pu\u00f2 risultare di beneficio ad un comune grazie alle offerte di centinaia di migliaia di dollari del maggior offerente. Nel 2006 l'appalto di una licenza a Cherry Hill, New Jersey ha realizzato il record statale di 1.5 milioni di dollari.\nI permessi speciali esistono per consentire la vendita di bevande alcoliche a campi da golf, strutture di propriet\u00e0 del governo e ad eventi sociali organizzati da organizzazioni non-profit (ad esempio, carnevali di chiesa). Un ristorante del New Jersey pu\u00f2 vendere vino pur non avendo una licenza di vendita al dettaglio diventando rivenditore fuori sede di un'azienda vinicola. Sin dai primi anni novanta, ci sono state una serie di proposte non andate in porto sulla creazione di una licenza separata per ristoranti, abilitando locali dove \u00e8 possibile consumare un pasto alla vendita di birra e vino. Tali proposte sono state fermamente combattute dagli attuali possessori di una licenza di vendita al dettaglio, i quali affermano che i loro incassi diminuirebbero considerevolmente come anche il valore delle loro licenze sul mercato.\n\"Citt\u00e0 Asciutte\".\nAlcuni municipi, in particolare nel South Jersey, sono citt\u00e0 asciutte dove nessun alcolico pu\u00f2 essere servito o venduto. Alcune di esse lo sono a causa delle loro origini quaccheriste, metodiste, ed altre comunit\u00e0 religiose protestanti. Ad esempio, la zona di mare di Ocean City \u00e8 stata \"asciutta\" sin dalla sua fondazione nel 1879 da parte di quattro uomini di clero Metodisti. Negli ultimi anni, diversi comuni hanno sollevato la questione sul rimanere \"asciutti\" o meno. Le \"citt\u00e0 asciutte\" indicono frequente un referendum pubblico sul rimanere asciutti o autorizzare la vendita di alcolici allo scopo di aumentare il volume di affari locale ed aumentare di conseguenza le entrate derivanti dalle tasse di propriet\u00e0.\nLe \"citt\u00e0 asciutte\" del New Jersey non possono vietare il possesso, consumo o trasporto di alcol, ma hanno la possibilit\u00e0 di consentire o meno ai clienti di portare le proprie bottiglie in ristoranti ed eventi sociali non-profit. Nel 2012, i cittadini di Ocean City hanno respinto la proposta di permettere ai clienti dei ristoranti la possibilit\u00e0 di portare il proprio vino o birra in locali non autorizzati alla vendita. \u00c8 invece consentito in una \"citt\u00e0 asciutta\" avere un'azienda vinicola o birrificio che offra assaggi, essendo le licenze di produzione dell'alcol del New Jersey concesse dallo Stato e non dai comuni. Al 2013, si contano 35 \"Citt\u00e0 asciutte\" nel New Jersey, in calo rispetto alle 44 del 2002.\nOrario di vendita ed altre regole.\nL'orario di vendita per il consumo dei locali autorizzati \u00e8 regolamentato dalle ordinanze locali ed \u00e8 frequente il fenomeno di un ultimo annuncio prima dello stop della vendita per avvisare i clienti. Atlantic City non ha restrizioni di orario, l'alcol \u00e8 disponibile 24 ore al giorno nei casin\u00f2 e bar locali. Con l'eccezione di Newark e Jersey City, la legge proibisce la vendita di distillato prima delle nove di mattina e dopo le 10 di sera indipendentemente dal giorno della settimana. L'orario pu\u00f2 essere ulteriormente ristretto dalle ordinanze locali. I negozi di liquori possono vendere birra e vino negli stessi orari dei locali autorizzati.\nLa regolamentazione riguardante i negozi di liquori e bar nel New Jersey \u00e8 molto vasta. I locali autorizzati non possono regalare alcolici. \u00c8 illegale vendere liquore sotto il costo di mercato, stabilire una somma fissa per bere senza limiti (tranne che per feste private durante la Notte di Capodanno), promuovere qualsiasi offerta che preveda il consumo di una certa quantit\u00e0 di alcolici, consentire ai clienti di rimanere dopo la chiusura, o vendere alcolici nei \"drive-through\". Bar e club non possono promuovere \"notte in rosa\" o qualsiasi altra offerta che venga considerata discriminatoria. Gli agenti di polizia non possono lavorare in un locale autorizzato situato nella loro stessa citt\u00e0 di servizio e alcuni comuni richiedono l'acquisizione dell'impronta digitale per tutti i dipendenti di negozi di liquori e bar.\nIl gioco d'azzardo e simili, sommariamente definiti dalla ABC includono le macchinette claw and crane, videogiochi a tema casin\u00f2, scommesse sportive e non, e lotterie, indipendentemente dal fatto che producano o meno guadagno all'attivit\u00e0 commerciale, sono proibiti nei locali autorizzati. Le uniche eccezioni sono per i bar autorizzati dallo Stato a vendere biglietti della lotteria o fare scommesse su corse di cavalli. Bingo e lotterie a scopi caritatevoli sono consentiti. Anche giochi di carte, freccette, biliardo ed altri giochi sono autorizzati laddove non vi siano soldi in gioco o qualsiasi altra forma di premio.\nLa regolamentazione dell'ABC consente ai proprietari o dipendenti di bar di dare drink gratis a condizione che non siano pubblicizzati. Le attivit\u00e0 possono anche regalare coupon di drink in omaggio (massimo uno al giorno per cliente). Hotel e motel autorizzati possono offrire in omaggio ai proprio ospiti bottiglie di vino, ma solo in occasioni speciali. Gli stabilimenti autorizzati possono istituire un codice d'abbigliamento, costo di servizio e scegliere l'et\u00e0 minima d'ingresso. I negozi di liquori possono offrire assaggi di birra, vino e liquori. Bar, ristoranti, luoghi autogestiti su concessione statale ed organizzazioni no profit grazie ad un permesso speciale possono fornire assaggi di alcolici e cene.\nBYOB: porta la tua bottiglia.\nA causa del fatto che molti ristoranti non dispongono della licenza di vendere alcolici, la pratica del BYOB (\"bring your own bottle - porta la tua bottiglia\") \u00e8 molto frequente in tutto lo Stato. I clienti possono portare la loro birra o vino al ristorante non possedente di licenza di vendita a meno di ordinanze specifiche del comune che lo vietino. Una legge stabilisce che un ristorante BYOB possa negare il consumo di alcolici ad alta gradazione o miscele di diverse bevande, come anche il consumo ai minori di 21 anni, ubriachi, o ad orari in cui la vendita di alcolici \u00e8 proibita ai locali autorizzati di quel comune(ad es. dopo la chiusura). Le attivit\u00e0 che offrono il BYOB non possono aggiungere costi di servizio, far pagare il diritto di tappo, o pubblicizzare tale pratica ai clienti. Un ristorante munito di licenza di vendita pu\u00f2 consentire a propria discrezione il BYOB ai suoi clienti, spesso non lo fanno.\nLa legge del New Jersey impedisce agli strip club ed alle \"SOB: attivit\u00e0 sessualmente orientate\", dove spogliarelli e danze erotiche vengono offerte, dal vendere alcol e mostrare nudit\u00e0 totali. Le attivit\u00e0 che posseggono una licenza per gli alcolici e lo servono possono offrire solamente spettacoli con nudit\u00e0 parziali come la go-go dancing (solitamente in bikini o \"lingerie\"). I Club non muniti di una licenza hanno le stesse restrizioni qualora implementino il BYOB e vengono considerati \"juice bar\". I juice bar hanno le stesse caratteristiche dei bar normali ma possono servire solo bevande analcoliche come acqua, succo di frutta e bibite. Questi bar possono disporre di strumenti utili al BYOB ed offrire ghiaccio oltre che miscelare per il cliente i suoi ingredienti per preparare il proprio drink. Ultimamente le corti di giustizia hanno stabilito che i comuni che consentono ai ristoranti la pratica del BYOB devono fare altrettanto con gli strip club.\nProduzione e distribuzione dell'Alcol.\nNel 1981, la legislatura del New Jersey inizi\u00f2 a riformare le leggi sulla produzione delle bevande alcoliche. Con l'approvazione del \"New Jersey Farm Winery Act\" nel 1981 e leggi riguardanti le licenze ai pub e venditori di birra degli anni novanta, questi tipi di attivit\u00e0 crebbero significativamente ed il numero di cantine e birrifici altrettanto. Nel febbraio del 2013, il New Jersey eman\u00f2 per la prima volta dai tempi del Proibizionismo una licenza per la distillazione, la legislatura ha in seguito ricevuto richieste di rendere pi\u00f9 facile l'apertura di nuove distillerie nel New Jersey. Nel 2014 il New Jersey conta 48 cantine, 28 birrifici e 2 distillerie.\nCantine.\nLa vinificazione nel New Jersey risale al periodo coloniale. Nel 1767, due proprietari terrieri, Edward Antill e William Alexander, furono ufficialmente riconosciuti dalla Royal Society of Arts di Londra, che aveva sfidato i coloni dell'America del nord britannica a coltivare grappoli di \"vinifera\" e produrre \"Quei tipi di vini attualmente di consumo in Gran Bretagna.\" Poco dopo, Antill scrisse un trattato istruttivo di 80 pagine sulla viticoltura e la vinificazione che fu pubblicato nel \"Transactions of the American Philosophical Society\"\nMentre la coltivazione dei grappoli ed alberi da frutto supportava una florida industria del vino nel tardo XIX ed inizio XX secolo, gli effetti del Proibizionismo ed i rimasugli di alcune leggi restrittive dopo la sua abrogazione, devastarono il settore. Per cinquant'anni, il New Jersey fu limitato ad un'unica licenza vinicola ogni milione di residenti, che nel 1980 port\u00f2 a contare solamente sette cantine in tutto lo Stato. La crescita dell'industria vinicola dello Stato fu rafforzata nel 1981 dal \"New Jersey Farm Winery Act\", che abrog\u00f2 molte leggi dei tempi del Proibizionismo e consent\u00ec ai piccoli viticoltori di aprire nuove cantine.\nNel 2014, il New Jersey conta 48 cantine licenziate ed operative che producono vini da oltre 90 variet\u00e0 di grappoli ed altri 25 frutti. Molte cantine del New Jersey vendono i loro prodotti ai festival annuali tenuti per tutto lo Stato. Nel 2010, 1.72 milioni di galloni (approssimativamente 716,000 casse) di vino furono prodotti dalle cantine del New Jersey, rendendolo il settimo Stato maggior produttore di vino. Una considerevole porzione di esso \u00e8 vino non derivante da grappoli, ovvero vino di mela, mirtilli, lampone, ed ossicocco; frutti prodotti dalle fattorie locali. Le cantine generano introiti per $30\u201340 milioni l'anno. La legge del New Jersey considera il sidro come un tipo di vino a causa della sua produzione derivante da frutta fermentata. Ad ogni modo non c'\u00e8 alcuna produzione di sidro licenziata nel New Jersey, il sidro pu\u00f2 essere prodotto con una qualsiasi licenza vinicola, e diverse attivit\u00e0 stanno muovendo i primi passi per installare frantoi di sidro.\nBirrifici.\nIl primo birrificio del New Jersey fu stabilito in un insediamento appena fondato dagli Olandesi oggi noto come Hoboken, quando lo Stato era parte dei Nuovi Paesi Bassi. Fu presto distrutto da una banda di Lenape nel 1643 durante la Guerra di Kieft (1643\u20131645).L'insediamento di molti coloni tedeschi port\u00f2 allo sviluppo di una ricca industria birrificia nel XIX ed inizio XX secolo. La produzione di birra divenne la quarta industria a Newark, con nomi quali Kruger, Hensler, e Feigenspan tra le famiglie d'\u00e9lite a Newark.\nPi\u00f9 tardi, brand regionali (in seguito anche nazionali) come Ballantine, Rheingold e Pabst tra le tante, gestivano grandi birrifici a Newark e nelle citt\u00e0 limitrofe. A seguito di accuse di propaganda tedesca e della persecuzione dei tedeschi americani durante la Prima Guerra Mondiale, molti birrai si trasferirono negli Stati Uniti d'America medio-occidentali. Il Proibizionismo chiuse molte delle rimanenti birrerie dello Stato. Dei 27 birrifici di Newark precedenti al Proibizionismo, nessuno \u00e8 sopravvissuto. Con la riorganizzazione ed il consolidamento dell'industria negli anni settanta e novanta del 900 per competere a livello nazionale, grandi produttori come Ballantine (negli anni sessanta), Rheingold (1977), e Pabst (1985) chiusero i battenti.\nAttualmente, lo Stato ospita un birrificio di produzione a larga scala, l'Anheuser-Busch a Newark, che ha aperto nel 1951 e produce Budweiser e Rolling Rock. Il New Jersey offre una licenza per la produzione di birra limitata ai piccoli birrifici artigianali ed ai pub, che ha permesso all'industria di crescere negli ultimi anni. Nel 1995, il \"Ship Inn Restaurant and Brewery\" di Milford \u00e8 diventato il primo pub servente birra del New Jersey. Da quel momento l'industria si espansa a 28 birrifici, molti dei quali sono artigianali e pub. Nel 2010, i birrai del New Jersey hanno prodotto 32,000 botti (992,000 galloni) di birra artigianale. Nel 2012, il New Jersey ha liberalizzato la vendita di bicchieri di birra ai birrifici artigianali come parte di un tour, e di vendere fino a 15.5 galloni per consumo fuori sede. La stessa legislazione permette ai pub ti produrre fino a 10.000 botti di birra l'anno, e di venderla ai grossisti ed ai festival.\nDistillerie.\nIl New Jersey ha avuto una lunga tradizione della distillazione sin dai tempi delle colonie, quando i grandi latifondisti convertirono la frutta in avanzo in brandy, lo zucchero in rum, ed il grano in whiskey. Fino a tempi recenti il New Jersey ha avuto solo una distilleria licenziata, la Laird &amp; Company a Scobeyville (Colts Neck). Fondata da Robert Laird, \u00e8 la pi\u00f9 antica distilleria degli Stati Uniti, avendo ricevuto la licenza numero 1 dal Dipartimento del Tesoro degli Stati Uniti d'America nel 1780. George Washington, che era conoscente del proprietario della distilleria, chiese la ricetta per preparare i \"liquori di cedro\". Nel 1834, il New Jersey vantava 388 distillerie.\nAd oggi, Laird \u00e8 l'unico produttore nazionale di apple jack. Attualmente nessuna compagnia distilla nel New Jersey. Laird prende tutte le sue mele dalla Valle dello Shenandoah della Virginia, dove avviene anche la distillazione. La distillazione nel New Jersey \u00e8 stata interrotta nel 1972 e la Laird miscela, fa riposare ed imbottiglia i suoi prodotti a Scobeyville. Nel febbraio 2013, lo Stato ha emanato la prima licenza per distillerie dai tempi del Proibizionismo a Fairfield, dove attualmente si produce e vende rum. Un'altra potenziale variante di distillazione di Camden \u00e8 sul punto di ottenere una licenza nel prossimo futuro. Altre dovrebbero seguirla. Nell'Agosto 2013, lo Stato ha emanato una legge creante una nuova licenza per distillerie artigianali. La licenza costa meno di una per la distillazione a livello industriale ($938 contro $12,500), ma limita la produzione a 20,000 galloni l'anno, e richiede che almeno il 51% della materia prima per la distillazione sia stata cresciuta o prodotta nel New Jersey.\nConsegna direttamente al consumatore.\nFino al 2004, il New Jersey permetteva alle cantine nazionali di consegnare direttamente ai clienti all'interno della nazione. Lo Stato non consentiva invece a produttori non appartenenti al New Jersey di consegnare ai residenti dello Stato o a cantine locali di consegnare fuori dai propri confini. Questa pratica \u00e8 stata dichiarata anticostituzionale dalla Corte Suprema degli Stati Uniti nel 2005 in un caso del Michigan. Lo Stato del New Jersey \u00e8 stato conseguentemente colpito dalla Corte d'Appello di Terzo Grado nel 2010 perch\u00e9 queste limitazioni violavano la \"Interstate Commerce Clause\" ovvero la \"Clausola interstatale di commercio\" della Costituzione degli U.S.A.\nIl 17 gennaio, il Governatore del New Jersey Chris Christie approv\u00f2 un disegno di legge che legalizzava la vendita diretta dalle cantine ai consumatori, e che permetteva alle cantine di aprire fino a 15 punti rivendita fuori sede in tutto lo Stato. La legge consente alle cantine che producono meno di 250.000 galloni di vino l'anno, ovvero la totalit\u00e0 di quelle del New Jersey, di consegnare fino a 12 casse di vino l'anno ad ogni persona che abbia compiuto i 21 anni residente nel New Jersey o in qualsiasi altro Stato che consenta il trasporto di vino. Poich\u00e9 questo proibisce la vendita del 90% del vino prodotto negli Stati Uniti ad eccezione di quello prodotto dalle piccole cantine del New Jersey, i sostenitori della legge erano spaventati dal fatto che questa sezione del disegno di legge sarebbe stata abrogata in quanto incostituzionale. La Corte d'Appello di Primo Grado degli U.S.A. lo aveva gi\u00e0 fatto su una legge analoga del Massachusetts nel 2008 alla luce della decisione della Corte Suprema degli Stati Uniti d'America condizionando la regolamentazione sulla consegna diretta cantina-consumatore.\nLa legge Federale proibisce la consegna via posta di bevande alcoliche. Il New Jersey di fatto proibisce la consegna di birra e liquori ai consumatori richiedendo una licenza per gli alcolici di consegna, ma non esiste alcuna licenza specifica per tale attivit\u00e0 sulla birra ed i liquori. L'UPS e la Federal Express consegnano vino ai consumatori, mentre birra e liquori esclusivamente alle attivit\u00e0 autorizzate. Per quanto sia una contraddizione, \u00e8 possibile per un negozio di alcolici consegnare via macchina o furgone a domicilio. La regolamentazione della ABC stabilisce che le bevande alcoliche consegnate a domicilio debbano essere pagate di pi\u00f9 rispetto a quelle in negozio, consegnate esclusivamente ai maggiorenni (21 anni o pi\u00f9) e che debbano essere effettuate durante l'orario di apertura.\nEt\u00e0 minima per il consumo.\nLeggi a tutela dei minori.\nNel New Jersey una persona deve essere almeno ventunenne per comprare bevande alcoliche al dettaglio e per tenerlo o consumarlo in uno spazio pubblico (ad esempio, un parco o per strada) o semi-pubblico (es. ristorante, automobile). Una persona deve essere almeno diciottenne per possedere una licenza, vendere o servire alcolici, (ad esempio, un cameriere o cassiere). La legge Statale proibisce anche ai minori di fingere un'et\u00e0 diversa da quella effettiva nelle attivit\u00e0 autorizzate.\n\u00c8 illegale servire alcolici ai minori di 21 anni, incoraggiarla al consumo, permettere ad un minore di bere nella propria propriet\u00e0 che sia in affitto o posseduta, o tenere bevande alcoliche all'interno di una scuola pubblica sia nelle strutture che negli spazi aperti senza il permesso scritto del consiglio scolastico o del preside. La legge Statale fa eccezione per servizi religiosi, e per genitori o chi ne faccia le veci maggiori di 21 anni che servono alcolici ai propri figli in luoghi privati (come la propria casa).\nIl New Jersey e tutti gli altri stati degli U.S.A. sottostanno al National Minimum Drinking Age Act of 1984, che stabilisce in tutta la Repubblica Federale l'et\u00e0 minima per comprare o tenere alcolici in luoghi pubblici a 21 anni. Per far aderire tutti gli stati, il Congresso ha stabilito che gli stati che non fossero riusciti ad applicare queste restrizioni avrebbero subito un taglio ai fondi Federali concessi. La legge Federale inoltre aiuta con l'elargizione di fondi scolastici federali i college e le universit\u00e0 che accettino di sanzionare gli studenti che violino le leggi sul consumo dell'alcol e di tenere traccia di tutte le leggi non rispettate sugli alcolici. \"The Chronicle of Higher Education\" ha riportato che molti college non riescono a disporre queste leggi e che di conseguenza gli aiuti federali sono minimi.\nNon c'\u00e8 alcuna legge che proibisca il consumo di alcol ai minori nelle propriet\u00e0 private, ma molti comuni proibiscono il consumo ai minori in assenza di un genitore o parente adulto. Le scuole pubbliche non possono proibire il consumo ai propri studenti al di fuori della scuola. I minori possono entrare nei locali autorizzati, e mentre la legge statale non proibisce ai bar e night clubs di organizzare eventi come \"teen nights\" o \" i 18enni festeggiano, i 21enni bevono\", alcuni municipi non lo consentono. \u00c8 legale per un maggiorenne essere nello stesso posto in cui un minore fa consumo di alcol, ed il New Jersey non ha alcuno statuto che sanzioni i minori che non siano stati colti sul fatto.\nSanzioni per i minori.\nIl consumo di alcolici da parte di minori \u00e8 considerato disturbo all'ordine pubblico, che in caso di colpevolezza prevede una pena fino a 6 mesi di detenzione (raramente applicata), una multa di $500\u2013$1000, e la sospensione della patente di 6 mesi. Le sanzioni sono uguali anche in caso di utilizzo di falsi dati anagrafici. Coloro che servino alcolici ad un minore, o che lo convincano al consumo, consentano ad un minore il consumo nella propria propriet\u00e0, o portino alcolici in una scuola pubblica incorrono a sanzioni simili, ad eccezione della sospensione della patente. Un esercente autorizzato che serva alcoli ad un minore, anche non intenzionalmente, potrebbe essere sanzionato o vedersi la licenza sospesa o revocata.\nLa violazione di leggi comunali sul consumo dei minori non \u00e8 un'infrazione penale, che prevede una multa di $250 alla prima violazione, e di $350 per quelle successive. La patente pu\u00f2 essere sospesa per la violazione delle norme comunali, ma di solito finisce con una multa senza la necessit\u00e0 di presentarsi in tribunale. Esiste la cosiddetta legge del \"buon samaritano\" che protegge i minori da denunce per il consumo di alcol \u2013 nel caso in cui un minore che ha fatto consumo di alcolici richiede assistenza medica per un altro consumatore che si \u00e8 sentito male, cooperando con le autorit\u00e0 ed i paramedici, nessuno dei due verr\u00e0 perseguito. \u00c8 frequente che la violazione di una legge statale riguardo al consumo dei minori venga considerata violazione comunale in modo da evitare di lasciare traccia sul casellario giudiziario e la sospensione della patente. La prescrizione sia per violazioni comunali che statali avviene in un anno.\nStoria delle leggi sui minori del New Jersey.\nLa prima legge sull'et\u00e0 minima per il consumo di alcolici del New Jersey fu emanata nel 1846. Consentiva ai genitori di uno studente minore di 21 anni di chiedere un risarcimento di $10 (che valevano come $260 di oggi) di danni al barista o cassiere che avesse servito alcolici al loro figlio. Nel 1880 era in vigore una legge penale che puniva gli esercenti che vendevano alcolici ai minori di 18 anni nel caso in cui i genitori gli avessero detto di non farlo. La legge fu modificata nel 1888 per eliminare il consenso dei genitori, rendendo illegale in qualsiasi caso la vendita di alcolici ai minori di anni 18. Nel 1908, le sanzioni furono inasprite, cosicch\u00e9 chi avesse venduto alcolici ad un minore potesse essere incarcerato. Con l'inizio del Proibizionismo, il New Jersey abrog\u00f2 le sue leggi sul consumo di alcolici da parte di minori visto che il Diciottesimo Emendamento della Costituzione degli Stati Uniti d'America proibiva completamente la vendita di alcolici.\nA seguito della fine del Proibizionismo ed il passaggio della Legge sul Controllo delle Bevande Alcoliche, la ABC stabil\u00ec che era proibito ai bar e negozi di alcolici vendere i suddetti ai minori di anni 21, che all'epoca era considerata la soglia della maggiore et\u00e0. Nel 1939, divenne un crimine penale vendere alcolici ai minori di anni 21, e consumare o comprare alcolici in un'attivit\u00e0 autorizzata da parte di un minore di anni 21. Lo Stato rese illegale il possesso da parte di minore di alcolici anche all'interno di un proprio veicolo o luogo pubblico nel 1957, probabilmente a causa del fatto che i giovani del New Jersey tendevano a viaggiare per New York, dove l'et\u00e0 minima per il consumo di alcolici era di 18 anni, portando con s\u00e9 alcolici. Per molti anni le leggi contro il consumo di alcolici da parte di minori non si applicarono nelle propriet\u00e0 private, ad ogni modo un adulto che fornisse una sostanziale quantit\u00e0 di alcolici ad un minore poteva essere perseguito per favoreggiamento alla delinquenza minorile Inoltre, l'arresto ed il perseguimento per il consumo di alcolici da parte di minori in bar o spazi pubblici erano molto rari prima del 1980.\nConseguentemente ad un disegno di legge che ridusse la maggiore et\u00e0 ai 18 anni anzich\u00e9 21, l'et\u00e0 minima per il consumo fu abbassata ai 18 anni nel 1973. Motivazione principale fu garantire ai veterani in ritorno dal Vietnam il diritto di comprare alcol. Probabilmente per contrastare il fenomeno degli studenti diciottenni che legalmente compravano alcolici ma li consumavano illecitamente nelle scuole, lo Stato innalz\u00f2 l'eta minima per il consumo ai 19 anni nel 1980. Le statistiche indicarono un incremento delle morti a seguito di incidenti stradali tra i minori di 21 anni, l'et\u00e0 minima per il consumo fu nuovamente riportata ai 21 anni nel 1983. Allo stesso tempo, le sanzioni per il consumo da parte di minori furono inasprite, rendendo possibile la sospensione della patente. Nel 1985, lo Stato rese illegale ai maggiorenni dare alcolici ai minori di anni 21, ad eccezione di riti o feste religiose oppure di genitori che servono alcolici ai propri figli in casa o luoghi privati.\nStoricamente, alcuni comuni emisero delle ordinanze contro il consumo da parte dei minori anche in luoghi privati, ma un'azione collettiva nel 1998 contro la citt\u00e0 di Avalon le fece annullare. Nel 2000, la Legislatura del New Jersey propose una legge per criminalizzare il consumo da parte dei minori in propriet\u00e0 privata ma il Governatore del New Jersey Christine Whitman esercit\u00f2 il potere di veto affermando: \"Sebbene sia completamente d'accordo con l'intento della legge, sono preoccupato riguardo alla possibilit\u00e0 che questa stessa venga applicata in situazioni non inerenti quali un minore che consuma piccoli quantitativi di alcol sotto l'occhio attento di un parente adulto. Pi\u00f9 tardi nello stesso anno, Whitman sottoscrisse una versione revisionata della legge che consentiva ai comuni di emanare ordinanze che vietassero il consumo da parte di minori nelle propriet\u00e0 private. Seppur fu lasciata dunque discrezione ai comuni, la nuova legge imponeva per\u00f2 sanzioni pi\u00f9 leggere, e la nuova legge faceva comunque eccezione per gli alcolici direttamente serviti da un qualsiasi parente adulto.\nGuida in stato di ebbrezza.\nLeggi sulla guida.\nCome tutti gli altri stati confederati, il New Jersey stabilisce un tasso alcolemico dello 0.08 percento come soglia d'intossicazione alla guida di un veicolo motorizzato (es automobile, barca). \u00c8 possibile essere perseguiti per guida in stato di ebbrezza con un tasso alcolemico inferiore allo 0,08%, attestando per\u00f2 lo stato di non intossicazione del guidatore. La legge dello Stato proibisce ai minori di 21 anni di guidare qualora il loro tasso alcolemico sia dello 0001% o superiore, proibisce la conduzione di veicoli commerciali con un tasso dello 0,04% o superiore, e stabilisce che il guidatore debba fornire un campione respiratorio se richiesto da un ufficiale di polizia. Per essere perseguiti per guida in stato di ebbrezza nel New Jersey, bisogna essere alla guida o tentando di guidare un veicolo motorizzato; attivit\u00e0 quali dormire in macchina da intossicati o guidare una bici da ubriachi non sono illegali.\nI guidatori non necessitano l'effettuazione di test alcolemici per essere perseguiti, ma i loro risultati sono comunque ammissibile dinanzi ad un giudice. L'Alcoltest ha rimpiazzato l'etilometro come strumento per la determinazione del tasso alcolemico. Quando un conducente viene fermato, la polizia non pu\u00f2 obbligarlo mediante l'uso della forza a fornire campioni di respiro, sangue od urine, e deve avvertire il guidatore delle conseguenze del rifiutarsi a fornirne. Nel 2010, la Corte Suprema del New Jersey stabil\u00ec che i conducenti che non parlano inglese debbano essere avvisati delle conseguenze di rifiutarsi a fornire campioni in una lingua a loro comprensibile. Una persona pu\u00f2 essere perseguita per guida in stato di ebbrezza fino a 90 giorni dopo un incidente, tranne che in caso di infortuni seri o morti, in quel caso si arriva fino ai 5 anni.\nIl New Jersey \u00e8 uno dei due stati (assieme al Wisconsin) che classifica la guida in stato di ebbrezza come violazione del codice stradale, e non reato, ad eccezione di casi di seri infortuni o morti. Non essendo un reato, non viene presa l'impronta di coloro che ne vengono perseguiti, non hanno il diritto ad un processo con giuria, non vengono segnalati al \"National Crime Information Center\" (database criminale) dell'FBI, e gli arresti o sanzioni non possono essere cancellate. L'eccezione Statutaria (es violenza privata, concussione da parte di agente) non \u00e8 applicabile per la guida in stato di ebbrezza, nel processo d'appello \"State v. Hammond\", la Corte Suprema conferm\u00f2 la colpevolezza di una persona che aveva guidato dopo aver assunto alcolici dal suo drink, senza esserne consapevole. La Common-law \u00e8 applicabile per la guida in stato di ebbrezza, una corte statale d'appello assolse una persona che guid\u00f2 intossicata per sfuggire a degli assalitori, in quanto in stato di necessit\u00e0.\nSanzioni.\nLe sanzioni per la guida in stato di ebbrezza variano in base al tasso d'intossicazione ed i precedenti del perseguito. Una prima violazione con un tasso inferiore allo 0.10% viene punita con una multa dai $250 ai $400, un'assicurazione automobilistica aumentata di $1000 l'anno per 3 anni, 12 ore di educazione agli alcolici, una sospensione di tre mesi della patente 3, e l'imprigionamento fino a 30 giorni (molto raro). Se il tasso \u00e8 dello 0.10% o superiore, la multa raggiunge dai $300 ai $500, la sospensione della patente dai 7 ai 12 mesi. Se il tasso \u00e8 dello 0.15% o superiore, il conducente dovr\u00e0 aver installato sulla propria auto un dispositivo di blocco dell'accensione dai 6 ai 12 mesi a partire dalla riconsegna della patente. Il New Jersey non revoca le patenti per vie amministrative, inoltre essa non pu\u00f2 essere sospesa fino alla condanna dell'intestatario.\nUn minore di anni 21 accusato di aver guidato con un tasso alcolemico superiore o uguale allo 0.01%, ma minore dello 0.08% vedr\u00e0 sospendersi la patente per un periodo compreso tra gli 1 e 3 mesi, dovr\u00e0 fare 15-30 ore di servizi socialmente utili, e seguire un programma di rieducazione all'alcol. Le sanzioni per rifiutarsi di fornire un campione del proprio respiro sono le stesse di chi guida con un tasso alcolemico superiore allo 0.15%. Il detentore di una patente commerciale (CDL) \u00e8 soggetto ad una sospensione di tale patente per la prima violazione, ed una sospensione a vita della CDL in caso di violazioni ripetute della legge alla guida di un veicolo commerciale con un tasso alcolemico dello 0.04% o superiore, in caso di guida di un veicolo non commerciale con un tasso dello 0.08% o superiore, o per il rifiuto di fornire un campione del respiro. Sanzioni ancora pi\u00f9 pesanti incorrono nel caso in cui la guida in stato di ebbrezza sia avvenuta in un raggio di 1000 piedi da una scuola, o se ci fosse stato un minore nel veicolo. Incidenti che portino a morti o feriti gravi a causa della guida in stato di ebbrezza sono considerati crimini perseguibili penalmente.\nIl New Jersey non consente il patteggiamento a meno che il prosecutore non ritenga ci sia un'insufficienza di prove dell'accusa, inoltre il New Jersey non offre licenze di lavoro (hardship) a chi \u00e8 stato condannato per guida in stato di ebbrezza. Una persona accusata di guida in stato di ebbrezza non ha diritto di chiedere danni ad altri guidatori in caso di incidente, ma potrebbe chiederli all'attivit\u00e0 commerciale o alla persona che le ha servito alcolici \nPer una seconda violazione in un periodo di 10 anni, con un tasso alcolemico superiore alla soglia massima, si incorre in una multa di $500\u2013$1,000, un imprigionamento dai 2 ai 90 giorni, una sospensione di 2 anni della patente, un incremento dell'assicurazione sull'auto di $1,000 per 3 anni, e l'istallazione obbligata di un dispositivo di blocco dell'accensione per un periodo dagli 1 ai 3 anni dopo la riconsegna della patente. Una persona che ha 3 o pi\u00f9 condanne per guida in stato di ebbrezza in un arco di tempo inferiore ai 10 anni dall'ultima sar\u00e0 multata per $1,000, 6 mesi di prigione, una sospensione della patente di 10 anni, un aumento dell'assicurazione di $1,500 l'anno per 3 anni, e l'installazione di un blocco dell'accensione dagli 1 ai 3 anni dopo la riconsegna della patente. Le condanne alla prigione nel New Jersey vengono spesso scontate tramite programmi di rilascio per lavoro (es weekend in prigione, il resto della settimana casa-lavoro).\nStoria delle leggi sulla guida sotto alcolici del NJ.\nIl primo disegno di legge sulla guida sotto alcolici nel New Jersey fu approvato nel 1909, rendendola disturbo all'ordine pubblico (infrazione). Nel 1921, la guida in stato di ebbrezza divenne un'infrazione del codice stradale che comportava una sospensione di 1 anno della patente 1 alla prima violazione, di 5 anni invece per violazioni ripetute. Le sanzioni vennero inasprite nel 1926 ad una sospensione di anni 2, ed una a vita in aggiunta a 3 mesi di carcere per violazioni ripetute. Nel 1951, a causa del problema di dover dimostrare l'\"intossicazione\", la Legislatura del New Jersey stabil\u00ec che la guida con un tasso alcolemico dello 0.15% o superiore era considerata sotto intossicazione. Un guidatore con un tasso dello 0.15% o superiore poteva essere assolto se avesse dimostrato di non essere in stato di ubriachezza.\nA causa delle nuove idee sul trattamento dell'alcolismo, la sospensione a vita fu convertita ad una di 10 anni nel 1952. Il perseguimento per guida in stato di ebbrezza era difficile da operare in caso di rifiuto di sottoporsi all'etilometro, cos\u00ec nel 1966, lo Stato acconsent\u00ec alla sospensione della patente a chi si fosse rifiutato. Nel 1977, la soglia di intossicazione fu ridotta allo 0.10%, ma la legge faceva distinzione in caso di seconda o terza infrazione, con pene inferiori per la prima e la seconda violazione. Nel 1983, lo Stato stabil\u00ec che una persona oltre la soglia minima venisse considerata ubriaca di per se (niente meno che una presunzione). Nove anni dopo, il tasso alcolemico massimo per i guidatori minori di anni 21 fu stabilito allo 0.01%, e nel 2003, la soglia dello 0.10% fu ridotta allo 0.08% allo scopo di ottenere i fondi federali per le autostrade.\nAltri casi legali relativi all'alcol.\nRecipienti aperti e consumo in pubblico.\nNel New Jersey \u00e8 illegale per i passeggeri in un'auto privata tenere un contenitore di alcolici aperto, ma bottiglie aperte possono essere trasportate nel bagagliaio, ed il consumo su autobus, treno, taxi, limousine, o barca, \u00e8 concesso. La multa per avere una bottiglia aperta in auto \u00e8 di $200 alla prima violazione, e di $250 oppure di 10 giorni di \"servizio comunitario\" per le successive violazioni. Lo statuto della Motorizzazione del New Jersey non prevede la detrazione di punti per queste infrazioni, ma alcune assicurazioni automobilistiche vi impongono dei rincari. La legge del New Jersey sui contenitori aperti in veicoli motorizzati \u00e8 conforme al Transportation Equity Act for the 21st Century (TEA-21), un atto federale emanato nel 1998, che riduce i fondi elargiti per le autostrade agli stati che non ne proibiscono il trasporto ai passeggeri di autovetture.\nI parchi e foreste statali del New Jersey proibiscono il consumo o possesso di alcolici se non in eventi approvati. Non c'\u00e8 alcuna legge statale contro il consumo di alcolici in altri luoghi, ma la maggior parte dei comuni hanno le proprie leggi sui contenitori aperti e sul consumo in luoghi pubblici. La multa per possesso di alcol nei parchi statali \u00e8 di $71, e se il tetto massimo per le multe comunali \u00e8 di $2000, spesso sono di molto inferiori a tale cifra. Per l'Alcoholism Treatment and Rehabilitation Act (ATRA), l'ubriachezza senza il disturbo alla quiete pubblica non \u00e8 un crimine, ed i comuni non possono emanare ordinanze al riguardo. La legge del New Jersey consente di portare persone in stato di ubriachezza alle loro abitazioni oppure in strutture sanitarie.\nRestrizioni sull'acquisto e produzione in casa.\nA differenza di molti altri stati, il New Jersey non impone alcuna restrizione sui tipi di alcolici che una persona maggiorenne pu\u00f2 acquistare. Il New Jersey non richiede la registrazione di fusti, e la regolamentazione della ABC ne proibisce l'imposizione da parte dei comuni. I residenti possono importare qualsiasi quantit\u00e0 di alcolici per uso personale, ma vi \u00e8 una multa di $50 se pi\u00f9 di 3 galloni di birra, 1 gallone di vino, o mezzo gallone di liquore vengono importati in meno di 24 ore. Qualsiasi persona dai 21 anni in su pu\u00f2 produrre fino a 200 galloni di birra o vino l'anno. Non c'\u00e8 bisogno di un permesso, ma la produzione deve avvenire in propriet\u00e0 privata o attivit\u00e0 non-commerciale, e qualsiasi alcolico prodotto non pu\u00f2 essere venduto. \u00c8 reato possedere una distilleria non registrata, o distillare qualsiasi liquore forte.\nResponsabilit\u00e0 oggettiva.\nI proprietari di bar e ristoranti sono considerati responsabili oggettivi, e la loro licenza sugli alcolici pu\u00f2 essere sospesa o revocata se un cliente commette attivit\u00e0 illegali (es. rissa, atti osceni) dopo aver bevuto.\n\"Persona che si infortuni o danneggi propriet\u00e0 a causa del negligente servizio di alcolici da parte di un esercente licenziato pu\u00f2 chiedere danni se ci\u00f2 \u00e8 stato causato dalla sua negligenza (es. servito una persona gi\u00e0 visibilmente ubriaca), e l'infortunio \u00e8 stato chiara conseguenza del suo servizio.\""}
{"id": "5789400", "revid": "71433", "url": "https://it.wikipedia.org/wiki?curid=5789400", "title": "Matthew Letscher", "text": ""}
{"id": "5789401", "revid": "110157", "url": "https://it.wikipedia.org/wiki?curid=5789401", "title": "Eastern League of American Football 2014", "text": "La Eastern League of American Football 2014 \u00e8 stata la 3\u00aa edizione dell'omonimo torneo di football americano.\nHa avuto inizio il 12 aprile e si \u00e8 conclusa il 30 agosto con la finale vinta per 62-13 dai bielorussi Minsk Litwins sui russi Moscow Bruins.\nStagione regolare.\nClassifica.\nLa classifica della regular season \u00e8 la seguente:"}
{"id": "5789465", "revid": "133557", "url": "https://it.wikipedia.org/wiki?curid=5789465", "title": "The Poynter Institute for Media Studies", "text": "The Poynter Institute for Media Studies \u00e8 una scuola di giornalismo situata a St. Petersburg, Florida.\nLa scuola fu fondata il 29 maggio del 1975, quando Nelson Poynter, il proprietario e presidente del \"St. Petersburg Times\" (oggi \"Tampa Bay Times\") e della Times Publishing Company, afferm\u00f2 di voler stabilire una nuova piccola scuola di giornalismo chiamata Modern Media Institute. (Il nome della scuola fu cambiato circa una decina di anni a seguire in Poynter Institute.)\nNel 1977, Nelson Poynter dichiar\u00f2 che la propriet\u00e0 della Times Publishing Company fosse dell'istituto, cosicch\u00e9 alla sua morte la scuola sarebbe divenuta proprietaria del \"St. Petersburg Times\". Poynter mor\u00ec il 15 giugno del 1978, all'et\u00e0 di 74 anni.\nNews University.\nNews University, o NewsU, \u00e8 un progetto del Poynter Institute, che offre corsi di formazione a distanza e laboratori specifici per aspiranti alla professione di giornalisti, con collegamenti ad altre opportunit\u00e0 del settore. Il programma \u00e8 frutto di una partnership tra la John S. and James L. Knight Foundation ed il Poynter Institute. Lanciato nell'aprile del 2005, NewsU offre corsi autogestiti, \"Webinars\" in diretta ed alcuni seminari online.\n\"International Fact-Checking Network\".\nNel 2015 l'istituto ha lanciato l'International Fact-Checking Network (IFCN), che stabilisce un codice etico per le organizzazioni che si occupano di verifica dei fatti. Essa ha promosso il primo International Fact Checking Day il 2 aprile 2017 ed il primo Global Fact-Checking Summit, svoltosi a Madrid dal 5 al 6 luglio dello stesso anno.\nL'ICFN esegue gli audit e rilascia una certificazione di validit\u00e0 annuale e riconosciuta a livello internazionale. Gli stessi verificatori alle dipendenze dell'IFCN sono soggetti a un audit e ad una riconferma annuale.\nGoogle, Facebook e altre societ\u00e0 informatiche richiedono la certificazione IFCN ai collaboratori a contratto incaricati di eseguire attivit\u00e0 di \"fact checking\".\nL'IFCN e l'American Press Institute pubblicano congiuntamente \"Factually\", una \"newsletter\" in materia di \"fact checking\" e deontologia professionale.\nLa crescita della rete \u00e8 stata finanziata con una donazione di 1,3 milioni di dollari da parte del'Omidyar Network e della Open Society del finanziere e filantropo George Soros, preceduta nel 2015 dalla donazione di un altro milione di dollari da parte dell'imprenditore e filantropo Craig Newmark, il quale divenne membro del comitato direttivo dell'istituto nel medesimo anno.\nLista nera e \"fake news\".\nNel 2019, Poynter ha utilizzato vari database di \"fake news\", fra i quali quelli curati dall'Annenberg Public Policy Center, Merrimack College, PolitiFact e da Snopes, per predisporre un elenco di oltre 515 siti Web di notizie classificati come \"inaffidabili\". Poynter ha invitato gli inserzionisti a \" inserire nella lista nera \" i siti dell'elenco. L'elenco includeva siti di notizie conservatrici come il Washington Examiner , The Washington Free Beacon e The Daily Signal . Dopo il contraccolpo, Poynter ha ritirato l'elenco, citando \"punti deboli nella metodologia\". [Poynter ha rilasciato una dichiarazione in cui afferma: \"Siamo spiacenti di non essere riusciti a garantire che i dati fossero rigorosi prima della pubblicazione e ci scusiamo per la confusione e l'agitazione causate dalla sua pubblicazione\"\nLa lista ha incluso 29 siti web nordamericani di orientamento conservatore, fra i quali \"Washington Examiner\", \"The Washington Free Beacon\", \"The Daily Signal\" e il sito cristiano LifeSiteNews.\nIl Poynter Institute invit\u00f2 quindi gli inserzionisti pubblicitari a boicottare i siti di \"fake news\" presenti nella lista nera.\nSuccessivamente a tale atto, il sito pubblic\u00f2 un comunicato di scuse, privo di uno specifico \"errata corrige\", nel quale dichiarava \u00absiamo spiacenti di non essere riusciti a garantire che i dati fossero rigorosi prima della pubblicazione e ci scusiamo per la confusione e l'agitazione causate dalla sua pubblicazione\u00bb."}
{"id": "5789467", "revid": "287204", "url": "https://it.wikipedia.org/wiki?curid=5789467", "title": "1. L\u012bga 1994", "text": "La 1. L\u012bga 1994 \u00e8 stata la 3\u00aa edizione della seconda divisione del calcio lettone dalla ritrovata indipendenza. Il Kvadrats R\u012bga ha vinto il campionato ottenendo la promozione in massima serie.\nStagione.\nFormula.\nLe 12 squadre partecipanti si affrontavano in gironi di andata e ritorno per un totale di 22 incontri per squadra. La vincitrice e la seconda classificata venivano promosse in Virsl\u012bga 1995, mentre le ultime tre venivano retrocesse in 2. L\u012bga.\nErano assegnati due punti per la vittoria, uno per il pareggio e zero per la sconfitta."}
{"id": "5789468", "revid": "125394282", "url": "https://it.wikipedia.org/wiki?curid=5789468", "title": "Chiesa di Sant'Antonio Abate (Olgiate Olona)", "text": "La chiesa di Sant'Antonio Abate \u00e8 una chiesa di Olgiate Olona risalente alla seconda met\u00e0 del XVI secolo, detta anche chiesa di Sant'Antonio a Moncucco per via della sua posizione che sovrasta la Valle Olona. Fino alla seconda met\u00e0 del XX secolo accanto alla chiesa si trovava un convento di frati carmelitani, chiuso il 30 maggio 1653 dall'arcivescovo Alfonso Litta dopo che papa Innocenzo X decret\u00f2 la soppressione dei piccoli conventi nel 1652; fu successivamente riconvertito ad uso abitativo da parte dei privati proprietari. Era presente anche un cimitero, non pi\u00f9 esistente, circondato da un muro.\nNel 1670 furono eseguiti i primi lavori di restauro e ampliamento della chiesa, voluti da monsignor Carlo Bozolo: fece erigere la cappella del Crocifisso e miglior\u00f2 gli arredi. Alla fine del XIX secolo la chiesa sub\u00ec ulteriori migliorie: nel 1864 fu collocata la campana prodotta dalla Fonderia Bizzozzero di Varese, mentre nel 1889-1890 furono sistemati il pronao e l'altare maggiore. \nAll'interno la chiesa \u00e8 affrescata con scene di santi e beati e alcuni simboli che richiamano gli attributi mistici della Madonna. Una \"Annunciazione\" \u00e8 raffigurata nella fascia alta della navata, vicino all'arco dell'altare maggiore; nella fascia bassa si trovano \"San Carlo Borromeo\" e \"Santa Barbara\". Nell'altare della cappella della Beata Vergine Maria del Monte Carmelo sono inserite due tele rappresentanti le beate Caterina Moriggi da Pallanza e Giuliana Puricelli da Busto Arsizio. All'interno della chiesa si trova una statua in legno raffigurante \"Sant'Antonio\", realizzata nel XVIII secolo.\nNel 1939 l'arcivescovo Alfredo Ildefonso Schuster chiese che l'edificio fosse restaurato. I lavori iniziarono solo nel 1955 e videro la sistemazione della facciata con la copertura degli affreschi. Nel 1957 fu collocata all'interno della chiesa una statua della \"Madonna del Carmine\", mentre tra il 1970 e il 1995 vennero sostituite le porte e restaurati tetto, campanile e cappelle laterali."}
{"id": "5789473", "revid": "486946", "url": "https://it.wikipedia.org/wiki?curid=5789473", "title": "Chiesa di Sant'Antonio a Moncucco", "text": ""}
{"id": "5789474", "revid": "767487", "url": "https://it.wikipedia.org/wiki?curid=5789474", "title": "Tchartar", "text": "Tchartar (), traslitterato anche Jartar, denominato anche Ghuze Chartar (, ), \u00e8 una comunit\u00e0 rurale della regione di Martuni, nella repubblica dell'Artsakh (fino al 2017 denominata \"repubblica del Nagorno Karabakh\").\nIl paese conta oltre quattromila abitanti ed \u00e8 situato a pochi chilometri dal capoluogo regionale.. Negli ultimi dieci anni ha visto un incremento della popolazione anche a seguito di progetti di sviluppo urbanistico.\nNei pressi sorge la chiesa di Eghishe Kuys Anapat.\nNel settembre 2017 Tchartar si \u00e8 gemellata con il comune francese di D\u00e9cines-Charpieu."}
{"id": "5789481", "revid": "78115232", "url": "https://it.wikipedia.org/wiki?curid=5789481", "title": "Passo 1", "text": ""}
{"id": "5789482", "revid": "767487", "url": "https://it.wikipedia.org/wiki?curid=5789482", "title": "Hnushinak", "text": "Hnushinak (), ), \u00e8 una comunit\u00e0 rurale della regione di Martuni, nella repubblica dell'Artsakh (precedentemente al 2017 denominata \"repubblica del Nagorno Karabakh\").\nIl paese, talvolta indicato anche con il nome di Xanoba, conta oltre seicento abitanti ed \u00e8 situato a pochi chilometri dal capoluogo regionale."}
{"id": "5789488", "revid": "767487", "url": "https://it.wikipedia.org/wiki?curid=5789488", "title": "Gishi", "text": "Gishi (), ), \u00e8 una comunit\u00e0 rurale della regione di Martuni, nella repubblica dell'Artsakh (precedentemente al 2017 denominata \"repubblica del Nagorno Karabakh\").\nIl paese conta oltre milleduecento abitanti ed \u00e8 situato a pochi chilometri dal capoluogo regionale."}
{"id": "5789501", "revid": "124885545", "url": "https://it.wikipedia.org/wiki?curid=5789501", "title": "Tommaso Leonetti (politico)", "text": "Biografia.\nConte di Santo Janni, figlio del Conte Raffaele Leonetti e della Principessa Elisabetta Rocco, laureato in giurisprudenza venne eletto deputato della I Legislatura della Repubblica Italiana nel 1948.\nFu anche presidente dell'Automobile Club d'Italia di Napoli dal 1956 al 1969.\nDirigente.\nNell'estate del 1940, dopo la gestione del commissario Gaetano Del Pezzo, divenne presidente della squadra di calcio del Napoli: si prodig\u00f2 affinch\u00e9 il club non venisse escluso dalla FIGC a causa delle morosit\u00e0 che la societ\u00e0 aveva nei confronti della Lega. Dur\u00f2 in carica fino al termine della stagione, venendo rimpiazzato da Luigi Piscitelli."}
{"id": "5789503", "revid": "1494169", "url": "https://it.wikipedia.org/wiki?curid=5789503", "title": "Tommaso Leonetti", "text": ""}
{"id": "5789505", "revid": "699852", "url": "https://it.wikipedia.org/wiki?curid=5789505", "title": "Herher (Nagorno Karabakh)", "text": "Herher (, ) \u00e8 una comunit\u00e0 rurale della regione di Martuni, nella repubblica dell'Artsakh (precedentemente al 2017 denominata \"repubblica del Nagorno Karabakh\").\nIl paese conta oltre cinquecento abitanti e sorge in zona collinare tra i fiumi Amaras e Varanda. "}
{"id": "5789507", "revid": "2730", "url": "https://it.wikipedia.org/wiki?curid=5789507", "title": "Caso Hall-Mills", "text": "Il caso Hall-Mills fu il duplice omicidio del quale furono vittime Edward Hall, un prete della Chiesa episcopale, ed Eleanor Mills, cantante del coro, con il quale il prete aveva una relazione. Furono ritrovati morti il 14 settembre 1922, poco fuori New Brunswick, nel New Jersey. I sospetti assassini, la moglie del prete e suo fratello, furono assolti nel processo del 1926. Il caso \u00e8 ampiamente ricordato per la grande copertura giornalistica che ricevette su scala nazionale; \u00e8 stato per questo ricordato come esempio di circo mediatico. Solo il processo per il rapimento Lindbergh del 1930 ne super\u00f2 il seguito.\nStoria.\nIl 16 settembre 1922 i corpi di una donna (Eleanor Mills) e di un uomo (Edward Hall) furono scoperti stesi in un campo, entrambi con un colpo alla testa sparato con una pistola 7,65 \u00d7 17 mm Browning, l'uomo colpito una volta e la donna tre volte. Il proiettile aveva perforato la testa dell'uomo entrando da sopra l'orecchio destro ed uscendo dal collo. La donna era stata colpita sotto l'occhio destro, sulla tempia destra e sopra l'orecchio destro. Un poliziotto sulla scena del crimine not\u00f2 che la gola della donna era stata recisa e che vermi erano gi\u00e0 presenti nella ferita, indicando che la morte doveva essere avvenuta almeno 24 ore prima della scoperta dei cadaveri. I corpi sembravano essere stati messi fianco a fianco dopo l'omicidio. Entrambi avevano i piedi rivolti verso un melo selvatico. La faccia dell'uomo era coperta da un cappello, e il suo biglietto da visita era posizionato ai suoi piedi. Lettere d'amore strappate si trovavano tra i due corpi.\nInizialmente vi fu una certa confusione perch\u00e9 la scena del crimine si trovava al confine tra la contea di Middlesex nel New Jersey e la contea di Somerset, dello stesso Stato. Arriv\u00f2 prima la polizia di New Brunswick della contea di Middlesex, ma la scena del crimine si trovava a Franklin, nella contea di Somerset. Un gruppo di curiosi calpest\u00f2 la scena e raccolse svariati oggetti. La scena del crimine fu pesantemente compromessa, con il biglietto da visita di Hall che fu passato di mano in mano tra i presenti.\nLa donna fu identificata come Eleanor Reinhardt Mills, nata nel 1888, moglie di James E. Mills (1878\u20131965). Indossava un vestito blu a pallini rossi, calze di seta nere e scarpe marroni. Aveva indossato un cappello di velluto blu che era per terra vicino al suo corpo, e la sua sciarpa di seta marrone era avvolta attorno al collo. Il braccio aveva una ferita e aveva un piccolo taglio sul labbro. La sua mano sinistra era stata posizionata \"post mortem\" in modo da toccare la coscia destra dell'uomo. Un'autopsia quattro anni dopo mostr\u00f2 che le era stata asportata la lingua.\nL'uomo fu identificato come Edward Wheeler Hall, nato nel 1881, prete di New Brunswick. Fu trovato con il braccio destro posizionato dopo la morte in modo da toccare il collo della donna. La faccia era coperta da un cappello, che nascondeva la ferita sulla testa. Indossava un paio di occhiali. Aveva un piccolo livido sulla punta dell'orecchio, e abrasioni gli furono trovate nel dito mignolo sinistro e nel dito indice destro. A 13 centimetri sotto la rotula, nel polpaccio della gamba destra, fu trovata un'altra ferita. Mancava il suo orologio e non gli furono trovate monete in tasca.\nLe indagini.\nI sospetti erano la moglie di Hall, Frances Noel Stevens (1874\u20131942), e i suoi due fratelli, Henry Hewgill Stevens (1869\u20131939) e William \"Willie\" Carpender Stevens (1872\u20131942). Le prime indagini del 1922 svolte da Joseph E. Stricker (?\u20131926) non portarono ad alcuna accusa. Continue ipotesi nel \"New York Daily Mirror\", alimentate dalle rivelazioni fatte da un uomo che aveva legami con una delle donne delle pulizie della signora Hall, port\u00f2 l'allora governatore del New Jersey A. Harry Moore a ordinare ulteriori indagini e un processo nel 1926. Questa volta Henry de la Bruyere Carpender, un cugino dei fratelli, fu indicato come sospetto ma la sua posizione fu chiarita prima del processo principale agli originari sospettati.\nIl processo.\nIl processo inizi\u00f2 il 3 novembre 1926, nel Palazzo di Giustizia della contea di Somerset, a Sommerville, nel New Jersey, con giudici Charles W. Parker e Frank Cleary. Il process\u00f2 dur\u00f2 circa 30 giorni e ottenne grande visibilit\u00e0 nazionale, soprattutto grazie allo status di famiglie abbienti degli Stevens e dei Carpender. L'avvocato dell'accusa era Alexander Simpson. Gli avvocati della difesa erano Robert H. McCarter, un ex procuratore generale dello Stato del New Jersey e Timothy N. Pfeiffer. Joseph A. Faurot era l'esperto delle impronte digitali, mentre Raymond C. Stryker era il capo dei giurati.\nIl testimone chiave dell'accusa era Jane Gibson, un'allevatrice di maiali presso la cui propriet\u00e0 erano stati ritrovati i corpi. La difesa la dipinse come una donna ignorante e \"pazza\", tentando di screditarla. La versione della Gibson cambi\u00f2 varie volte, fu diversa quella raccontata alla polizia, ai giornali e al processo (al quale testimoni\u00f2 su un letto d'ospedale trasportato in aula). Frances Stevens Hall e i suoi due fratelli avevano il movente e i mezzi per compiere l'omicidio, ma non c'erano prove a sufficienza per condannarli.\nLe vittime.\nEleanor Reinhardt Mills.\nEleanor Reinhardt era sposata con James E. Mills. Vivevano al 49 di Carman Street a New Brunswick. James era sagrestano alla Chiesa Episcopale di San Giovanni Evangelista a New Brunswick e lavorava inoltre come bidello a tempo pieno alla Lord Stirling Elementary School di New Brunswick. Eleanor e James avevano due figli, Charlotte E. Mills (1906\u20131952) e Daniel Mills (1910\u20131992). Eleanor, James, la figlia Charlotte e il figlio Daniel sono seppelliti al cimitero di Van Liew, a New Brunswick.\nEdward Wheeler Hall.\nEdward Wheeler Hall aveva sposato Frances Noel Stevens il 20 luglio 1911. Era cresciuto a Brooklyn, a New York, ricevendo la laurea in teologia a Manhattan. Dopo la laurea, si spost\u00f2 da New York a Basking Ridge, nel New Jersey, e poi alla Chiesa Episcopale di San Giovanni Evangelista a New Brunswick. Edward viveva al 23 di Nichols Avenue a New Brunswick al momento dell'omicidio. Fu seppellito al Cimitero di Green-Wood a Brooklyn.\nI sospettati.\nHenry de la Bruyere Carpender.\nHenry de la Bruyere Carpender (1882\u20131934) fu uno dei primi sospettati. Nato il 15 maggio 1882 da John Neilson Carpender and Anna Neilson Kemp viveva con la moglie Mary Nielson all'angolo tra la Suydam Street e la Nichol Avenue a New Brunswick. Henry era il cugino di Frances Stevens Hall. Lavorava come agente di cambio a Wall Street. Nonostante fosse tra i primi sospettati, non fu mai portato al processo. Mor\u00ec il 26 maggio 1934 e fu sepolto al cimitero di Elmwood, a New Brunswick.\nFrances Noel Stevens Hall.\nFrances Noel Stevens nacque il 13 gennaio 1874 da Francis Kerby Stevens (1840\u20131874) e Mary Noel Carpender (1840\u20131919). Frances and Edward si sposarono il 20 luglio 1911. Fu seppellita il 21 dicembre 1942 al cimitero di Green-Wood a Brooklyn con suo marito. Nelle ipotesi accusatorie, avrebbe ideato l'omicidio del marito infedele. La sua casa fu in seguito comprata dalla Rutgers University e usata come residenza dai decani del Douglas College. Aveva legami con molte famiglie abbienti di New Brunswick, tra cui i Carpender, i Nielson, e probabilmente anche i Johnson della Johnson &amp; Johnson.\nHenry Hewgill Stevens.\nHenry Hewgill Stevens (1869-1939) nacque il 10 novembre del 1869. Spos\u00f2 Ethel Griffin il 27 giugno del 1901. Era un ex tiratore scelto e viveva a Lavallette, nel New Jersey. L'accusa sostenne che era stato lui a sparare. Nella deposizione Henry disse che la notte dell'omicidio stava pescando a chilometri di distanza, e tre testimoni confermarono la sua versione. Mor\u00ec di attacco di cuore il 3 dicembre del 1939, a Lavallette.\nWilliam Carpender Stevens.\nWilliam Carpender Stevens (1872\u20131942) nacque il 13 marzo del 1872. Possedeva una pistola calibro 32 nonostante il meccanismo di sparo era stato probabilmente limato in modo che non potesse ferirsi con essa. Nelle ipotesi dell'accusa sarebbe stato lui a fornire l'arma, e la sua impronta fu trovata su un biglietto da visita lasciato sulla scena del crimine. Willie fu un personaggio molto particolare sul banco dei testimoni, fornendo testimonianze credibili e non artificiose. Non riusciva a mantenere un lavoro per molto tempo e spendeva gran parte del suo tempo alla caserma dei pompieri della zona. Nonostante durante la sua vita la sindrome non era stata diagnosticata, la personalit\u00e0 eccentrica di Willie Stevens era compatibile con la sindrome di Asperger. Mor\u00ec il 30 dicembre 1942.\nI testimoni.\nJane Gibson, l'allevatrice.\nJane Gibson (ca 1870\u20131930) e suo figlio William vivevano in un vecchio capannone agricolo che avevano trasformato in spazio abitabile, appena fuori De Russey's Lane. Dal momento che allevava suini, la stampa la ribattezz\u00f2 \"la signora dei maiali\" negli articoli sui giornali. Disse agli investigatori che il suo cane stava abbaiando fortemente all'incirca alle 9 di sera, la notte dell'omicidio. Usc\u00ec di casa e vide un uomo in piedi nel campo di grano. Si diresse cos\u00ec col suo mulo verso Easton Avenue per avvicinarsi all'uomo. Avvicinandosi si rese conto che c'erano quattro persone in piedi vicino a un melo selvatico. Sent\u00ec quindi degli spari e vide qualcuno cadere a terra, probabilmente morto. Raccont\u00f2 quindi di come avesse sentito una donna gridare \"non farlo\" per tre volte. Si diresse quindi col suo mulo in direzione opposta diretta di nuovo verso casa, quando sent\u00ec ulteriori spari e girandosi di nuovo verso l'albero, vide una seconda persona cadere a terra. Testimoni\u00f2 quindi di aver sentito una donna gridare \"Henry\".\nSviluppi successivi e il caso nei romanzi.\nDopo il processo, la signora Hall sporse denuncia per diffamazione contro il New York Daily Mirror. Le cronache del New York Times erano pi\u00f9 complete ma meno tendenziose, riportarono tutte le vicende del processo e dedicarono pi\u00f9 spazio al caso Hall-Mills che ad ogni altro precedente processo nella storia americana. L'opinione pubblica ebbe un'attenzione maggiore qualche tempo dopo per un altro processo, anch'esso nel New Jersey: quello per il rapimento Lindbergh.\nMolto \u00e8 stato scritto a proposito del caso Hall-Mills. Damon Runyon fu uno dei giornalisti presenti al processo, cos\u00ec come fu presente Mary Roberts Rinehart, famosa scrittrice dell'epoca. Willie Stevens fu in seguito al centro di un saggio di James Thurber. Il processo ispir\u00f2 il romanzo \"The Crime\" di Stephen Longstreet cos\u00ec come il romanzo di Frances Noyes Hart \"Il processo Bellamy\", uno dei primi lavori che favor\u00ec lo sviluppo del genere del romanzo giudiziario da cui venne tratto un film nel 1929. Anche prima del processo, il film muto The Goose Woman del 1925, con Louise Dresser e Jack Pickford, si ispir\u00f2 alla testimonianza di Jane Gibson; il film fu nuovamente girato con il nome \"The Past of Mary Holmes \"nel 1933.\nIl famoso avvocato e attivista liberale William Kunstler pubblic\u00f2 nel 1964 un libro intitolato \"The Minister and the Choir Singer\", che riscrisse nel 1980 con nuovo materiale e il titolo di \"The Hall-Mills Murders\". Nel suo libro, Kunstler ipotizz\u00f2 che il Ku Klux Klan era responsabile per la morte della coppia, basandosi sul fatto che il Ku Klux Klan era un'organizzazione molto violenta ed attiva nel New Jersey negli anni venti. Kunstler tuttavia riconobbe che Il Ku Klux Klan non aveva ucciso nessuno precedentemente nello Stato, e le sue ragioni per ritenere il gruppo responsabile erano pure supposizioni.\nNel suo libro \"Careless People: Murder, Mayhem and the Invention of 'The Great Gatsby\"' (2013), Sarah Churchwell ipotizza che parte del finale de Il grande Gatsby di Francis Scott Fitzgerald fu basato sul caso Hall-Mills. Basandosi sulle ricerche da lei effettuate infatti la scrittrice afferma che le due vittime dell'omicidio, Eleanor Mills ed Edward Hall, avrebbero ispirato i personaggi delle due vittime del romanzo."}
{"id": "5789511", "revid": "486946", "url": "https://it.wikipedia.org/wiki?curid=5789511", "title": "Disturbo alimentare", "text": ""}
{"id": "5789513", "revid": "400694", "url": "https://it.wikipedia.org/wiki?curid=5789513", "title": "Gli extraterrestri torneranno (libro)", "text": "Gli extraterrestri torneranno (\"Erinnerungen an die Zukunft\") \u00e8 un saggio scritto dall'autore svizzero Erich von D\u00e4niken, che in esso espone i risultati delle proprie ricerche sulla teoria degli antichi astronauti.\nStoria editoriale.\nNel suo libro, originariamente edito in Germania nel 1968 dall'editore Econ Verlag e distribuito per la prima volta in Italia nel 1969, von D\u00e4niken correla la costruzione di grandi strutture antiche, come le piramidi egizie o Stonehenge, monumenti come i Moai sull'Isola di Pasqua e reperti storici come la Mappa di Piri Reis, alla visita di entit\u00e0 aliene che contribuirono all'evoluzione dell'uomo sulla Terra, avvalorando le sue teorie con l'interpretazione dei vari OOPArt e teorie relative all'archeologia misteriosa relazionate a una interpretazione dei testi presenti nella Bibbia.\nIl saggio, pur non trovando credito nell'ambiente scientifico, divenne un \"best seller\" internazionale, tradotto in numerose lingue, dando spunto al regista tedesco Harald Reinl di realizzarne un'omonima trasposizione cinematografica."}
{"id": "5789518", "revid": "695564", "url": "https://it.wikipedia.org/wiki?curid=5789518", "title": "D-Ream On Volume 1", "text": ""}
{"id": "5789519", "revid": "204322", "url": "https://it.wikipedia.org/wiki?curid=5789519", "title": "Ferrari F93 A", "text": ""}
{"id": "5789522", "revid": "204322", "url": "https://it.wikipedia.org/wiki?curid=5789522", "title": "Ferrari F92 A", "text": ""}
{"id": "5789535", "revid": "765341", "url": "https://it.wikipedia.org/wiki?curid=5789535", "title": "Pomare III", "text": "Biografia.\nFiglio secondogenito di re Pomare II e di sua seconda moglie, la regina Teri\u02bbito\u02bboterai Tere-moe-moe, era il primo figlio maschio della coppia. Alcune fonti lo vogliono figlio come le sue sorelle di Teremoemoe, mentre secondo altri scritti sarebbe un figlio adottivo del sovrano o ancora un figlio illegittimo.\nIl suo battesimo venne celebrato il 10 settembre 1820 ed il 7 dicembre 1821, ad appena un anno di et\u00e0, succedette a suo padre come sovrano di Tahiti. Venne incoronato ufficialmente a Papa'oa il 21 aprile 1824.\nData la sua giovanissima et\u00e0, govern\u00f2 sempre sotto la reggenza di sua madre la regina Teri\u02bbito\u02bboterai Teremoemoe, di sua zia Teri\u02bbitari\u02bba Ari\u02bbipaeavahine, e di cinque dei principali capi trib\u00f9 di Tahiti.\nL'educazione di Pomare III ebbe luogo alla South Sea Academy di Papetoai, in Mo'orea.\nMor\u00ec di dissenteria l'8 gennaio 1827 ad appena sei anni di et\u00e0. Venne succeduto da sua sorella, Pomare IV, che regn\u00f2 dal 1827 sino al 1877."}
{"id": "5789536", "revid": "71433", "url": "https://it.wikipedia.org/wiki?curid=5789536", "title": "M.C. Gainey", "text": ""}
{"id": "5789541", "revid": "263989", "url": "https://it.wikipedia.org/wiki?curid=5789541", "title": "Arena at Gwinnett Center", "text": ""}
{"id": "5789542", "revid": "765341", "url": "https://it.wikipedia.org/wiki?curid=5789542", "title": "Pomare II", "text": "Biografia.\nFiglio di re Pomare I di Tahiti, quando nacque suo padre decise di dimettersi dalla carica di re e di abdicare in favore del figlio, rimanendo comunque suo reggente data la minore et\u00e0. La reggenza si protrasse sino al 1803 con la morte di Pomare I.\nData la sua condizione di sovrano infante, Pomare II venne inizialmente riconosciuto come capo supremo e Ari'i-maro-'ura solo dal regnante dell'isola di Huahine e per questo, a causa di opposizioni, venne costretto a rifugiarsi sull'isola di Mo'orea dal 22 dicembre 1808, ma torn\u00f2 poco dopo e sconfisse i suoi nemici nella Battaglia di Te Feip\u012b del 12 novembre 1815.\nSolo a seguito di questo scontro la sua figura venne universalmente riconosciuta come sovrano (Te Ari'i-nui-o-Tahiti) di Tahiti, Mo'orea e sue dipendenze.\nPomare II si spos\u00f2 in prime nozze prima del marzo 1797 (secondo altre fonti gennaio 1792) con la regina Tetua-nui Taro-vahine, Ari'i di Vaiari (oggi Papeari), che mor\u00ec a Arue il 21 luglio 1806. La morte improvvisa della consorte, riemp\u00ec di sconforto il giovane sovrano che pens\u00f2 pertanto di aver perso il favore nei confronti del dio locale 'Oro e per questo, aiutato dal missionario Henry Nott, inizi\u00f2 a tributare maggiore attenzione al Dio dei cristiani.\nIl culmine della sua conversione fu il battesimo che gli venne amministrato il 16 maggio 1819 nella Cappella Reale di Papeete appositamente fatta costruire da lui per lo scopo e per successivi riti cristiani, ma alcuni storici oggi dubitano che si sia trattata di una vera conversione: secondo alcune fonti ufficiose, infatti, Pomare II vide nella possibilit\u00e0 di convertirsi un supporto certo da parte dei missionari inglesi ed il loro aiuto nella centralizzazione del potere monarchico e del mantenimento dell'unit\u00e0 statale.\nTre missionari della London Missionary Society, Henry Bicknell, William Henry e Charles Wilson ottennero il permesso reale di predicare e battezzare sull'isola, contribuendo a diffondervi il cristianesimo. Lo stesso battesimo del sovrano venne portato avanti dai tre: \"Henry Bicknell sal\u00ec sui gradini del pulpito, prese l'acqua benedetta dal bacile portato da William Henry, e la vers\u00f2\" sul capo del re.\nIl regno di Pomare II dur\u00f2 sino al giorno della sua morte, avvenuta il 7 dicembre 1821 a causa di complicanze relative all'alcolismo che lo colsero a Motu Uta, Papeete, sull'isola di Tahiti. Venne succeduto dal figlio nato l'anno precedente, Pomare III.\nMatrimonio e figli.\nPomare II spos\u00f2 la principessa Tetua-nui Taro-vahine dalla quale ebbe in tutto tre figli, un maschio e due femmine:"}
{"id": "5789544", "revid": "1123126", "url": "https://it.wikipedia.org/wiki?curid=5789544", "title": "Fermo martire", "text": ""}
{"id": "5789547", "revid": "384895", "url": "https://it.wikipedia.org/wiki?curid=5789547", "title": "Silvio di Tolosa", "text": "Biografia.\nLe poche notizie sulla sua vita provengono dalla \"Passio Saturnini\", in cui si afferma che intorno al 360 divenne il quarto vescovo di Tolosa, succedendo a S. Ilario. Negli anni del suo episcopato diede avvio all'edificazione della basilica che doveva custodire le reliquie del primo vescovo Tolosa, S. Saturnino, ma la sua morte, sopraggiunta verso il 400, gli imped\u00ec di vedere ultimato il luogo di culto.\nIl culto.\nLe sue reliquie sono venerate in una cappella della Basilica di St. Sernin a Tolosa.\nLa memoria liturgica \u00e8 il 31 maggio"}
{"id": "5789555", "revid": "287204", "url": "https://it.wikipedia.org/wiki?curid=5789555", "title": "Jean Beno\u00eet", "text": "Biografia.\nAll'et\u00e0 di 15 anni Jean Beno\u00eet inizi\u00f2 a frequentare l'Istituto delle Belle arti di Qu\u00e9bec. Nel 1942 si trasfer\u00ec a Montr\u00e9al e, sempre alle Belle Arti, segu\u00ec il corso del pittore Alfred Pellan, portavoce dell'avanguardia francese in Canada. Grazie a Pellan, dal 1943 Beno\u00eet impar\u00f2 a conoscere i Manifesti del surrealismo ed il gioco dei cadaveri eccellenti.\nInsieme ad altri quattordici artisti fra cui Mimi Parent, Beno\u00eet nel 1948 sottoscrisse il manifesto poetico \"Prisme d'yeux\" di Jacques de Tonnancour. Nello stesso anno spos\u00f2 l'artista Mimi Parent.\nSempre nel 1948, insieme alla moglie si trasfer\u00ec a Parigi, dove nel 1959 incontr\u00f2 Andr\u00e9 Breton. A Parigi segu\u00ec i corsi di etnologia presso il Mus\u00e9e de l'Homme che accesero in lui l'interesse per le arti primitive, specialmente quelle dell'Oceania, dove si rec\u00f2 dal 1967 insieme a Pierre Langlois.\nAlla fine del 1959 entrambi i coniugi Beno\u00eet parteciparono all'Esposizione internazionale surrealista dedicata ad Eros, organizzata presso la galleria Cordier di Parigi. In contemporanea, ma nell'appartamento de Joyce Mansour, il 2 dicembre 1959 Jean present\u00f2, con la complicit\u00e0 di Mimi Parent, la propria \"Ex\u00e9cution du testament du marquis de Sade (Esecuzione del testamento del Marchese de Sade)\" davanti ad un pubblico di pochi intimi, fra i quali Andr\u00e9 Breton e Roberto Matta. Beno\u00eet indossava abiti ed accessori simboleggianti Eros e Thanatos. Al termine della presentazione si applic\u00f2 sul petto un ferro rovente recante le lettere SADE, imitato da Matta. Tale esibizione cement\u00f2 l'appartenenza dei coniugi Beno\u00eet al gruppo surrealista.\nDei costumi utilizzati durante la rappresentazione, Alain Jouffroy scrisse: \"Ogni particolare aveva una chiave simbolica. L'insieme dei dettagli si richiamava al mito, mostrando una totale fedelt\u00e0 al linguaggio tradizionale dei segni\". E sulla rivista \"Arts\", che dedic\u00f2 una pagina intera all'esposizione di Parigi ed una mezza pagina al cerimoniale svolto da Beno\u00eet, lo stesso Jouffroy comment\u00f2: \"L'atto in s\u00e9, consistente nel marchiarsi a fuoco con le lettere di Sade, rappresenta una sfida nei confronti dell'attuale societ\u00e0 pettegola e poco incline ai miracoli, una sfida ai conformismi, alla pigrizia, al sonno, a tutte le forme d'inerzia nella vita come nel pensiero.\"\nMalgrado considerasse la presentazione delle proprie opere in pubblico un puro desiderio di fama e fosse quindi restio ad esporre, Jean Beno\u00eet partecip\u00f2 in seguito ad altre mostre surrealiste: nel 1961 alla \"Surrealist Intrusion in the Enchanters' Domain\" di New York ed alla \"Mostra internazionale del surrealismo\" di Milano; nel 1967 a \"A Phala\" di San Paolo, nel 1968 a \"Le principe de plaisir\" di Brno.\nNel 1963 Jean Beno\u00eet si un\u00ec al Movimento Panico, fondato da Arrabal e Topor, cui prese parte il pittore e cineasta Alejandro Jodorowsky. Jean realizz\u00f2 disegni di costumi per due personaggi - il necrofilo e la prima comunicanda - dell'opera teatrale di Arrabal, \"La communion solennelle\". I disegni vennero pubblicati insieme al testo nel quarto numero della rivista \"La Br\u00e8che\". Nel 2004 il museo nazionale delle Belle arti di Qu\u00e9bec organizz\u00f2 un'esposizione dedicata a Jean Beno\u00eet e Mimi Parent.\nNonostante il passare degli anni Jean non smise mai di essere attivo e di produrre opere d'arte, lavorando quotidianamente fino all'ultimo giorno di vita. Sopravvisse alla moglie, scomparsa nel 2005, di cui custod\u00ec le ceneri. Al momento della morte di Beno\u00eet, avvenuta all'et\u00e0 di 88 anni, la famiglia dispose la dispersione delle ceneri di entrambi i coniugi presso il castello di Lacoste, nella propriet\u00e0 del Marchese de Sade in Provenza.\nL'arte di Beno\u00eet.\nAndr\u00e9 Breton considerava Jean Beno\u00eet un grande artista e lo lod\u00f2 in varie occasioni. L'incontro con Breton fu del resto decisivo per Beno\u00eet stesso.\nN\u00e9 propriamente pittore n\u00e9 scultore, Jean Beno\u00eet cre\u00f2 una serie di oggetti, simbolici e mistici, con cui espresse la propria visione del mondo. In particolare produsse oggetti a carattere erotico, dal momento che considerava il desiderio come unica legge. Fu autore fra l'altro di gioielli, penne, disegni di vulcani, rilegature incrostate di teschi e scheletri, effigi di demoni e manoscritti che egli stesso leggeva indossando costumi da re.\nDi frequente Beno\u00eet si lasciava influenzare dalle culture primitive, in particolare l'arte oceanica, che aveva studiato a partire dagli anni sessanta. Fu anche autore di costumi destinati a personaggi oscuri, grotteschi. I costumi stessi riproducevano forme miste di animali e di esseri meccanici, che davano l'impressione di costituire mezzi di tortura per chi li indossava. Nel suo \"Surrealismo e la pittura\", Breton defin\u00ec la \"Ex\u00e9cution du testament du marquis de Sade\" come un ritratto del marchese de Sade eseguito mettendosi da parte, in modo da coglierne la completa espressione, e contemporaneamente ricreato da Beno\u00eet in tutta la sua potenza."}
{"id": "5789567", "revid": "765341", "url": "https://it.wikipedia.org/wiki?curid=5789567", "title": "Pomare I", "text": "Biografia.\nPomare I nacque a Pare, nel 1753 circa, figlio secondogenito del capo locale Teu Tunuieaite Atua e di sua moglie, Tetupaia-i-Hauiri.\nSeguendo un'antica tradizione, alla sua nascita suo padre decise di dimettersi dalla carica di sovrano per permettere l'ascesa del figlio ancora in fasce, divenendo per\u00f2 suo tutore come \"Ari'i-rahi\" (gran capo) di Porionu'u, rimanendo in tale carica sino al 23 novembre 1802 quando questi mor\u00ec. In realt\u00e0 possiamo dire che nel 1788, quando Pomare I riusc\u00ec ad unificare tutti i domini locali e ad autoproclamarsi re di Tahiti sfruttando le lotte interne tra i vari capi, suo padre rimase solo formalmente suo tutore come \"Ari'i-rahi\" di Porionu'u, mentre egli fu sovrano indipendente come re di Tahiti. L'autoproclamazione gli fu possibile anche grazie al sostegno dei britannici ed in particolare del Capitano Cook. Nel 1790 sappiamo che cambi\u00f2 il proprio nome in Pomare I in onore di una sua figlia morta di tubercolosi, secondo quando riportato dal noto capitano inglese William Bligh della \"HMS Bounty\".\nCome sovrano, Pomare I si impegn\u00f2 efficacemente per riunire tutti i differenti capi trib\u00f9 di Tahiti con l'intento di formare un regno unico, composto dalle isole di Tahiti, Mo'orea, Meheti'a e Teti'aroa. Riusc\u00ec nell'intento in pochi anni grazie anche all'assistenza dell'ufficiale di marina svedese Peter Hagerstein ed agli ammutinati del \"Bounty\" che accolse sulla propria isola. Nel 1791 con la nascita del figlio primogenito Pomare II decise di abdicare in suo favore, rimanendo suo reggente per Tahiti dal 1791 al 1803.\nCos\u00ec Pomare venne fisicamente venne descritto per la prima volta nel 1773 quando lo incontr\u00f2 il missionario londinese William Ellis:\nSi spos\u00f2 in tutto quattro volte ed ebbe tre figli e tre figlie.\nMor\u00ec a causa di una trombosi il 3 settembre 1803 e venne succeduto dal figlio Pomare II."}
{"id": "5789571", "revid": "1272592", "url": "https://it.wikipedia.org/wiki?curid=5789571", "title": "Chiesa dei Santi Fermo e Rustico", "text": ""}
{"id": "5789587", "revid": "78118310", "url": "https://it.wikipedia.org/wiki?curid=5789587", "title": "Cinessino", "text": ""}
{"id": "5789588", "revid": "765341", "url": "https://it.wikipedia.org/wiki?curid=5789588", "title": "Teriimaevarua II", "text": "Biografia.\nNata come principessa Maevarua Pomare, era l'unica figlia della regina Pomare IV di Tahiti, e del suo secondo marito, Ari'ifa'aite a Hiro. Alla sua nascita fu adottata da re Tapoa II di Bora Bora, primo sposo di sua madre, dalla quale quest'ultima si era separata in precedenza, ma che pure continuava a detenere un trono indipendente.\nDivenne pertanto regina di Bora Bora alla morte del suo padre adottivo e regn\u00f2 col nome di Teariimaevarua II.\nNel febbraio del 1866, spos\u00f2 Temauiarii, della famiglia principesca dei Ma'i di Bora-Bora. Questa unione rimase senza eredi e pertanto ella decise di adottare sua nipote, la principessa Teriimaevarua Pomare, figlia di suo fratello Tamatoa V Pomare quale erede del suo reame.\nAlla sua morte, avvenuta nel 1873, fu pertanto questa sua nipote a succedergli prendendo il nome di Teariimaevarua III ma, data la minore et\u00e0, la stessa Teriimaevarua II prima di morire aveva predisposto per lei una reggenza che l'avrebbe guidata sino alla maggiore et\u00e0, capeggiata dal principe Temauriarii, suo padre adottivo."}
{"id": "5789598", "revid": "533647", "url": "https://it.wikipedia.org/wiki?curid=5789598", "title": "San Costanzo di Capri", "text": ""}
{"id": "5789599", "revid": "1782831", "url": "https://it.wikipedia.org/wiki?curid=5789599", "title": "Mario Appignani", "text": "Biografia.\nFiglio di una prostituta, crebbe fra orfanotrofi e brefotrofi, fra cui l'istituto Santa Rita di Grottaferrata, diretto da Maria Diletta Pagliuca, che sar\u00e0 poi arrestata per maltrattamenti nei confronti dei bambini ospitati. Sulla propria infanzia scrisse nel 1975 l'autobiografia \"Un ragazzo all'inferno: viaggio allucinante in 19 istituti di rieducazione\", libro curato dal giornalista Lamberto Antonelli (a vent'anni l'autore, cresciuto negli istituti, era zoppicante in italiano) e con la prefazione di Marco Pannella. Successivamente anche Massimo Polidoro dedicher\u00e0 un libro sull'Istituto incentrato sul dodicenne Mario.\nNegli anni settanta fu uno dei leader degli Indiani metropolitani. Nel 1977 si scelse il nome di battaglia di \"Cavallo Pazzo\" e guid\u00f2 la contestazione a Luciano Lama alla Sapienza, (quella che passer\u00e0 alla storia come la Cacciata di Lama), partecipando poi alle manifestazioni contro la centrale nucleare a Montalto di Castro. \nMilitante del Partito Radicale, in varie occasioni in questi anni lo affianca un suo compagno di poco pi\u00f9 giovane, Marco Erler, sia da esponenti e allo stesso tempo protagonisti indiani metropolitani (quest'ultimo \u00e8 soprannominato Nuvola Rossa cos\u00ec da formare una coppia con Cavallo Pazzo, c'\u00e8 anche somiglianza e vengono spesso scambiati per fratelli)\ncome nella febbrile attivit\u00e0 del partito guidato da Marco Pannella che nel 1975 scrive la prefazione di quello che rimase il suo unico libro pubblicato \"Un ragazzo all'inferno\" (1975).\nAppignani, orfano totale, si era riconosciuto in due intellettuali per lui figure anche paterne: Pier Paolo Pasolini e Marco Pannella. \nRese pubblica la sua versione dei fatti sull'omicidio di Pier Paolo Pasolini, asserendo che per salvaguardare l'incolumit\u00e0 del regista, la questura di Roma aveva deciso di farlo pedinare, negli ultimi due mesi prima dell'omicidio. Nel 1987 denunci\u00f2 Fabio Carapezza per circonvenzione di incapace nei confronti di Renato Guttuso. L'accusa si rivel\u00f2 poi calunniosa.\nA partire dal 1987 con la sua clamorosa irruzione a \"L'atleta d'oro\" condotto da Gianni Min\u00e0 divent\u00f2 un personaggio televisivo. Notoriet\u00e0 conquistata a pieno soprattutto nel 1991 e 1992 per le sue azioni di disturbo in diretta televisiva, durante le quali tentava di dire qualcosa alla gente, senza mai riuscirci. Un suo noto intervento venne fatto durante la diretta della consegna dei Leoni d'oro alla 48\u00aa Mostra internazionale d'arte cinematografica di Venezia urlando contro Pippo Baudo. La stessa cosa venne ripetuta all'inizio del Festival di Sanremo 1992: la mattina Appignani avvis\u00f2 Baudo che sarebbe salito sul palcoscenico; il presentatore avvis\u00f2 il questore, ma \"Cavallo Pazzo\" riusc\u00ec comunque a raggiungere il palco e a gridare \"Questo Festival \u00e8 truccato e lo vince Fausto Leali\" (che per\u00f2 non vinse); in seguito sostenne una cosa plausibile, cio\u00e8 che fosse stato \"tutto organizzato con la regia di Pippo\", ma le cose non erano andate in quel modo.\nL'episodio - immediatamente parodizzato nel film \"Gole ruggenti\", in cui Appignani era interpretato da Martufello - \u00e8 stato rimesso in scena al Festival di Sanremo 2019: durante l'esibizione di Fabio Rovazzi \u00e8 salito sul palco lo stesso Fausto Leali (non in concorso) ripetendo le parole di Cavallo Pazzo. \nNel 1993 giunge sofferente a Sanremo, Appignani \u00e8 reduce da un'operazione chirurgica invalidante, e nell'albergo ove alloggia Baudo viene riconosciuto e bloccato dalla Questura quel giorno stesso dell'inizio del Festival: i quotidiani scriveranno \"Cavallo Pazzo rimane in scuderia\". Questo episodio \u00e8 interamente spiegato nel libro scritto da Erler, romanzo alla sua memoria ricostruendo i passaggi del loro sodalizio. Il 23 ottobre 1994 fece un'invasione di campo durante la partita di calcio Roma-Cagliari allo Stadio Olimpico.\nNe seguirono altre, tutte contraddistinte come invasioni pacifiche, tutte clamorose, non solo all'Olimpico ma anche in trasferta come in un Brescia-Roma in frangenti particolari in cui gli ultr\u00e0 romanisti che sostenevano Mario ( si ricordi \"Er Mortadella\") erano agitatissimi e in attrito con i dirigenti e il presidente. \nMor\u00ec di AIDS il 13 aprile 1996 all'ospedale Spallanzani di Roma. Il funerale fu pagato dal comune di Roma per volont\u00e0 del sindaco Francesco Rutelli, e fu teatro di una rissa fra i suoi parenti. L'anno successivo fu fondata un'associazione in suo onore. Dopo la militanza nel Partito Radicale, si era avvicinato ai socialisti, per la simpatia e umana comprensione ispiratagli dal leader Bettino Craxi."}
{"id": "5789602", "revid": "812213", "url": "https://it.wikipedia.org/wiki?curid=5789602", "title": "Campanarazzo", "text": ""}
{"id": "5789606", "revid": "486946", "url": "https://it.wikipedia.org/wiki?curid=5789606", "title": "Basso novarese", "text": ""}
{"id": "5789611", "revid": "765341", "url": "https://it.wikipedia.org/wiki?curid=5789611", "title": "Teariimaevarua III", "text": "Biografia.\nFiglia secondogenita del principe Tamatoa-a-tu (Tamatoa V), poi re di Ra'i\u0101tea e Taha'a e di sua moglie, la principessa Moe-a-Mai, Ari'i-'Otare divenne regina di Bora Bora alla morte di sua zia, la principessa Teari'i-maeva-rua I Pomare, regina di Bora Bora. Spos\u00f2 il principe Teri'i Hinoi-a-tua Pomare, capo di Hitia'a a Bora Bora il 9 gennaio 1884, divorziando per gi\u00e0 dal 1887. Ari'i-'Otare non ebbe figli e pertanto adott\u00f2 due figlie, la principessa Rehu-rehu Tuheiava e la principessa Itia Tuheiava.\nBora Bora venne annessa dalla Francia il 19 marzo 1888, ma il potere reale rimase a tutti gli effetti nelle mani della sovrana sino alla sua definitiva abdicazione il 21 settembre 1895. Da quel momento in poi, la regina rimase comunque il capo della casa reale di Bora Bora sino alla morte."}
{"id": "5789613", "revid": "144796", "url": "https://it.wikipedia.org/wiki?curid=5789613", "title": "Teariimaevarua II", "text": ""}
{"id": "5789614", "revid": "118858197", "url": "https://it.wikipedia.org/wiki?curid=5789614", "title": "Luciano Nicastri", "text": "Biografia.\nSegu\u00ec gli studi classici dal 1954 al 1956 alla Scuola Normale di Pisa spostandosi successivamente all'Universit\u00e0 di Napoli Federico II dove si laure\u00f2 con una tesi dal titolo \"La formazione culturale di Apuleio\", relatore Francesco Arnaldi. A Napoli fu assistente del professore Armando Salvatore e dal 1983 al 1985 professore associato di Didattica del latino. Dal 1986 al 2006 fu professore ordinario di Letteratura latina presso l'Universit\u00e0 di Salerno.\nFu socio dell'Accademia pontaniana di Napoli."}
{"id": "5789615", "revid": "2036644", "url": "https://it.wikipedia.org/wiki?curid=5789615", "title": "Shanghai Haigang Zuqiu Julebu", "text": "Lo Shanghai Haigang Zuqiu Julebu (), a volte tradotto come Shanghai Port Football Club e precedentemente conosciuto come Shanghai SIPG, \u00e8 una societ\u00e0 calcistica cinese di Shanghai. Milita nella Super League cinese, la massima serie del campionato cinese di calcio.\nIl club gioca le proprie partite casalinghe allo Stadio calcistico di Pudong (in precedenza era di scena allo Stadio di Shanghai). Fu fondata il 25 dicembre 2005, con il nome di \"Shanghai Dongya Zuqiu Julebu\".\nStoria.\n2005-2007: League Two.\nIl 16 maggio 2000, l'ex allenatore della nazionale di calcio cinese, Xu Genbao, fond\u00f2 la Genbao Football Base, iscrivendo nell'accademia 96 membri nati tra il 1988 e il 1991, che si sarebbero allenati nel Genbao Football Base Arena di recente costruzione.\nInizialmente, Xu Genbao non aveva alcuna intenzione di fondare una squadra di calcio professionistica. Tuttavia, man mano che aumentavano i giovani della Genbao Base, la mancanza di competizioni calcistiche giovanili in Cina spinse Xu a fondare una squadra di calcio in modo che i suoi tesserati potessero fare esperienze di gioco nel calcio professionistico. Il 25 dicembre 2005, fu fondato lo Shanghai East Asia Football Club, congiuntamente da Xu Genbao e lo Shanghai East Asia Sports and Culture Center Co. Ltd, con Xu Genbao come presidente del club e Claude Lowitz, l'allenatore della nazionale giovanile francese, come allenatore.\nCon giovani giocatori di et\u00e0 compresa tra i 14 e i 17 anni, lo Shanghai East Asia ha gareggiato nella China League Two del 2006, il terzo livello del sistema di leghe cinesi. La squadra ha giocato le partite casalinghe al campo di allenamento della Genbao Football Base Arena a Chongming, Shanghai, concludendo la prima stagione al settimo posto. Inoltre, durante il campionato, i giocatori di Xu batterono i record di pi\u00f9 giovane marcatore cinese con Cao Yunding, a 16 anni e 242 giorni e di pi\u00f9 giovane calciatore professionista cinese con Wu Lei a soli 14 anni e 287 giorni.\nAlla fine del 2006, Claude Lowitz lasci\u00f2 il club e l'ex vice allenatore Jiang Bingyao assunse la carica di allenatore. Con le lezioni apprese e le esperienze acquisite dalla loro stagione da esordiente, il giovane East Asia FC ha vinto il titolo della divisione nel 2007, battendo il Sichuan in finale, e ottenendo cos\u00ec la promozione in China League One, la seconda divisione del campionato di calcio.\n2008-2012: League One.\nNonostante il successo della promozione, emersero domande su cosa sarebbe successo alla squadra, soprattutto considerando che gli sforzi di Xu per creare un club professionistico (Shanghai 02) prima dell'East Asia finirono per essere svenduti allo Shanghai Shenhua nel 2002 a causa di difficolt\u00e0 finanziarie non ancora risanate nel 2007. Per\u00f2 nel giugno dello stesso anno, il governo di Shanghai venne in soccorso di Xu con aiuti finanziari, in cambio l'East Asia FC avrebbe rappresentato Shanghai ai Giochi Nazionali della Cina 2009.\nCon il club in una divisione superiore, lo Shanghai East Asia si trasfer\u00ec nel Jinshan Sports Center da 30.000 posti nel distretto di Jinshan, a Shanghai, concludendo la China League One 2008 al sesto posto. Come promesso, nell'estate 2009, lo Shanghai East Asia rappresent\u00f2 la squadra di calcio di Shanghai, prendendo parte ai Giochi Nazionali del 2009. Xu Genbao assunse la carica di dirigente e port\u00f2 la squadra a vincere l'oro nel torneo di calcio maschile. Nel frattempo, in campionato, lo Shanghai East Asia scelse lo Stadio di Shanghai da 65.000 posti come stadio di casa per la stagione 2009 della China League One. Nonostante la conclusione al quarto posto e la perdita della promozione per una sola vittoria, nel complessivo \u00e8 stato considerato un bel risultato poich\u00e8 la squadra era composta da giocatori sotto i 20 anni e senza calciatori stranieri.\nLa stagione 2010 vide l'ex nazionale cinese Fan Zhiyi ricevere il suo primo lavoro dirigenziale presso il club, nonch\u00e9 l'introduzione dei primi giocatori stranieri, il macedone Nikola Kar\u010dev e l'haitiano Fabrice No\u00ebl. Nonostante questi nuovi acquisti, il club non riusc\u00ec a migliorare i risultati della stagione precedente concludendo nuovamente al quarto posto. L'impossibilit\u00e0 di ottenere la promozione e le difficolt\u00e0 finanziarie impedirono al club di mantenere le proprie stelle nascenti. Prima della stagione 2011, cinque dei giocatori titolari della squadra lasciarono il club, tra cui il capitano della squadra Wang Jiayu, il nazionale cinese Zhang Linpeng e i giocatori della nazionale cinese under 23 Cao Yunding, Jiang Zhipeng e Gu Chao. Per far fronte a questo problema, nella stagione 2011, Xu Genbao promosse diversi giovani giocatori in prima squadra e concluse la stagione al nono posto.\nAll'inizio della stagione 2012 il club vendette il nome della propria squadra allo sponsor Zobon Group per 30 milioni di Yuan con un contratto triennale, questo port\u00f2 il club a cambiare il nome della prima squadra in Shanghai Tellace il 31 dicembre 2011, mentre il nome del club rimane invariato come Shanghai East Asia. La stagione si concluse con la vittoria della League One e la promozione in Chinese Super League.\n2013-presente: CSL.\nIl 28 dicembre 2012, lo Shanghai East Asia cambi\u00f2 nuovamente il nome della sua prima squadra in Shanghai Port FC, in base a un accordo di sponsorizzazione di 40 milioni di yuan con lo Shanghai International Port. Il 7 gennaio 2013, il club acquis\u00ec ufficialmente un'altra squadra di calcio con sede a Shanghai, lo Shanghai Zobon, che aveva precedentemente giocato nella China League Two nel 2012 prima di essere sciolta. La maggior parte dei suoi giocatori, nati tra il 1993 e il 1994 e diplomati alla Genbao Football Base, furono riportati sotto l'ala di Xu Genbao e sarebbero diventati la squadra di riserva dello Shanghai East Asia. Al debutto del club nella massima serie, venne assunto l'ex allenatore della nazionale cinese Gao Hongbo come allenatore portando il club al nono posto alla fine del campionato 2013. Nel frattempo lo Shanghai International Port decise di rafforzare la propria posizione all'interno del club rilevandolo interamente il 18 novembre 2014 e nominando immediatamente Sven-G\u00f6ran Eriksson come nuovo allenatore.\nDurante la finestra di mercato invernale 2015, la prima diretta dallo Shanghai International Port, lo Shanghai SIPG ingaggi\u00f2 otto nuovi giocatori per rafforzare la rosa: Sun Xiang, Davi Rodrigues de Jesus, Dar\u00edo Conca, Kim Ju-young, Yang Boyu, Shi Ke, Jean Evrard Kouassi e Yu Hai, spendendo 50 milioni di Yuan e diventando il record di spesa per trasferimenti. La squadra vinse le prime tre partite della stagione, il che cre\u00f2 il miglior inizio di chinese Super League nella storia. Il 9 maggio, lo Shanghai SIPG si assicur\u00f2 una vittoria per 5-0 sul rivale Shanghai Greenland Shenhua, diventando la loro prima vittoria nel derby di Shanghai. Nella finestra di trasferimento estiva la squadra ingaggi\u00f2 il giocatore ghanese Asamoah Gyan. Mentre Jean Evrard Kouassi venne inserito nella squadra delle riserve a causa delle restrizioni nell'iscrizione in quel periodo (4 giocatori stranieri + 1 giocatore straniero asiatico). Lo Shanghai SIPG concluse la stagione al secondo posto con 65 punti, a soli due punti dai campioni del Guangzhou Evergrande. Diventando la loro migliore posizione in campionato nella storia del club e riuscendo ad entrare nelle qualificazioni di AFC Champions League.\nAll'inizio del 2016, la SAIC Motor Corporation divenne uno dei principali sponsor dello Shanghai SIPG e Il club ingaggi\u00f2 l'ex vincitore della scarpa d'oro della AFC Champions League e della Chinese Super League Elkeson dal Guangzhou Evergrande per 18,5 milioni di euro. Battendo il record di spesa per un giocatore nel mercato cinese. Il 9 febbraio, la squadra si assicur\u00f2 una vittoria per 3-0 sul Muangthong United dalla Thailandia nel turno di qualificazione della AFC Champions League, andando con successo alla fase a gironi dell'ACL, superando anche questi ultimi aggiudicandosi il primo posto nel girone. Negli ottavi di finale, lo Shanghai SIPG dovette affrontare l'FC Tokyo. Dopo una sconfitta per 2-1 dei cinesi in trasferta all'andata, nel ritorno, grazie al gol di Wu Lei al 90\u00b0, la squadra raggiunse i quarti per la differenza reti in trasferta. Durante la finestra di mercato estiva, lo Shanghai SIPG spese 56 milioni di euro per ingaggiare il nazionale brasiliano Hulk. Ma la squadra fu eliminata nei quarti di finale della ACL. Mentre nella Super League la squadra fin\u00ec al terzo posto con 52 punti.\nNel 2018, lo Shanghai cavalc\u00f2 lo slancio di Wu Lei, capocannoniere del campionato in quell'anno, per vincere il suo primo titolo di Super League in assoluto. Mentre nel 2019 vinse la Supercoppa di Cina, diventando il secondo trofeo di massima importanza nazionale.\nColori e simboli.\nColori.\nI colori ufficiali della societ\u00e0 sono primariamente il rosso con il nero e il bianco come colori secondari.\nLa prima uniforme (maglia, pantaloncini e calzettoni) \u00e8 rossa con strisce verticali nere a cui si aggiungono delle spesse righe a zig-zag rossonere che formano un motivo a onde. La maglia si rif\u00e0 a forme e colori caratteristici dello stile tribal-pop. La seconda uniforme include la maglia bianca con una banda grigia posta orizzontalemte sopra le spalle, mentre i calzini sono rossi con rivestimenti in bianco. Dalla stagione 2007, anno d'esordio in League One, e per tutti gli anni di permanenza in quella lega si opt\u00f2 per un cambiamento radicale dei colori, invertendo quelli della maglia di casa con quelli della maglia della trasferta, cosi, nell'annata 2007 il colore principale fu il giallo, seguito dal bianco dalla stagione 2008 alla 2011. Mentre come colori secondari vennero usati in sequenza negli anni blu, nero, azzurro e rosso. Con la promozione in Super League, dal 2012 si torn\u00f2 al classico rosso e nero. Le maglie furono prodotte da Mizuno fino al 2012, invece dal 2013 sono prodotte dalla Nike.\nSimboli ufficiali.\nStemma.\nLo stemma del club \u00e8 uno scudo rosso dal bordo dorato: al suo interno \u00e8 presente il contorno bianco di un'aquila, il simbolo del club, tra due rami d'olivo stilizzati di colore rosso chiaro, per simboleggiare la pace. Al di sopra dell'animale, sulla parte dorata, \u00e8 presente il nome completo del club in lingua cinese e \"Shanghai Port\" in alfabeto latino. Infine sopra il nome del club \u00e8 presente una corona rosso scuro, resa stilizzata da sei punte e cinque cerchi tra di esse, per rappresentare l'ambizione di vittoria.\nIn passato lo Shanghai Port utilizz\u00f2 altri due stemmi oltre a quello attuale, ma i cambiamenti tra di essi si riducono al cambio del nome sullo scudo, in concomitanza con il cambio di nome della societ\u00e0 per motivi di sponsorizzazione. Per cui lo stemma utilizzato dal 2005 al 2015 presentava il nome completo \"Shanghai East Asia Zuqiu Julebu\" in cinese e solamente \"East Asia\" in alfabeto latino. Successivamente quello usato tra il 2016 e il 2021 aveva scritto \"Shanghai SIPG Zuqiu Julebu\" in lingua del paese e \"SIPG FC\" in lingua latina.\nStrutture.\nStadio.\nLo Shanghai Port gioca le partite casalinghe allo Stadio di Pudong. Inaugurato nell' ottobre del 2021 e situato nel distretto di Pudong, ha una capienza di 37.000 spettatori. Dall'anno di fondazione del club fino al 2007, la franchigia gioc\u00f2 alla Genbao Football Base, ora centro di allenamento del club, \u00e8 situato nella Contea di Chongming. Successivamente, nel 2008, disput\u00f2 la stagione al Jinshan Sports Centre, nel distretto di Jinshan, con 30.000 posti a sedere e precedentemente utilizzato dell'altra squadra di Shanghai, lo Shanghai Shenhua. Dopo un solo anno la formazione si sposta allo Stadio di Shanghai di 80.000 posti, come conseguenza della promozione in League One e permettere a pi\u00f9 persone di vedere i match casalinghi. Questo stadio aveva ospitato nel 2008 le Olimpiadi e l'8 agosto del 2015 la finale di Supercoppa italiana tra Juventus e Lazio. Nel 2020, la squadra si sposta nuovamente, in attesa che il loro Stadio di Pudong fosse ultimato, allo Yuanshen Sports Centre Stadium, sempre situato a Pudong, con 16.000 posti di capacit\u00e0.\nCentro di allenamento.\nLo Shanghai Port si allena all'interno della Genbao Football Base, ex stadio della prima squadra, in cui ora trova la propria casa la squadra riserve. All'interno della base ci sono tre campi da calcio di dimensioni standard e mezzo, oltre a un'arena da calcio coperta in erba sintetica. Comprende anche una sala da pranzo, banchetti e sala da ballo, numerose sale per attivit\u00e0 e sessantaquattro camere e due suite di lusso con uno standard a tre stelle. Le strutture possono essere affittate per convegni e funzioni.\nSociet\u00e0.\nLa societ\u00e0 proprietaria dello Shanghai Port \u00e8 il SIPG, acronimo che sta per Shanghai International Port Group, dunque l\u2019operatore esclusivo del porto della municipalit\u00e0 di Shanghai, ma anche il pi\u00f9 importante del sud est asiatico. Il SIPG \u00e8 una societ\u00e0 a maggioranza statale, controllata per il 61% dal governo di Shanghai. Il Porto della municipalit\u00e0 \u00e8 un punto estremamente importante per gli investimenti stranieri e per il commercio lungo le sponde del Fiume Azzurro. Nel 2016 vi \u00e8 stato un calo nel carico di merci approdate nel porto di Shanghai, di 514 milioni di tonnellate e dobbiamo tornare indietro al 2006 per trovare dei valori cos\u00ec bassi (443 milioni). Il picco \u00e8 stato invece raggiunto nel 2013 con 776 milioni di tonnellate di carico.\nSettore giovanile.\nIl settore giovanile per lo Shanghai Port fin dalla sua fondazione \u00e8 la parte pi\u00f9 importante della squadra, perch\u00e8 proprio da una squadra giovanile partiva l'idea del fondatore del club, Xu Genbao. Questa visione venne rinnovata nel novembre 2014, quando SIPG prese il controllo dello Shanghai East Asian Club e pubblicando i suoi 3 obiettivi principali, uno dei quali era l'allenamento giovanile. Infatti, poich\u00e9 lo Shanghai Port vuole costruire un club a lungo termine, la formazione giovanile \u00e8 considerata importante quanto i punteggi della prima squadra. Ad oggi, Shanghai SIPG ha formato un gran numero di giovani talentuosi e per migliorare ulteriormente i propri punti di forza, lo Shanghai Port intende assumere allenatori stranieri esperti per supervisionare il sistema di formazione giovanile. Oltre a ci\u00f2, \u00e8 in programma di reclutare circa 300 studenti adolescenti, dalle scuole medie inferiori alle scuole superiori per formare almeno 10 squadre di 30 uomini, non solo dalle scuole di Shanghai ma anche da tutta la Cina. Per attrarre giocatori pi\u00f9 talentuosi, hanno anche considerato il futuro dei giocatori. Stanno facendo piani per assicurarsi che i giocatori adolescenti non debbano preoccuparsi della loro carriera futura, garantendo stipendi elevati. Lo Shanghai Port spera inoltre che la possibilit\u00e0 di giocare oltremare diventi una parte importante dell'allenamento. Nel 2018 l\u2019impegno nel settore giovanile per lo Shanghai Sipg ha permesso alle Red Eagles di vincere, oltre al campionato maggiore, il campionato nazionale U19 e la societ\u00e0, grazie al progetto Infinite Future vanta oltre 30 academy e centri di reclutamento su tutto il suolo cinese, grazie al grande lavoro svolto in cooperazione con societ\u00e0 come l\u2019Amburgo e i belgi del Royal Antwerps, ma soprattutto l\u2019esperienza del direttore sportivo danese Mads Davidsen.\nAllenatori e presidenti.\nDi seguito la cronologia dei presidenti dello Shanghai Port.\nDi seguito l'elenco cronologico degli allenatori dello Shanghai Port.\nCalciatori.\nCapitani.\nIn totale sono stati quattro i capitani dello Shanghai Port. Wang Shenchao guid\u00f2 la squadra per pi\u00f9 stagioni (sette tra il 2011 ed il 2017). Il primo e unico capitano vincente nella storia del club \u00e8 Hulk grazie alla conquista della Super League e della Supercoppa di Cina.\nContributo alle nazionali.\nEssendo stato fondato nel 2005 ed avendo raggiunto la massima serie solo nel 2012, al 1 marzo 2022 sono 13 i calciatori dello Shanghai Port ad aver ricevuto la convocazione nella Nazionale maggiore cinese e tutti hanno effettivamente collezionato almeno una presenza. Questi sono Yan Junling, Wang Shenchao, he guan, shi ke, cai huikang, elkeson, yu hai, fu huan, wu lei, lu wenjun, wei shihao, chen binbin, Zhang linpeng.\nStatistiche e record.\nStatistiche di squadra.\nIncludendo la stagione 2021, il club ha partecipato a 16 campionati nazionali, di cui 2 giocati in League Two, 5 giocati in League One e 9 in Super League, e alla Coppa di Cina a partire dall'edizione 2011, in una sola occasione partecip\u00f2 alla Supercoppa di Cina, vincendola. Per quanto riguarda le competizioni continentali, disput\u00f2 in 6 occasione la AFC Champions League arrivando fino in semifinale.\nLa vittoria casalinga con il maggior numero di reti di scarto in CSL avvenne nel 2018 (Shanghai SIPG- 8-0); mentre quelle in trasferta nel 2013 (-Shanghai East Asia 1-6) e nel 2021 (-Shanghai Port 1-6, -Shanghai Port 0-5); la peggiore sconfitta interna in CSL arriv\u00f2 per due volte nel 2013, nel 2014 e nel 2015 con il punteggio di 0-3 contro il , il e due volte contro il ; quella in trasferta sempre nel 2014, sempre contro il con il punteggio di 5-0.\nStatistiche individuali.\nIl giocatore che detiene il maggior numero di presenze con la maglia dello Shanghai Port \u00e8 Yan Junling, con 299. Wu Lei \u00e8 il miglior marcatore della storia della franchigia (120 reti). \nDi seguito i record di presenze e reti dei calciatori.\nTifoseria.\nStoria.\nI tifosi dello Shanghai Port si distinguono a Shanghai per il loro rosso acceso, l'opposto del azzurro dello Shanghai Shenhua, i loro rivali di sempre; dal loro colore prendono anche il nome gli ultras del Port, denominandosi RedBoy. Tuttavia essendo la seconda squadra di Shanghai per importanza storica ed essendo stata fondata la societ\u00e0 54 anni dopo lo Shenghai Shenhua, la maggior parte dei tifosi di Shanghai non tifa Port e allo Shanghai Stadium troviamo un pubblico molto distante dal campo e vari settori dell\u2019impianto vuoti. Gli ultras, dalla loro, spiegano che \u00e8 grazie allo Shanghai Port se molte persone si sono avvicinate al calcio negli ultimi anni, aggiungendo che l\u2019aspetto culturale del derby sia tutto da costruire, con la storia ancora molto giovane, cos\u00ec come il club.\nGemellaggi e rivalit\u00e0.\nIl progetto Infinite Future dello Shanghai Port prevede l\u2019apertura di molteplici academy su tutto il suolo cinese. Al progetto hanno aderito i tedeschi dell\u2019HSV Hamburger e i belgi del Royal Antwerp per lo sviluppo dell\u2019attivit\u00e0 giovanile e l\u2019acquisizione di know how nelle varie aree. \nAl contrario la principale rivalit\u00e0 del club \u00e8 contro lo con il quale gareggia nel derby locale di Shanghai. Dato che lo Shanghai Shenhua vinse lo scudetto del 1995 grazie al fondatore del club, Xu Genbao, al tempo allenatore dello Shenhua, esiste un legame diretto molto forte tra le due squadre. Il 28 aprile 2013 le due squadre si sono incontrate per la prima volta in una partita di campionato, questa ha visto il club sconfitto 2-1. Anche la rivalit\u00e0 contro lo Shanghai Shenxin contiene forti legami tra le due squadre dato che i giocatori Jiang Zhipeng e Wang Jiayu hanno rappresentato entrambe le squadre prima che i due club si incontrassero nel loro primo derby, il 2 giugno 2013, che si \u00e8 concluso con una vittoria per 6-1 per l'East Asia. Inoltre, la posizione geografica del club l'ha aperto anche alla rivalit\u00e0 con lo Zhejiang Pro e l'ormai scomparso , dove gareggiano in una partita chiamata Yangtze Delta Derby.\nOrganico.\nRosa 2022.\nDi seguito la rosa dello Shanghai Port aggiornata al 10 febbraio 2022.\nStaff tecnico.\nDi seguito lo staff tecnico dello Shanghai Port aggiornato al 21 febbraio 2022."}
{"id": "5789644", "revid": "92723", "url": "https://it.wikipedia.org/wiki?curid=5789644", "title": "Jos\u00e9 Casares Gil", "text": "Biografia.\nAppartenente ad una famiglia di professori universitari, si \u00e8 laureato in farmacia presso l'Universit\u00e0 di Santiago di Compostela nel 1884. Nel 1888 ha ottenuto la prima cattedra di Analisi Chimica e Fisica della facolt\u00e0 di farmacia di Barcellona, che pass\u00f2 a quella di Madrid nel 1905.\nNel 1896 era in viaggio studio a Monaco di Baviera, dove ha lavorato sotto la direzione del professor Adolf von Baeyer. In quella occasione studi\u00f2 le tecniche di ricerca chimica, che si svilupparono in Germania. Era un compagno di classe di Richard Willst\u00e4tter, Heinrich Otto Wieland e altri, con il quale rimasero amici per tutta la vita.\nDesideroso di completare la sua formazione, viaggi\u00f2 a Parigi, con Henri Moissan. Pi\u00f9 tardi, nel 1899, si \u00e8 trasferito negli Stati Uniti, dove ha lavorato a New York, con Smidt nella separazione dei metalli nobili e terre rare.\nCon tutto questo bagaglio di esperienza ha tenuto il famoso discorso di apertura del corso 1900-1901 presso l'Universit\u00e0 di Barcellona, in cui ha esposto il ritardo delle universit\u00e0 spagnole. \u00c8 stato il precursore dello sviluppo attuale di chimica in Spagna.\nEletto, nel 1911, accademico della Reale Accademia delle Scienze esatte, fisiche e naturali, divenendone presidente il 24 gennaio 1940, carica che ha ricoperto fino al 11 giugno 1958.\nDurante la dittatura di Miguel Primo de Rivera era un membro della Consulta Nazionale."}
{"id": "5789645", "revid": "486946", "url": "https://it.wikipedia.org/wiki?curid=5789645", "title": "Shanghai East Asia F.C.", "text": ""}
{"id": "5789646", "revid": "33921", "url": "https://it.wikipedia.org/wiki?curid=5789646", "title": "The Rising Tour", "text": "The Rising Tour \u00e8 stata una tourn\u00e9e mondiale intrapresa dal cantautore statunitense Bruce Springsteen con la E Street Band tra il 2002 e il 2003, in concomitanza con la pubblicazione del suo album \"The Rising\".\nPreparazione.\nLa fase preliminare del tour si svolse tra la fine di luglio e i primi giorni di agosto del 2003 alla Convention Hall, teatro storico di Asbury Park, con una serie di prove riservate e alcune prove generali in parte aperte a un pubblico selezionato.\nCon molte canzoni scritte come riflessione sulle conseguenze della tragedia delle Torri Gemelle di New York, la promozione dell'album \"The Rising\", il primo con la E Street Band dopo diciotto anni, coinvolse Bruce Springsteen pi\u00f9 di quanto gli fosse accaduto in passato. Vi si dedic\u00f2 in maniera decisa cercando di far conoscere il disco a quanta pi\u00f9 gente possibile: lo considerava pi\u00f9 un fatto personale che una mera questione di affari. Normalmente persona molto riservata, Springsteen accett\u00f2 di mostrarsi pubblicamente pi\u00f9 di quanto gli fosse accaduto in passato. Per questo, nelle settimane che precedettero l'uscita del disco e l'inizio del tour, rilasci\u00f2 varie interviste per la stampa, intervenne spesso come ospite nei \"talk show\" e si esib\u00ec con la E Street Band in alcune trasmissioni televisive. Realizz\u00f2 anche una lunga intervista condotta da Ted Koppel che venne suddivisa in diverse puntate all'interno della sua trasmissione di seconda serata, \"Nightline\" per la ABC. Il 30 luglio 2002, giorno di uscita dell'album, fu ad esempio protagonista del programma mattutino \"Today\" della NBC. La trasmissione ebbe luogo a Asbury Park, considerata la citt\u00e0 di adozione di Springsteen e luogo dove il cantautore aveva mosso i suoi primi passi e a cui aveva dedicato la copertina e il titolo del suo primo disco. Durante il programma Springsteen e la E street Band si esibirono dal vivo in diretta dalla Convention Hall dove si stavano svolgendo le prove per l'imminente tour mondiale. Due giorni dopo lui e il gruppo apparvero al \"Late Show with David Letterman\" suonando dal vivo due brani tratti dal nuovo disco. In agosto parteciparono agli MTV Video Music Awards e in ottobre al \"Saturday Night Live\".\nAnche la struttura del tour, il pi\u00f9 pubblicizzato della carriera del cantautore, fu pensata per promuovere in modo capillare il nuovo disco. A differenza del precedente \"Reunion Tour\", caratterizzato da concerti che si svolgevano spesso per pi\u00f9 serate consecutive nello stesso luogo, per il \"The Rising Tour\" fu invece scelto di realizzare tappe di una sola serata in ogni citt\u00e0, anche a scapito del potenziale afflusso di pubblico e con richieste di biglietti che superavano di gran lunga la disponibilit\u00e0. Alla Continental Airlines Arena di East Rutherford, il palazzetto del New Jersey considerato la sua \"casa\" dove tre anni prima si erano tenuti 15 concerti consecutivi di fronte a oltre persone, Springsteen si esib\u00ec per una sola sera, la prima del tour, per poi spostarsi immediatamente in una nuova localit\u00e0. Analogamente vi fu un unico concerto, qualche giorno dopo, al Madison Square Garden di New York, altro impianto dove un passato aveva realizzato molti spettacoli in pi\u00f9 serate consecutive.\nLa strategia ebbe successo, cos\u00ec \"The Rising\" ottenne un notevole successo e divenne l'album pi\u00f9 venduto di Springsteen dai tempi di \"Tunnel of Love\" del 1987. Solo nell'estate del 2003, dopo quasi un anno ininterrotto di concerti e terminata la fase pi\u00f9 intensa della promozione dell'album, Springsteen accett\u00f2 di fermarsi pi\u00f9 a lungo in uno stesso luogo, accogliendo l'enorme richiesta di biglietti che proveniva dagli appassionati nelle citt\u00e0 dove godeva di maggior seguito e realizzando concerti nei grandi stadi di football americano e di baseball.\nItinerario.\nLa tourn\u00e9e inizi\u00f2 il 7 agosto 2002 e prosegu\u00ec con concerti singoli nelle arene al coperto in molte citt\u00e0 maggiori degli Stati Uniti fino a ottobre. Subito dopo si trasfer\u00ec oltre oceano per un breve giro in alcune delle principali citt\u00e0 dell'Europa occidentale e quindi, a novembre, riprese nel Nord America fino a marzo del 2003, con una pausa invernale, ancora con un solo concerto per ognuna delle citt\u00e0 visitate. In questa prima lunga fase del tour Springsteen tenne 52 concerti in altrettante localit\u00e0, in quella che fu definita una \"barnstorming\" dal \"management\" del canatutore. Dopo alcuni concerti in Australia e in Nuova Zelanda, il tour si trasfer\u00ec in Canada. Quindi Springsteen ritorn\u00f2 in Europa con una \"tranche\" pi\u00f9 lunga dove, per la prima volta nel tour, tenne fino a un massimo di due date consecutive nello stesso luogo e dove inizi\u00f2 ad esibirsi prevalentemente negli stadi all'aperto, compresa l'ormai classica fermata allo stadio di San Siro a Milano. Dopo una breve pausa, il 15 luglio 2003 si tenne il primo di 10 concerti al Giants Stadium di East Rutherford, record per l'epoca. Fino a ottobre Springsteen tenne concerti negli stadi all'aperto, privilegiando intenzionalmente quelli dedicati al baseball. Infine il tour si concluse con tre date consecuti allo Shea Stadium di New York. In tutto durante la tourn\u00e9e furono tenuti 120 concerti in 84 citt\u00e0.\nLo spettacolo.\nLe principali novit\u00e0 del tour rispetto a quello precedente furono l'esecuzione delle canzoni del nuovo album, che ebbero sempre un posto di rilievo nei concerti, e l'allargamento dell'organico dei musicisti con l'esordio della violinista Soozie Tyrell che si aggiunse ai membri storici della E Street Band. Amica di vecchia data di Patti Scialfa e di Lisa Lowell, con le quali aveva dato vita in passato a un trio vocale, partecip\u00f2 come corista all'album di Springsteen \"Lucky Town\" del 1992 e poi come violinista in \"The Ghost of Tom Joad\" del 1995. In \"The Rising\" rivest\u00ec un ruolo di un certo rilievo, tanto da convincere il cantautore ad aggregarla al gruppo durante la tourn\u00e9e proprio per la necessit\u00e0 di avere il suo violino nei pezzi tratti dal disco. Fu la seconda violinista nel gruppo dopo l'israeliana Suki Lahav che fece parte della E Street Band per pochi mesi a met\u00e0 degli anni settanta.\nNella prima parte del tour Springsteen scelse una scaletta che fu sostanzialmente mantenuta immutata per diverse settimane. Aprivano di norma i concerti \"The Rising\" e \"Lonsome Day\", entrambe uscite come singolo nel corso dell'anno. Seguiva una sequenza di brani del nuovo album intervallate da \"standard\" springsteeniani come \"Prove It All Night\", \"Darkness on the Edge of Town\", \"The Promised Land\", \"Badlands\" e \"Two Hearts\". Il finale era di norma costituito dalle immancabili \"Born to Run\" e da \"Born in the U.S.A.\" che tornava ad essere eseguita in versione elettrica dopo che per anni era stata sentita solo in versione acustica. La canzone finale era di norma \"Land of Hope and Dream\", composta per il \"Reunion Tour\" ma che al tempo era quella che apriva i concerti. Springsteen arriv\u00f2 a suonare durante lo stesso spettacolo fino a undici, delle quindici totali, canzoni di \"The Rising\" a dimostrazione dell'importanza che attribuiva al nuovo disco e comunque del gradimento del pubblico.\nCol passare del tempo Springsteen cominci\u00f2 a presentare sempre pi\u00f9 spesso canzoni tratte dal suo vasto repertorio e sue classiche cover pur mantenendo stabile la struttura della scaletta, inserendovi, ad esempio, alcuni pezzi suonati al pianoforte. Con la ripresa del 2003 inizi\u00f2 abitualmente ad aprire i concerti con una canzone scelta a rotazione tra quelle del suo repertorio prima di \"The Rising\", spesso \"Born in the U.S.A.\", e a concludere lo spettacolo con la \"hit\" \"Dancing in the Dark\".\nSpringsteen, per questo tour, abbandon\u00f2 il tormentone della \"messa gospel\" e il suo ruolo di caricaturale predicatore che avevano caratterizzato i concerti del \"Reunion Tour\" e l'enfasi, non pi\u00f9 necessaria, verso il ricongiungimento con la E Street Band, tanto che dalla scaletta scomparve \"Tenth Avenue Freeze Out\" e la presentazione veniva fatta durante la nuova \"Mary's Place\", pezzo forte dei concerti insieme all'allegra \"Waitin' for a Sunny Day\". Non abbandon\u00f2 per\u00f2 l'abitudine di tenere brevi monologhi prima delle canzoni e di recitare scherzosi \"scetch\" in compagnia di Steven Van Zandt.\nNel corso del tour, poi, inizi\u00f2 stabilmente a fare dichiarazioni politiche o riferite alla sfera sociale. Come molti suoi compatrioti, Springsteen, pur accettando in qualche modo l'intervento americano in Afghanistan dopo gli attentati del settembre 2001, non si trov\u00f2 d'accordo con la decisione del presidente statunitense Bush e della sua amministrazione di intraprendere la guerra a Saddam Hussein in Iraq. Nella presentazione della ritrovata versione elettrica di \"Born in the U.S.A.\", ad esempio, Springsteen diceva: \u00abIn origine ho scritto questa canzone pensando alla guerra in Vietnam. Stasera vorrei cantarla come una preghiera per la pace\u00bb. Le canzoni scritte dopo gli eventi dell'11 settembre iniziarono ad assumere una connotazione di denuncia politica quando inizi\u00f2 la seconda guerra del Golfo. Durante gli spettacoli negli stadi dell'estate 2003 era prevista una pausa durante i bis in cui Springsteen teneva un breve discorso che definiva \u00abil mio messaggio di servizio pubblico\u00bb e nel quale sollecitava la platea a prestare attenzione a quello che il governo stava facendo con la scusa della sicurezza nazionale. Presentando \"Land of Hope and Dream\" diceva:\nAccoglienza.\nIl successo del precedente tour del biennio 1999-2000, che aveva segnato il ritorno della E Street Band, era in parte dovuto alla nostalgia dei fan che volevano riascoltare le vecchie canzoni con il gruppo storico. I concerti del nuovo tour, invece, attrassero il pubblico, soprattutto quello pi\u00f9 giovane, anche per la forza del nuovo lavoro di Springsteen. La gente andava ai concerti a sentire le canzoni di \"The Rising\" come era successo negli anni ottanta per \"Born in the U.S.A.\"\nGiudizi positivi sono furono espressi con riferimento al ruolo che il tour di Springsteen avrebbe avuto come risposta alle conseguenze degli attentati alle Torri Gemelle. Il batterista della E Street Band Max Weinberg dichiar\u00f2 in proposito: \u00abSuonare per un paese che ha avuto cos\u00ec tanta paura dopo gli eventi dell'11 settembre ha reso il \"Rising Tour\" pi\u00f9 di una serie di concerti rock. La gente ci guardava \u2014 in realt\u00e0 guardava alla musica \u2014 per calmare il dolore. All'inizio sembrava che la responsabilit\u00e0 che ci era affidata fosse troppa. Come possono dei musicisti rock andare incontro a certe aspettative? Ma in qualche modo ce l'abbiamo fatta. In qualche modo il tour \u00e8 stato un grande successo.\u00bb\nI concerti al Giants Stadium nell'estate del 2003 segnarono per l'epoca il record d'incasso per spettacoli di musica dal vivo. La richiesta di biglietti per i tre concerti inizialmente previsti per la met\u00e0 di luglio fu tale da costringere gli organizzatori ad aggiungere prima altre quattro date, e poi, esauriti nuovamente in poche ore i posti disponibili, prevedere altre tre date a fine agosto. Ai dieci concerti assistettero spettatori per un incasso totale di 38,6 milioni di dollari, record che fu battuto solo dalla \"reunion\" dei Take That nel 2011 quando in otto concerti consecutivi allo stadio di Wembley furono venduti pi\u00f9 di bglietti. Anche la tappa al Lincoln Filed di Filadelfia con biglietti venduti e quella finale allo Shea Stadium di New York con , ebbero grande successo e si classificarono tra i pi\u00f9 importanti eventi musicali dell'anno.\n\"The Rising Tour\" incass\u00f2 complessivamente 221 milioni di dollari, fino a quel momento il maggior risultato nella storia del rock, con oltre 4 milioni di spettatori. Fu superato dal \"Magic Tour\" nel 2008.\nFormazione.\nPatti Scialfa non partecip\u00f2 ad alcuni concerti per motivi familiari.\nOspiti.\nDurante il tour Springsteen ha occasionalmente ospitato sul palco amici musicisti e collaboratori.\nL'attore Vincent Pastore, Ali Weinberg (figlia di Max) alle tastiere, il produttore Brendan O'Brien, il manager Jon Landau e il presidente della Sony Music Don Ienner apparvero come ospiti in alcuni concerti.\nScaletta.\nLa scaletta tipica dei concerti aveva come nucleo centrale le canzoni dell'album \"The Rising\", ma nel corso del tour il cantautore spazi\u00f2 in gran parte del suo repertorio anche se alcuni brani furono eseguiti raramente o anche una volta sola nel corso del tour. Tra le molte cover eseguite, alcune erano gi\u00e0 presenti nel repertorio dei tour degli anni settanta e ottanta. Secondo i dati forniti dal sito web specializzato \"setlist.fm\", la seguente \u00e8 stata la scaletta proposta con maggior frequenza durante la tourn\u00e9e:\nCanzoni originali.\nGreetings from Asbury Park, N.J.\nThe Wild, the Innocent &amp; the E Street Shuffle\nBorn to Run\nDarkness on the Edge of Town\nThe River\nNebraska\nBorn in the U.S.A.\nTunnel of Love\nHuman Touch\nLucky Town\nGreatest Hits\nThe Ghost of Tom Joad\nTracks\n18 Tracks\nThe Rising\nThe Essential Bruce Springsteen\nAltre\nTrasmissioni televisive e discografia.\nOltre alle tante apparizioni televisive per la promozione dell'album \"The Rising\", nel 2002 si diffuse la notizia che uno dei concerti di Springsteen sarebbe stato trasmesso dal canale MTV. In effetti la prima parte del concerto del 16 ottobre al Palau Sant Jordi di Barcellona fu trasmessa col titolo \"A night with Bruce Springsteen and The E-Street Band\" in diretta in vari paesi europei dalla filiale europea dell'emittente televisiva e da VH1 nel Regno Unito e poi, in differita, il 28 febbraio 2003 negli Stati Uniti dalla CBS, subito prima che i biglietti del tour estivo negli stadi fossero messi in vendita. In seguito una versione ampliata dell'intero concerto di Barcellona fu messa in commercio su un DVD uscito il 18 novembre 2003. Il documentario \"Drop the Needle and Pray: The Rising on Tour\", incluso nel secondo disco, contiene spezzoni dei concerti tenuti nell'estate del 2003 al Fenway Park di Boston e al Giants Stadium."}
{"id": "5789647", "revid": "486946", "url": "https://it.wikipedia.org/wiki?curid=5789647", "title": "Shanghai East Asia Football Club", "text": ""}
{"id": "5789648", "revid": "486946", "url": "https://it.wikipedia.org/wiki?curid=5789648", "title": "Shanghai Dongya Football Club", "text": ""}
{"id": "5789649", "revid": "486946", "url": "https://it.wikipedia.org/wiki?curid=5789649", "title": "Shanghai Dongya F.C.", "text": ""}
{"id": "5789650", "revid": "486946", "url": "https://it.wikipedia.org/wiki?curid=5789650", "title": "Shanghai SIPG F.C.", "text": ""}
{"id": "5789651", "revid": "182193", "url": "https://it.wikipedia.org/wiki?curid=5789651", "title": "Santarcangelo Calcio 1926", "text": ""}
{"id": "5789652", "revid": "486946", "url": "https://it.wikipedia.org/wiki?curid=5789652", "title": "Shanghai SIPG", "text": ""}
{"id": "5789653", "revid": "486946", "url": "https://it.wikipedia.org/wiki?curid=5789653", "title": "Shanghai Dongya", "text": ""}
{"id": "5789654", "revid": "486946", "url": "https://it.wikipedia.org/wiki?curid=5789654", "title": "Shanghai East Asia", "text": ""}
{"id": "5789656", "revid": "1793900", "url": "https://it.wikipedia.org/wiki?curid=5789656", "title": "Pepe grigio", "text": ""}
{"id": "5789657", "revid": "765341", "url": "https://it.wikipedia.org/wiki?curid=5789657", "title": "Tamatoa IV", "text": "Biografia.\nNato come principe ereditario di Raiatea, Tamatoa era figlio Vetea-ra'i U'uru, Ari'i di Opoa e di sua moglie, Opai-pai Te-roro di Bora Bora. La coppia reale aveva avuto altre due figlie femmine.\nAlla morte di suo padre, gli succedette al trono dopo che l'anno precedente (1830) il dominio della loro casata era stato definitivamente ampliato con l'annessione dell'isola di Tahaa a quella di Raiatea. I primi anni del suo regno, proprio per la delicata condizione politica e geopolitica creatasi di recente, furono marcati da diverse lotte interne e pertanto la sua incoronazione fu possibile solo nel giugno del 1838.\nA seguito di nuovi rivolgimenti interni, nel 1854 decise di esiliarsi a Tahiti pur continuando a reggere la corona di Raiatea. Mor\u00ec a Tahiti nel 1857.\nTamatoa IV fu l'ultimo rappresentante diretto della dinastia regnante dei sovrani di Raiatea. Per la morte dell'unico figlio maschio, decise di porre sul proprio trono un suo parente che adott\u00f2 il nome di Tamatoa V.\nMatrimonio e figli.\nTamatoa IV spos\u00f2 morganaticamente a Huahine, Mahuti, appartenente alla piccola nobilt\u00e0 di Tahiti, dalla quale ebbe cinque figli:"}
{"id": "5789658", "revid": "1008732", "url": "https://it.wikipedia.org/wiki?curid=5789658", "title": "ClG J2143-4423", "text": "ClG J2143-4423 \u00e8 un ammasso di galassie situato nella costellazione della Gru. Con un redshift di z =2,38 la sua luce ha percorso quasi 11 miliardi di anni luce per giungere fino alla Terra, ma la distanza comovente \u00e8 addirittura di circa 18,9 miliardi di anni luce.\nAttorno a questo ammasso si sviluppa un filamento di galassie denominato ClG J2143-4423 A che \u00e8 una delle strutture pi\u00f9 grandi dell'Universo osservabile con dimensioni di circa 300 milioni di anni luce di lunghezza e 50 milioni di anni luce di larghezza. La distanza alla quale \u00e8 posto equivale al fatto che una struttura cos\u00ec grande si era gi\u00e0 sviluppata solo dopo 2,8 miliardi di anni dopo il Big Bang.\nL'ammasso ClG J2143-4423 \u00e8 stato studiato con dati ottenuti dal Telescopio spaziale Spitzer e con telescopi terrestri. Sono stati evidenziati i Blob Lyman-alfa, enormi bolle di gas incandescente che avvolge le galassie, delle dimensioni di dieci volte quelle di una singola galassia.\nAll'interno dell'ammasso, come illustrato dall'immagine, si assiste a processi di fusione galattica."}
{"id": "5789659", "revid": "1123126", "url": "https://it.wikipedia.org/wiki?curid=5789659", "title": "Pietro Celestino", "text": ""}
{"id": "5789681", "revid": "765341", "url": "https://it.wikipedia.org/wiki?curid=5789681", "title": "Tamatoa III", "text": "Biografia.\nNato come nipote di Tamatoa II, gran capo di Raiatea (gi\u00e0 capo di Opoa), Tamatoa alla morte del nonno paterno nel 1803 ne assunse la carica come legittimo successore dal momento che suo padre, il principe Teri'i-ve-tearai Rofa'i, gli era premorto.\nNel 1820, seguendo l'esempio di altri domini nell'area dell'attuale Polinesia francese, si proclam\u00f2 sovrano di Raiatea conducendo nel giro di breve tempo una strabiliante campagna militare che lo port\u00f2 alla conquista anche della vicina isola di Taha'a nel 1830. Decise a questo punto di mutare il proprio titolo per s\u00e9 e per i propri eredi in \"re di Raiatea e Taha'a\".\nMor\u00ec nel 1831, lasciandogli a succedere il figlio Tamatoa IV.\nMatrimoni e figli.\nTamatoa III si spos\u00f2 in prime nozze con la nobile locale Mai-he'a dalla quale ebbe un figlio maschio e tre femmine:\nRimasto vedovo della prima moglie, si rispos\u00f2 con Te-hani dalla quale ebbe due figli maschi e una femmina:\nRimasto nuovamente vedovo, si rispos\u00f2 con Hapai-taha dalla quale ebbe un solo figlio:"}
{"id": "5789685", "revid": "86599", "url": "https://it.wikipedia.org/wiki?curid=5789685", "title": "Cartografia di Dione", "text": "Per la cartografia di Dione, l'Unione Astronomica Internazionale ha convenzionalmente suddiviso la superficie del satellite secondo un reticolato, adatto ad una rappresentazione in scala 1:1.000.000, che definisce 15 maglie.\nLa cartografia \u00e8 il risultato dell'elaborazione delle immagini di dettaglio ottenute durante i sorvoli ravvicinati compiuti dalla sonda Cassini. Ne venne prodotta una prima versione nel 2008 che presentava ampie zone a bassa risoluzione, in particolare nella zona polare artica. Dopo l'acquisizione di ulteriori immagini fu predisposta la nuova versione della cartografia attualmente in uso.\nAlle maglie del reticolato \u00e8 stato assegnato un codice di tipo \"Sd-n\", dove \"Sd\" \u00e8 l'acronimo di \"Saturno\" e \"Dione\" mentre \"n\" \u00e8 il sequenziale assegnato alla maglia all'interno del reticolato. La numerazione delle maglie avviene da nord verso sud e da est verso ovest. Le maglie circumpolari sono di forma circolare. Ad ogni maglia \u00e8 stato inoltre assegnato un nome ripreso da un elemento topografico di rilievo che si trova nella maglia.\nLe dimensioni delle maglie differiscono per numero di gradi di longitudine e latitudine coperti. Inoltre lungo i confini latitudinali le maglie si sovrappongono per 1 grado.\nComplessivamente sono state definite cinque fasce di maglie. La prima, posta a cavallo dell'equatore, si estende tra i 22\u00b0\u00a0S e i 22\u00b0\u00a0N ed \u00e8 suddivisa in cinque maglie di 72\u00b0 di longitudine ciascuna. La seconda e la terza si estendono tra i 21\u00b0\u00a0N/S e i 66\u00b0\u00a0N/S e sono suddivise in quattro maglie di 90\u00b0 di longitudine ciascuna. Per tutte queste fasce si \u00e8 adottato come meridiano convenzionale per l'avvio della suddivisione in maglie quello posto a 0\u00b0\u00a0E. Ciascuna delle altre fasce, che si estende oltre i 65\u00b0\u00a0N/S, \u00e8 composta dalla sola maglia circumpolare.\nSchema d'insieme.\nIl seguente schema illustra le posizioni relative delle maglie:"}
{"id": "5789686", "revid": "6923", "url": "https://it.wikipedia.org/wiki?curid=5789686", "title": "Ivory Tower (azienda)", "text": "Ivory Tower \u00e8 un sviluppatore di videogiochi francese con sede a Lione.\nL'azienda \u00e8 stata fondata nel 2007 da COO Ahmed Boukhefila, produttore Stephane Beley e CFO Emmanuel Oualid. Il team di sviluppo comprende membri che in precedenza hanno lavorato a Eden Games su progetti come Need for Speed, Test Drive Unlimited, e V-Rally serie di giochi. Ha pubblicato il suo primo gioco, The Crew, il 2 dicembre 2014 per Microsoft Windows, PlayStation 4, Xbox One e Xbox 360.\nNel mese di ottobre 2015, Ubisoft ha annunciato l'acquisizione di Ivory Tower."}
{"id": "5789693", "revid": "765341", "url": "https://it.wikipedia.org/wiki?curid=5789693", "title": "Tamatoa II", "text": "Biografia.\nFiglio di Tautu, capo di Opoa e di sua moglie, la principessa Te-unu-ha'eha'a di Bora Bora, Tamatoa sal\u00ec al potere alla morte del padre.\nPartendo dall'originario distretto di Opoa del padre, riusc\u00ec ad espandere la propria influenza (anche con l'uso della forza) su altri capi locali riuscendo a proclamarsi gran capo (\"ari'i rahi\") di tutta l'isola di Raiatea.\nMor\u00ec nel 1803, lasciando a succedergli il nipote Tamatoa III dal momento che suo figlio designato erede al trono gli era premorto.\nMatrimoni e figli.\nTamatoa II si spos\u00f2 con Te-ao-i-na-ni'a dalla quale ebbe quattro figli maschi:"}
{"id": "5789708", "revid": "767487", "url": "https://it.wikipedia.org/wiki?curid=5789708", "title": "Non m'importa/I minuti contati", "text": "Non m'importa/I minuti contati \u00e8 il primo singolo del cantante Mario Anzidei. La prima traccia intitolata \"Non m'importa\" venne presentata al Festival delle rose 1964 e venne scritta da Gianni Meccia."}
{"id": "5789710", "revid": "1123126", "url": "https://it.wikipedia.org/wiki?curid=5789710", "title": "Santi Fermo e Rustico", "text": ""}
{"id": "5789712", "revid": "1522738", "url": "https://it.wikipedia.org/wiki?curid=5789712", "title": "Molly (personaggio)", "text": ""}
{"id": "5789720", "revid": "1123126", "url": "https://it.wikipedia.org/wiki?curid=5789720", "title": "Chiesa di San Fermo e Rustico (Polpenazze del Garda)", "text": ""}
{"id": "5789721", "revid": "785863", "url": "https://it.wikipedia.org/wiki?curid=5789721", "title": "Amiche nemiche (film)", "text": "Amiche nemiche \u00e8 un film del 2014 del regista Doug Campbell.\nTrama.\nDue ragazze amiche dalle elementari si godono il liceo, finch\u00e9 non arriva una ragazza che si intromette nel loro rapporto stringendo un forte legame con una di loro; quali saranno le conseguenze di questo pericoloso legame?"}
{"id": "5789723", "revid": "537465", "url": "https://it.wikipedia.org/wiki?curid=5789723", "title": "Ayrshire (razza bovina)", "text": "La Ayrshire \u00e8 una razza bovina da latte proveniente dall'Ayrshire nel sud-ovest della Scozia. Le Ayrshire adulte pesano tra i 450 e i 600 kg. Il tipico mantello di questa razza \u00e8 pezzato bianco e rosso. Il rosso pu\u00f2 andare da una tonalit\u00e0 arancione ad un marrone scuro. Queste vacche sono conosciute per la loro robustezza e per la capacit\u00e0 di convertire in modo efficace il foraggio in latte. Oggi i punti di forza della razza sono la facilit\u00e0 al parto e la longevit\u00e0."}
{"id": "5789739", "revid": "57342", "url": "https://it.wikipedia.org/wiki?curid=5789739", "title": "Tommaso Senise", "text": "Biografia.\nFratello del senatore Carmine Senise a causa dell'et\u00e0 non pu\u00f2 prendere parte con quest'ultimo all'Insurrezione lucana del 1860 ed organizza una compagnia di giovani nazionali a difesa della propria citt\u00e0. Nel 1867 \u00e8 volontario garibaldino nella campagna che si ferma a Mentana, dopo la quale torna agli studi e nel 1874 si laurea in medicina e chirurgia a Napoli. Dopo un periodo di perfezionamento all'estero ottiene la libera docenza in patologia speciale medica ed esercita la professione in una clinica privata dividendosi tra Potenza e Napoli. Nel capoluogo partenopeo \u00e8 stato medico consulente dell'Ospedale della Pace (di cui ha svolto anche le mansioni di direttore), primario dell'Ospedale degli Incurabili e membro Consiglio sanitario provinciale.\nLiberale moderato, non pregiudizialmente ostile al progressismo, \u00e8 stato consigliere comunale di Corleto Perticara, consigliere comunale e assessore all'igiene e consigliere provinciale di Napoli. Eletto per cinque legislature nel collegio di Lagonegro (Potenza II), alla Camera si \u00e8 occupato principalmente di istruzione e sanit\u00e0 pubblica.\n\u00c8 il padre di Carmine Senise, futuro capo della polizia in epoca fascista."}
{"id": "5789742", "revid": "767487", "url": "https://it.wikipedia.org/wiki?curid=5789742", "title": "Selimir Milo\u0161evi\u0107", "text": "Carriera.\nCalciatore.\nDal 1957 al 1967 Milosevic ha militato nello Stella Rossa, dove pur essendo ai margini della rosa vince quattro campionati jugoslavi (nel 1957, 1959, 1960 e 1964), tre coppe di Jugoslavia (1958, 1959 e 1964) e la Coppa del Danubio del 1958, andando a segno in entrambi gli incontri della finale contro lo Stella Rossa Cheb.\nNell'estate 1967 viene ingaggiato dagli statunitensi dell'Oakland Clippers, con cui vince la NPSL I, progenitrice insieme alla USA, della pi\u00f9 nota NASL. L'anno dopo sempre con i \"Clippers\" disputa la prima edizione della NASL, chiusa al secondo posto della Pacific Division.\nChiusa l'esperienza americana torna in Europa per giocare con i francesi del Red Star, con cui nella Division 1 1968-1969 ottiene il quindicesimo posto finale, a cui ne segu\u00ec un tredicesimo nel 1970. Nel gennaio 1971 pass\u00f2 all'Arago Orl\u00e9ans e successivamente al Paris FC prima di tornare in patria per giocare nel Radni\u010dki Kragujevac. Con il club di Kragujevac retrocesse nella cadetteria jugoslava a causa del diciassettesimo posto della Prva Liga 1971-1972.\nAllenatore.\nDopo aver avuto esperienze nel campionato jugoslavo e con i tunisini dello Stade Tunisien, nel 1980 allena i greci del Panionios. Nel 1994 vince con gli indonesiani del Pelita Jaya la Galatama 1993-1994.\nRitorna poi allo Stella Rossa entrando nel consiglio di amministrazione e divenendo attivo membro dell'associazione degli ex-calciatori del club capitolino."}
{"id": "5789744", "revid": "182193", "url": "https://it.wikipedia.org/wiki?curid=5789744", "title": "Sanremo 2016", "text": ""}
{"id": "5789745", "revid": "1305772", "url": "https://it.wikipedia.org/wiki?curid=5789745", "title": "Yabba Dabba Doo!", "text": "Yabba Dabba Doo!, a volte riportato con grafie differenti come Yabba-Dabba-Dooo!, \u00e8 il primo videogioco basato sul cartone animato \"Gli antenati\", pubblicato nel 1986 per Amstrad CPC, Commodore 64 e ZX Spectrum. In questo titolo si controlla Fred Flintstone che, non ancora sposato con Wilma, per conquistarla deve costruire una casa di pietra nella citt\u00e0 di Bedrock ancora agli albori.\nModalit\u00e0 di gioco.\nIl gioco si svolge sul territorio piatto, desolato e roccioso dove \u00e8 parzialmente costruita Bedrock, composto da circa 40 schermate fisse con visuale isometrica, collegate orizzontalmente o in profondit\u00e0. Sebbene Fred possa muoversi in tutte le direzioni, per cambiare schermata in profondit\u00e0 non basta andare in su o in gi\u00f9 ma si usa l'insolito metodo di uscire in diagonale dai lati destro o sinistro dello schermo.\nPer costruire la sua casa Fred deve trovare e raccogliere le pietre di forma adatta, trasportabili una alla volta, e portarle al sito di costruzione, mentre le altre pietre sono solo ostacoli da rimuovere e buttare in una discarica.\nTerminati i muri della casa, sorge una nuova complicazione con il tetto. Per piazzare il tetto c'\u00e8 bisogno di affittare un dinosauro-scala, e per pagare l'affitto bisogna guadagnare recandosi a lavorare alla cava.\nI nemici da evitare sono tartarughe, dinosauri tra cui Dino, rocce rotolanti e pterodattili che sganciano pietre dall'alto. Fred ha due barre d'energia, una \u00e8 quella vitale che si perde toccando i nemici, l'altra serve per correre. Fred normalmente cammina, ma quando vuole pu\u00f2 correre pi\u00f9 veloce, consumando questa energia.\nDa qualche parte si pu\u00f2 trovare anche l'automobile di Fred, che pu\u00f2 essere utilizzata per spostarsi pi\u00f9 velocemente senza fatica.\nIn alcuni luoghi \u00e8 possibile anche incontrare Wilma, che ricarica l'energia di Fred per correre; un simbolo di cuore pulsa durante questi incontri, tanto pi\u00f9 veloce quante sono le attuali possibilit\u00e0 per Fred di conquistarla. Per completare il gioco bisogna completare la casa e avere abbastanza incontri con Wilma da farla innamorare."}
{"id": "5789746", "revid": "270680", "url": "https://it.wikipedia.org/wiki?curid=5789746", "title": "Villaggio moravo di Fulneck", "text": ""}
{"id": "5789749", "revid": "8660", "url": "https://it.wikipedia.org/wiki?curid=5789749", "title": "Matt Hazel", "text": " Fu scelto nel corso del sesto giro (190\u00ba assoluto) del Draft NFL 2014. Al college gioc\u00f2 a football alla Coastal Carolina University.\nCarriera.\nMiami Dolphins.\nHazel fu scelto nel corso del sesto giro del Draft 2014 dai Miami Dolphins. Dopo non essere mai sceso in campo nella sua stagione da rookie, debutt\u00f2 come professionista nel tredicesimo turno della stagione 2015 contro i Baltimore Ravens. Due settimane dopo disput\u00f2 la prima gara in carriera come titolare contro i San Diego Chargers. La sua annata si chiuse scendendo in campo in tutte le ultime cinque partite."}
{"id": "5789751", "revid": "287204", "url": "https://it.wikipedia.org/wiki?curid=5789751", "title": "Manchete Futebol Clube do Recife", "text": "Il Manchete Futebol Clube do Recife, noto anche semplicemente come Manchete, \u00e8 una societ\u00e0 calcistica brasiliana con sede nella citt\u00e0 di Recife, capitale dello stato del Pernambuco.\nStoria.\nIl club \u00e8 stato fondato il 1\u00ba gennaio 1950 come Associa\u00e7\u00e3o Atl\u00e9tica das Vovozinhas. Il Vovozinhas cambi\u00f2 nome in Associa\u00e7\u00e3o Atl\u00e9tica Santo Amaro nel 1965. Come Santo Amaro, il club \u00e8 stato finalista del Campeonato Brasileiro S\u00e9rie C nel 1981, perdendo in finale con l'Olaria. Il Santo Amaro successivamente cambi\u00f2 nome in Associa\u00e7\u00e3o Atl\u00e9tica Casa Caiada, e poi in Recife Futebol Clube nel 1994. Il club ha cambiato nome in Manchete Futebol Clube do Recife il 2 febbraio 2004."}
{"id": "5789755", "revid": "78123635", "url": "https://it.wikipedia.org/wiki?curid=5789755", "title": "Regno d'Iraq", "text": ""}
{"id": "5789756", "revid": "215100", "url": "https://it.wikipedia.org/wiki?curid=5789756", "title": "Pentaho", "text": "Pentaho \u00e8 un'impresa statunitense con sede a Orlando (Florida) fondata nel 2004 che offre una suite di prodotti software di Business Intelligence chiamata \"Pentaho Business Analytics\" e fornisce servizi di integrazione dati, OLAP, reportistica, cruscottistica, data mining e ETL.\nPentaho \u00e8 stata acquisita da Hitachi Data Systems nel 2015 e nel 2017 \u00e8 diventata parte di Hitachi Vantara.\nProdotti.\nApplicativi server.\nQuesta serie di software \u00e8 offerta sia in versione aziendale (Enterprise edition) che nella Community Edition.\nLicenze.\nPentaho segue il modello di business open core. Fornisce due versioni differenti della suite Pentaho Business Analytics: una versione community e una aziendale.\nLa versione aziendale deve essere acquistata con un modello d'abbonamento; in particolare un abbonamento annuale include supporto, servizi e aggiornamento del prodotto ed \u00e8 disponibile con una licenza commerciale.\nQuesta versione comprende 3 varianti: Basic, Professional ed Enterprise.\nLa versione community \u00e8 un prodotto libero e open source sotto licenza GNU General Public License 2.0 (GPLv2), GNU Lesser General Public License 2.0 (LGPLv2) e Mozilla Public License 1.1 (MPL 1.1)."}
{"id": "5789757", "revid": "709406", "url": "https://it.wikipedia.org/wiki?curid=5789757", "title": "Arteria pudenda esterna", "text": "Le arterie pudende esterne sono vasi arteriosi che originano come collaterali dell'arteria femorale portandosi sul piano mediano andando ad irrorare gli organi genitali esterni. Esse si distinguono in:"}
{"id": "5789760", "revid": "78123814", "url": "https://it.wikipedia.org/wiki?curid=5789760", "title": "Capitano generale (Cile)", "text": ""}
{"id": "5789774", "revid": "54354", "url": "https://it.wikipedia.org/wiki?curid=5789774", "title": "SAP Business Objects", "text": ""}
{"id": "5789775", "revid": "287204", "url": "https://it.wikipedia.org/wiki?curid=5789775", "title": "Schwarzau", "text": ""}
{"id": "5789777", "revid": "104458", "url": "https://it.wikipedia.org/wiki?curid=5789777", "title": "Ilm-Kreis", "text": ""}
{"id": "5789788", "revid": "104458", "url": "https://it.wikipedia.org/wiki?curid=5789788", "title": "Stra\u00df-Spielfeld", "text": ""}
{"id": "5789789", "revid": "104458", "url": "https://it.wikipedia.org/wiki?curid=5789789", "title": "Strass-Spielfeld", "text": ""}
{"id": "5789797", "revid": "755885", "url": "https://it.wikipedia.org/wiki?curid=5789797", "title": "Vivere a colori", "text": "Vivere a colori \u00e8 il quinto album in studio della cantante italiana Alessandra Amoroso, pubblicato il 15 gennaio 2016 dalla Sony Music.\nDescrizione.\nL'album \u00e8 stato prodotto da Andrea Rigonat e Michele Canova. \u00c8 composto da 14 brani con stili e sound diversi, ma che sposano comunque bene lo spirito multi - sfaccettato dell'album, in equilibrio di leggerezza e profondit\u00e0; \u00e8 un disco ricco di sonorit\u00e0 diverse, con arrangiamenti contemporanei e sofisticati.\nI brani sono composti da diversi autori, quali Elisa (\"Vivere a colori\" e \"Comunque andare,\" composto in collaborazione con la stessa cantante), Tiziano Ferro e Michael Tenisci (\"La vita in un anno\"), Federico Zampaglione (\"Nel tuo disordine\"), Federica Camba e Daniele Coro (\"Stupendo fino a qui\", \"L'unica cosa da fare\", \"Appartenente\", \"Non sar\u00e0 mai\"), Andrea Amati e Valerio Carboni (\"Mi porti via da me\"), Daniele Magro (\"Avr\u00f2 cura di tutto\", \"Fidati ancora di me\"), Dario Faini (\"Sul ciglio senza far rumore\" e \"Se il mondo ha il nostro volto\", composti con Roberto Casalino e \"Il mio stato di felicit\u00e0\", composto con Federica Abbate e Cheope).\n\u00c8 il primo album della cantante a essere pubblicato in tre diversi formati: un'edizione CD standard, un'edizione doppio vinile e un'edizione doppio vinile picture disc.\nPromozione.\nL'album viene anticipato dal singolo\" Stupendo fino a qui\", pubblicato il 13 novembre 2015. In contemporanea, \u00e8 stato reso disponibile il preordine dell'album attraverso l'iTunes Store, nel quale, prenotandolo, \u00e8 stato possibile ricevere in anteprima anche i brani \"La vita in un anno\" e \"Il mio stato di felicit\u00e0\". Dodici ore dopo la pubblicazione, tutte e tre le tracce raggiungono la vetta della classifica iTunes, occupando le prime tre posizioni della piattaforma.\nIl 14 gennaio l'album viene presentato in anteprima dalla cantante a Milano in Piazza della Lombardia e il 19 gennaio a Lecce, in piazza sant'Oronzo, prima del firmacopie. Entrambi gli spettacoli sono stati caratterizzati dall'utilizzo di bombolette di polvere colorate distribuite ai fan durante l'esibizione del brano \"Vivere a colori\", che creano un'atmosfera colorata e festosa.\nIl 26 febbraio 2016 viene pubblicato il secondo singolo dell'album, \"Comunque andare\", certificato triplo disco di platino; il 17 giugno 2016 \u00e8 stato estratto come terzo singolo l'omonimo \"Vivere a colori\", mentre il 16 settembre 2016 \u00e8 stato estratto \"Sul ciglio senza far rumore\". Il 17 marzo 2017 la cantante ha pubblicato come quinto singolo \"Fidati ancora di me\"."}
{"id": "5789800", "revid": "1776051", "url": "https://it.wikipedia.org/wiki?curid=5789800", "title": "Nicola Vischi", "text": "Biografia.\nLaureato a Napoli, dove ha esercitato la professione forense per tutta la vita, nipote del deputato Vincenzo Vischi, la sua vita politica si \u00e8 svolta unicamente nei due rami del parlamento: eletto deputato per cinque legislature, interrompe la quinta per la nomina a senatore a vita. \u00c8 stato il promotore della legge che ha reso festa nazionale l'anniversario della presa di Roma."}
{"id": "5789804", "revid": "287204", "url": "https://it.wikipedia.org/wiki?curid=5789804", "title": "Strass", "text": ""}
{"id": "5789806", "revid": "104458", "url": "https://it.wikipedia.org/wiki?curid=5789806", "title": "Stra\u00df", "text": ""}
{"id": "5789808", "revid": "110157", "url": "https://it.wikipedia.org/wiki?curid=5789808", "title": "Lega Nazionale B 1999-2000", "text": "La Lega Nazionale B 1999-2000 \u00e8 stata la 79\u00aa edizione della seconda serie del campionato di calcio svizzero, disputato tra il 1 luglio e il 7 giugno e concluso con la vittoria del Bellinzona, al suo terzo titolo, mentre ad essere promosso dopo i play-off fu il .\nStagione.\nNovit\u00e0.\nDalla Lega Nazionale B 1998-1999 furono promosse in Lega Nazionale A il Del\u00e9mont e l'Yverdon, sostituite da e , retrocesse dalla massima serie. Mentre a retrocedere in Prima Lega furono il Chiasso e il Locarno, a loro volta sostituite dalle promosse Bellinzona e Winterthur.\nFormula.\nLe squadre partecipanti si affrontarono in un girone all'italiana con partite di andata e di ritorno per un totale di 22 giornate. Al termine della fase di qualificazione, le prime quattro accedettero ai play-off formando un nuovo girone contro le ultime quattro della Lega Nazionale A, mentre le restanti squadre vennero ammesse ai play-out. A stagione conclusa, le prime quattro del girone play-off ottennero la promozione nella massima serie, mentre le ultime due dei play-out retrocesse in Prima Lega.\nClassifica finale.\nLegenda:\nNote:\nPlay-off di promozione/retrocessione.\nLegenda:\nNote:\nPlay-out.\nLegenda:\nNote:"}
{"id": "5789818", "revid": "1564499", "url": "https://it.wikipedia.org/wiki?curid=5789818", "title": "Emilio Caracciolo di Sarno", "text": "Biografia.\nLaureato in giurisprudenza inizia la carriera negli ultimi mesi del Regno delle Due Sicilie come consigliere nell'intendenza finanziaria di Campobasso. A partire dal 1860 \u00e8 intendente di governo a Piedimonte, Caserta, Ariano e Nola. Promosso prefetto ha retto le sedi di Campobasso, Avellino, Cremona, Bari, Catania, Venezia, Firenze e Napoli."}
{"id": "5789821", "revid": "1305772", "url": "https://it.wikipedia.org/wiki?curid=5789821", "title": "Stagno di Salina Manna", "text": ""}
{"id": "5789824", "revid": "84184", "url": "https://it.wikipedia.org/wiki?curid=5789824", "title": "Elezioni presidenziali in Portogallo del 2016", "text": "Le elezioni presidenziali in Portogallo del 2016 si tennero il 24 gennaio; videro la vittoria di Marcelo Rebelo de Sousa.\nProcesso legale.\nQualsiasi cittadino di nazionalit\u00e0 originariamente portoghese, in pieno possesso dei suoi diritti di cittadinanza e che abbia pi\u00f9 di 35 anni di et\u00e0, ha la possibilit\u00e0 di concorrere alla Presidenza. Per fare ci\u00f2, deve riunire da un minimo di 7500 a un massimo di 15000 firme di suoi elettori e presentarle al Tribunale Costituzionale entro il trentesimo giorno dalla data delle elezioni. \nSecondo la Legge Elettorale del Presidente della Repubblica, la data delle elezioni, che deve essere necessariamente svolgersi 60 giorni prima del termine del mandato del Presidente in carica (il 9 marzo), \u00e8 stata programmata il 19 novembre 2015 da An\u00edbal Cavaco Silva per il 24 gennaio 2016. \nSecondo la Costituzione Portoghese, un candidato necessita, per essere eletto, della maggioranza (50% pi\u00f9 uno) dei voti validamente espressi. Nel caso in cui nessun candidato riesca a raggiungere questa soglia nel primo turno, si svolge una seconda tornata tra i candidati pi\u00f9 votati, il 21\u00ba giorno successivo alla realizzazione delle prime votazioni; in questo caso il ballottaggio si sarebbe svolto il 14 febbraio 2016.\nLa presentazione delle candidature si \u00e8 svolta fino al 24 dicembre 2015, ossia, entro un mese dalla data delle elezioni presidenziali. \nIl 29 dicembre 2015, il Tribunale Costituzionale ha accettato le 10 candidature presentate, rendendo cos\u00ec queste elezioni quelle con il maggior numero di candidati della storia del paese.\nContesto politico.\nTornando alle elezioni presidenziali del 2011, il Presidente An\u00edbal Cavaco Silva, candidato unico del centro-destra, era stato rieletto, vincendo al primo turno grazie al 52,95% dei voti espressi. Aveva battuto i due candidati principali, Manuel Alegre, del Partito Socialista che ottenne il 19.76 % dei voti piazzandosi al secondo posto, e l'indipendente Fernando Nobre che arriv\u00f2 terzo con il 14.1% dei voti. Questa rielezione fu in linea con le precedenti perch\u00e9 gli altri presidenti erano sempre stati rieletti. Quest'elezione permise inoltre, la compresenza con il primo ministro socialista, Jos\u00e9 S\u00f3crates.\nQuesta compresenza dur\u00f2 comunque poco, visto che il governo fu costretto a dimettersi dopo che l'Assemblea della Repubblica Portoghese rifiut\u00f2 alcune manovre proposte. \nSuccessivamente, le elezioni legislative del 5 giugno 2011 diedero la vittoria al PSD di Pedro Passos Coelho, che form\u00f2 una colligazione di governo con Paulo Portas del CDS-PP, inaugurando un periodo di Presidente e governo dello stesso ramo politico. La situazione della crisi economica che il paese ha vissuto ha condotto all'adozione di un piano di austerit\u00e0 e a interventi pi\u00f9 frequenti del Presidente della Repubblica nella vita politica per facilitare l'accordo tra i partiti politici del paese, in particolare durante la crisi politica dell'estate 2013, dopo le dimissioni di Paulo Portas, quando Cavaco Silva chiese un governo di unit\u00e0 nazionale. Richiesta che fu senza successo, perci\u00f2 il governo Passos Coelho and\u00f2 avanti risultando la prima forza politica a terminare il proprio mandato nel regime democratico portoghese. \nNel 2015, durante le elezioni legislative del 4 ottobre, in un periodo in cui il presidente Cavaco Silva vedeva ormai i suoi poteri diminuire, visto che ci si trovava nell'ultimo semestre del suo mandato e costituzionalmente non aveva pi\u00f9 la facolt\u00e0 di sciogliere l'Assemblea della Repubblica. Passos Coelho ottenne una maggioranza molto risicata a queste elezioni, il che non gli permise di creare un governo stabile, dopo che il suo programma fu bocciato da tutta l'Assemblea. In alternativa, il Partito Socialista di Ant\u00f3nio Costa riusc\u00ec a trovare accordi con gli altri partiti di sinistra per formare una maggioranza parlamentare. Il Presidente dovette quindi dare la carica di primo ministro al socialista Costa, tuttora in corso. "}
{"id": "5789826", "revid": "256896", "url": "https://it.wikipedia.org/wiki?curid=5789826", "title": "Distretto di Gorgonzola", "text": "Il distretto di Gorgonzola era il nome di un distretto progettato dal governo giacobino della Repubblica Cisalpina nel dipartimento d'Olona. Come molti enti simili, non trov\u00f2 piena applicazione a causa del caotico periodo rivoluzionario in cui fu ideato, e venne soppresso dopo solo un anno a causa di nuovi rivolgimenti politici.\nStoria.\nLa Costituzione della Repubblica Cisalpina progett\u00f2 un nuovo ordinamento degli enti locali lombardi, partendo dal presupposto di una nuova geografia basata su una razionalizzazione illuministica anzich\u00e9 sui retaggi di secoli di storia. La funzione dei distretti, che andavano a sostituire l'istituto plurisecolare della pieve, sarebbe divenuto quello di svolgere le pi\u00f9 alte funzioni municipali nelle aree di notevole parcellizzazione comunale.\nNell'area orientale milanese, quella che era stata la Pieve di Gorgonzola venne sensibilmente ridotta, perdendo numerosi comuni nella sua porzione pi\u00f9 vicina a Milano. Il distretto venne classificato col numero 7.\nDefinito dalla legge 6 germinale anno VI, l'ente non riusc\u00ec ad avere una vera applicazione, poich\u00e9 pochi mesi dopo il golpe militare rivers\u00f2 il governo giacobino sostituendolo con uno pi\u00f9 conservatore e finalizzato ad ottenere risparmi per la guerra. Il distretto di Gorgonzola, ritenuto troppo piccolo, venne subito cancellato a favore di circoscrizioni pi\u00f9 ampie.\nTerritorio.\nIl territorio del distretto era cos\u00ec suddiviso:"}
{"id": "5789831", "revid": "729019", "url": "https://it.wikipedia.org/wiki?curid=5789831", "title": "Caixa Econ\u00f4mica Federal", "text": "La Caixa Econ\u00f4mica Federal (CEF), nota anche come Caixa Econ\u00f4mica o semplicemente Caixa, \u00e8 una delle banche pi\u00f9 antiche del Brasile. \u00c8 considerata la pi\u00f9 grande banca latinoamericana.\nStoria.\n\u00c8 stata fondata nel 1861.\nSponsor.\nDal 2012, la Caixa Econ\u00f4mica comincia a investire come sponsor di diverse squadre di calcio regionale."}
{"id": "5789832", "revid": "767487", "url": "https://it.wikipedia.org/wiki?curid=5789832", "title": "Stagno di Pauli Marigosa", "text": "Lo stagno di Pauli Marigosa, \u00e8 una zona umida situata in prossimit\u00e0 della costa occidentale della Sardegna, all'altezza del golfo di Oristano. Appartiene amministrativamente al comune di San Vero Milis.\nLo stagno ricade all'interno dell'area SIC ITB030028 che condivide con gli stagni di Pauli Mesalonga e Salina Manna."}
{"id": "5789840", "revid": "767487", "url": "https://it.wikipedia.org/wiki?curid=5789840", "title": "Stagno di Pauli Figu", "text": "Lo stagno di Pauli Figu, \u00e8 una zona umida situata in prossimit\u00e0 della costa occidentale della Sardegna, all'altezza del golfo di Oristano. Appartiene amministrativamente al comune di Santa Giusta.\nLo stagno ricade all'interno dell'area SIC ITB030016 che condivide con gli stagni di Santa Giusta e Paule Tonda e Paule Tabentis."}
{"id": "5789841", "revid": "767487", "url": "https://it.wikipedia.org/wiki?curid=5789841", "title": "Stagno di Paule Tonda", "text": "Lo stagno di Paule Tonda, o \"Paule Tunda\", \u00e8 una zona umida situata in prossimit\u00e0 della costa occidentale della Sardegna, all'altezza del golfo di Oristano. Appartiene amministrativamente al comune di Santa Giusta.\nLo stagno ricade all'interno dell'area SIC ITB030016 che condivide con gli stagni di Santa Giusta e Pauli Figu e Paule Tabentis."}
{"id": "5789843", "revid": "767487", "url": "https://it.wikipedia.org/wiki?curid=5789843", "title": "Stagno di Paule Tabentis", "text": "Lo stagno di Paule Tabentis \u00e8 una zona umida situata in prossimit\u00e0 della costa occidentale della Sardegna, all'altezza del golfo di Oristano. Appartiene amministrativamente al comune di Santa Giusta.\nLo stagno ricade all'interno dell'area SIC ITB030016 che condivide con gli stagni di Santa Giusta e Pauli Figu e Paule Tonda."}
{"id": "5789845", "revid": "1543377", "url": "https://it.wikipedia.org/wiki?curid=5789845", "title": "Stagno di Pauli Grabiolas", "text": "Lo stagno di Pauli Grabiolas, o Pauli Is Crabiolus, \u00e8 una zona umida situata lungo la costa occidentale della Sardegna, all'altezza del golfo di Oristano. Appartiene amministrativamente al comune di Santa Giusta e ricade all'interno dell'area SIC ITB030016 che condivide con gli stagni di S'Ena Arrubia e Zugru Trottu."}
{"id": "5789848", "revid": "1543377", "url": "https://it.wikipedia.org/wiki?curid=5789848", "title": "Stagno di Zugru Trottu", "text": "Lo stagno di Zugru Trottu \u00e8 una zona umida situata lungo la costa occidentale della Sardegna, all'altezza del golfo di Oristano. Appartiene amministrativamente al comune di Arborea e ricade all'interno dell'area SIC ITB030016 che condivide con gli stagni di S'Ena Arrubia e Pauli Grabiolas."}
{"id": "5789849", "revid": "709406", "url": "https://it.wikipedia.org/wiki?curid=5789849", "title": "Arterie pudende esterne", "text": ""}
{"id": "5789852", "revid": "767487", "url": "https://it.wikipedia.org/wiki?curid=5789852", "title": "Stagno di Pauli Pirastru", "text": "Lo stagno di Pauli Pirastru \u00e8 una zona umida situata lungo la costa occidentale della Sardegna, all'altezza del golfo di Oristano. Appartiene amministrativamente al comune di Arbus e ricade all'interno dell'area SIC ITB030032."}
{"id": "5789855", "revid": "287204", "url": "https://it.wikipedia.org/wiki?curid=5789855", "title": "Stagno di Corru Mannu", "text": "Lo stagno di Corru Mannu \u00e8 una zona umida della Sardegna situata lungo la costa occidentale della Sardegna, all'altezza del golfo di Oristano. Amministrativamente appartiene al comune di Arborea da cui dista circa quattro chilometri.\nGi\u00e0 dagli anni '70 inserito nella lista delle zone umide di importanza internazionale predisposta sulla base della convenzione di Ramsar, in base alla direttiva comunitaria \"Habitat\" n. 92/43/CEE e \"Uccelli\" n. 79/409/CEE \"Uccelli\" viene dichiarato sito di interesse comunitario (ITB040022) e zona di protezione speciale (ITB044002) e conseguentemente inserito nella rete Natura 2000, un sistema di aree dedicate alla conservazione della biodiversit\u00e0, caratterizzate dalla presenza di habitat e specie faunistiche e floristiche di elevato interesse. Condivide la stessa area SIC con le lagune di Marcedd\u00ec e Corru S'Ittiri e gli stagni di Pauli Biancu Turri, Santa Maria, Pauli Mannu, Pauli Pirastru e San Giovanni."}
{"id": "5789866", "revid": "287204", "url": "https://it.wikipedia.org/wiki?curid=5789866", "title": "Selimir Milosevic", "text": ""}
{"id": "5789867", "revid": "256896", "url": "https://it.wikipedia.org/wiki?curid=5789867", "title": "Distretto di Cernusco Asinario", "text": "Il distretto di Cernusco Asinario era il nome di un distretto progettato dal governo giacobino della Repubblica Cisalpina nel dipartimento d'Olona. Come molti enti simili, non trov\u00f2 piena applicazione a causa del caotico periodo rivoluzionario in cui fu ideato, e venne soppresso dopo solo un anno a causa di nuovi rivolgimenti politici.\nStoria.\nLa Costituzione della Repubblica Cisalpina progett\u00f2 un nuovo ordinamento degli enti locali lombardi, partendo dal presupposto di una nuova geografia basata su una razionalizzazione illuministica anzich\u00e9 sui retaggi di secoli di storia. La funzione dei distretti, che andavano a sostituire l'istituto plurisecolare della pieve, sarebbe divenuto quello di svolgere le pi\u00f9 alte funzioni municipali nelle aree di notevole parcellizzazione comunale.\nNell'area orientale milanese, quella che era stata la porzione pi\u00f9 vicina a Milano della Pieve di Gorgonzola venne resa autonoma aggregandole Pioltello e Vimodrone. Il distretto venne classificato col numero 6.\nDefinito dalla legge 6 germinale anno VI, l'ente non riusc\u00ec ad avere una vera applicazione, poich\u00e9 pochi mesi dopo il golpe militare rivers\u00f2 il governo giacobino sostituendolo con uno pi\u00f9 conservatore e finalizzato ad ottenere risparmi per la guerra. Il distretto di Cernusco, ritenuto troppo piccolo, venne subito cancellato a favore di circoscrizioni pi\u00f9 ampie.\nTerritorio.\nIl territorio del distretto era cos\u00ec suddiviso:"}
{"id": "5789872", "revid": "125865042", "url": "https://it.wikipedia.org/wiki?curid=5789872", "title": "Super Bowl LI", "text": "Il Super Bowl LI \u00e8 stata la 51\u00aa edizione del Super Bowl, la finale del campionato della National Football League. Si \u00e8 svolto domenica 5 febbraio 2017 all'NRG Stadium di Houston, Texas, impianto che ospita le partite casalinghe degli Houston Texans. I campioni della American Football Conference, i New England Patriots, hanno battuto con il punteggio di 34-28 quelli della National Football Conference, gli Atlanta Falcons, laureandosi campioni NFL per la stagione e conquistando il loro quinto titolo. \u00c8 stata la prima volta nella storia in cui un Super Bowl si \u00e8 deciso ai tempi supplementari.\nPer la seconda volta lo stadio \u00e8 stato teatro della finalissima (l'unico precedente risale al Super Bowl XXXVIII del 2004) e per la terza essa \u00e8 stata organizzata nella citt\u00e0 texana (il Rice Stadium fu infatti sede del Super Bowl VIII nel 1974). Dopo aver eccezionalmente usato i numeri arabi per il Super Bowl 50, la NFL ha annunciato che da questa edizione sarebbe tornata ad impiegare stabilmente i numeri romani per identificare l'evento.\nIl Super Bowl LI ha stabilito diversi record NFL: tra gli altri, i Patriots si sono ritrovati in svantaggio di 25 punti a meno di nove dal termine del terzo quarto, compiendo poi la maggiore rimonta nella storia del Super Bowl (la precedente aveva visto una squadra coprire un divario di 10 punti); Tom Brady ha vinto il suo quinto titolo, record tra i quarterback titolari, ed \u00e8 stato premiato come MVP della gara per la quarta volta, un altro primato.\n\u00c8 considerato da molti come il miglior Super Bowl di tutti i tempi.\nProcesso di selezione dello stadio.\nIl 21 maggio 2013, all'incontro annuale dei proprietari delle franchigie NFL tenutosi a Boston, vennero decisi gli stadi che avrebbero ospitato il Super Bowl 50 nel 2016 e il Super Bowl LI nel 2017. Dopo l'assegnazione del \"Super Bowl d'oro\" al Levi's Stadium di Santa Clara, la candidatura che con esso aveva perso al ballottaggio, ovvero quella del Sun Life Stadium di Miami Gardens, in Florida, decise di contendere l'edizione successiva all'allora Reliant Stadium (la compagnia energetica NRG diede infatti il proprio nome all'impianto solo nel marzo del 2014). Le speranze di successo dello stadio dei Miami Dolphins dipendevano dall'approvazione dei fondi necessari per il progetto di ristrutturazione che avrebbe permesso di rinnovare a fondo la struttura; il 3 maggio il Parlamento della Florida aveva per\u00f2 respinto la richiesta di stanziamento di tali fondi, di fatto affossando la candidatura. Pochi minuti dopo aver perso la possibilit\u00e0 di ospitare il Super Bowl del cinquantenario, infatti, il Sun Life Stadium usc\u00ec nuovamente sconfitto dal ballottaggio, che assegn\u00f2 il Super Bowl LI a Houston.\nSquadre.\nNew England Patriots.\nMalgrado il quarterback titolare Tom Brady fosse stato sospeso per quattro partite e il tight end All-Pro Rob Gronkowski si fosse infortunato a met\u00e0 stagione, i Patriots terminarono col miglior record della lega, 14 vittorie e 2 sconfitte, segnando 441 punti e subendone solo 244 (rispettivamente, terzi e primi nella NFL).\nDopo aver saltato le prime quattro gare per lo scandalo del gennaio 2015 noto come \"Deflategate\", Brady riprese le redini dell'attacco dalla settimana 5, conquistando la sua 12\u00aa convocazione per il Pro Bowl e lanciando 3.554 yard e 28 touchdown, a fronte di due soli intercetti (il rapporto tra touchdown passati e intercetti subiti fu il migliore nella storia della NFL), mentre il suo passer rating di 112,2 fu il secondo migliore della lega. Il miglior ricevitore della squadra fu Julian Edelman, che ricevette 98 passaggi per 1.106 yard; anche Chris Hogan (38 ricezioni per 680 yard) e Malcolm Mitchell (32 ricezioni per 401 yard) diedero il loro contributo nel gioco aereo, mentre Gronkowski ricevette 25 passaggi per 540 yard prima di subire l'infortunio alla schiena nel corso della nona settimana che pose fine in anticipo alla sua stagione. Il tight end Martellus Bennett lo sostitu\u00ec terminando con 55 ricezioni e 701 yard e guidando la squadra con 7 touchdown su ricezione. Il running back LeGarrette Blount fu il miglior corridore della franchigia con 1.168 yard e 18 touchdown su corsa, collocandosi al primo posto nella lega e stabilendo un nuovo record per New England.\nLa linea difensiva dei Patriots fu guidata dal defensive end Trey Flowers, che fu il leader della squadra con 7 sack, e da Jabaal Sheard, che ne totalizz\u00f2 5. Il linebacker Dont'a Hightower venne convocato per il suo primo Pro Bowl e inserito nel Second-team All-Pro dopo 65 tackle e 2,5 sack, mentre il suo pari ruolo Rob Ninkovich ebbe un buon impatto con 34 tackle, 2 fumble forzati e 2 sack. Nella linea secondaria, il cornerback Malcolm Butler guid\u00f2 i suoi con 4 intercetti, mentre Logan Ryan fu il leader in tackle e intercett\u00f2 due passaggi; la safety Devin McCourty si classific\u00f2 al secondo posto della squadra con 83 tackle, venendo convocato per il suo terzo Pro Bowl, mentre Matthew Slater fu convocato per il sesto Pro Bowl consecutivo come special teamer\nCon la qualificazione al Super Bowl LI, i Patriots stabilirono un nuovo record NFL con la nona partecipazione della propria storia, la settima degli ultimi sedici anni sotto la conduzione di Brady e dell'allenatore Bill Belichick.\nAtlanta Falcons.\nI Falcons, guidati per il secondo anno dal capo-allenatore Dan Quinn, terminarono la stagione regolare con un record di 11 vittorie e 5 sconfitte e il seed numero 2 nel tabellone della NFC dopo tre anni in cui non raggiungevano i playoff.\nAtlanta guid\u00f2 la lega in punti segnati con 540, grazie a un'ottima stagione del quarterback al nono anno Matt Ryan, che venne nominato MVP della lega, fu convocato per il suo quarto Pro Bowl e inserito per la prima volta nel First-team All-Pro: a valergli tali riconoscimenti furono le statistiche che lo videro guidare la NFL con un passer rating di 117,1 e classificarsi al secondo posto in passaggi completati (373), yard passate (4.944) e passaggi da touchdown (38). Il suo miglior ricevitore fu Julio Jones, che ricevette 83 passaggi per 1.409 yard (secondo nella lega) e 6 touchdown malgrado due gare saltare per infortunio, ma anche i nuovi acquisti Mohamed Sanu (59 ricezioni per 653 yard) e Taylor Gabriel (35 ricezioni per 579 yard e touchdown) contribuirono nel gioco sui passaggi. Il running back Devonta Freeman fu convocato per il secondo Pro Bowl consecutivo dopo avere guidato la squadra con 1.078 yard corse e 11 touchdown, facendosi altres\u00ec valere come ricevitore, terminando con 54 passaggi ricevuti per 462 yard e altre due marcature; la sua riserva Tevin Coleman corse 520 yard, ne ricevette 421 yard e segn\u00f2 11 touchdown complessivi. Il kicker Matt Bryant guid\u00f2 la NFL con 158 punti segnati, venendo convocato per il suo primo Pro Bowl. La linea offensive di Atlanta vide la presenza del nuovo acquisto Alex Mack, convocato per il quarto Pro Bowl.\nLa linea difensiva dei Falcons fu guidata dai defensive end Adrian Clayborn, che mise a segno 5 sack, e dal veterano Dwight Freeney, che sal\u00ec al 18\u00ba posto nella classifica di tutti i tempi per sack in carriera (122\u00bd). Dietro di loro, il linebacker Vic Beasley fu l'unico componente della difesa di Atlanta ad essere convocato per il Pro Bowl, dopo aver terminato la stagione regolare al primo posto nella lega per sack messi a segno (15\u00bd) e fumble forzati (6). Anche il linebacker rookie Deion Jones ebbe un buon impatto, guidando la squadra in tackle (108) e intercetti (3). La linea secondaria di Atlanta vide la presenza della safety Keanu Neal, che mise a segno 106 tackle e cinque fumble forzati, mentre il suo pari ruolo Ricardo Allen totalizz\u00f2 90 tackle e 2 intercetti. Nel complesso, per\u00f2, la difesa di Atlanta si classific\u00f2 solamente al 27\u00ba posto nella NFL per il minor numero di punti subiti (406).\nPlayoff.\nI Falcons sconfissero i Seattle Seahawks nel divisional round col punteggio di 36\u201320, guadagnando 422 yard in attacco, per poi superare i Green Bay Packers nella finale della NFC per 44\u201321 (con 493 yard accumulate in fase offensiva), nell'ultima gara della storia del Georgia Dome. Dal 2017, infatti, Atlanta disputer\u00e0 le proprie gare interne nel nuovo Mercedes-Benz Stadium\nI Patriots batterono gli Houston Texans nel divisional round per 34\u201316, andando poi a vincere la finale della AFC sui Pittsburgh Steelers col risultato di 36\u201317.\nIntrattenimento.\nPre-partita.\nIl 22 gennaio 2017 fu annunciato che l'inno statunitense prima della partita sarebbe stato cantato dal cantante e compositore country Luke Bryan (il primo artista di sesso maschile ad eseguire \"The Star-Spangled Banner\" al Super Bowl dopo Billy Joel nel 2007), mentre il 27 gennaio venne reso noto che Phillipa Soo, Ren\u00e9e Elise Goldsberry e Jasmine Cephas Jones, protagoniste del musical di Broadway \"Hamilton\", avrebbero cantato \"America the Beautiful\".\nPrima dell'inizio della partita, l'ex Presidente degli Stati Uniti George H. W. Bush e sua moglie, Barbara Bush, fecero un'apparizione per la cerimonia del lancio della monetina.\nSpettacolo di met\u00e0 gara.\nIl 29 settembre 2016 la NFL annunci\u00f2 che la cantante Lady Gaga sarebbe stata la protagonista dell\"'halftime show\" del Super Bowl LI, dopo che nell'edizione precedente aveva cantato l'inno nazionale. Anche in questa occasione, come avvenuto per l'edizione precedente, fu possibile per gli appassionati seguire i preparativi e il dietro le quinte dello spettacolo sul sito della Pepsi, giunta al quinto anno di sponsorizzazione dell'evento.\nDurante i 13 minuti di performance (sostenuti dalla sola artista), dopo essersi lasciata cadere dal tetto dello stadio appesa a delle corde, Lady Gaga ha ripercorso le sue pi\u00f9 grandi hit, includendo il brano \"Million Reasons\" del nuovo album.\nL'esibizione \u00e8 stato il momento pi\u00f9 twittato della storia del Super Bowl con 5,1 milioni di tweet, battendo i precedenti record di Madonna e Katy Perry, mentre in televisione, sul canale Fox, \u00e8 stata seguita da 117,5 milioni di spettatori, affermandosi come la seconda pi\u00f9 vista nella storia dell'evento dopo quella di Katy Perry, che nel 2015 ne ottenne 118,5. Considerando invece tutte le piattaforme digitali, \u00e8 risultata la pi\u00f9 vista nella storia con 150 milioni di spettatori.\nArbitri.\nIl Super Bowl 51 \u00e8 stato arbitrato da sette arbitri, pi\u00f9 uno addetto ai replay. I numeri tra parentesi indicano il numero dell'uniforme."}
{"id": "5789880", "revid": "79596010", "url": "https://it.wikipedia.org/wiki?curid=5789880", "title": "ABC Family Worldwide", "text": ""}
{"id": "5789882", "revid": "339392", "url": "https://it.wikipedia.org/wiki?curid=5789882", "title": "WWE Fatal 4-Way", "text": ""}
{"id": "5789895", "revid": "1776051", "url": "https://it.wikipedia.org/wiki?curid=5789895", "title": "Giovanni Facheris", "text": ""}
{"id": "5789897", "revid": "1776051", "url": "https://it.wikipedia.org/wiki?curid=5789897", "title": "Nicol\u00f2 Avarna", "text": "Biografia.\nFratello del senatore Giuseppe Avarna al contrario di quest'ultimo, impegnato nella carriera diplomatica, si \u00e8 dedicato all'amministrazione del cospicuo patrimonio di famiglia. \u00c8 stato consigliere comunale di Napoli e membro del consiglio di amministrazione del Banco di Napoli. "}
{"id": "5789900", "revid": "729019", "url": "https://it.wikipedia.org/wiki?curid=5789900", "title": "Monster Strike", "text": " \u00e8 un videogioco di fisica con gli elementi dei gioco di ruolo, gioco di strategia e multigiocatore. \u00c8 sviluppato da Mixi per le piattaforme iOS e Android. Il gioco \u00e8 stato co-creato da Yoshiki Okamoto. In Giappone, il suo nome \u00e8 spesso abbreviato in Monst (\u30e2\u30f3\u30b9\u30c8 Monsuto). Al 30 giugno 2015, il gioco ha un fatturato giornaliera di $ 14,2 milioni. Un gioco di ruolo pi\u00f9 tradizionale di Monster Strike \u00e8 uscito per la console Nintendo 3DS nel dicembre 2015."}
{"id": "5789911", "revid": "1494169", "url": "https://it.wikipedia.org/wiki?curid=5789911", "title": "Gli extraterrestri torneranno", "text": ""}
{"id": "5789913", "revid": "61051", "url": "https://it.wikipedia.org/wiki?curid=5789913", "title": "Gli extraterrestri torneranno?", "text": ""}
{"id": "5789924", "revid": "729019", "url": "https://it.wikipedia.org/wiki?curid=5789924", "title": "369. (kroatische) Infanterie-Division", "text": "La 369. (kroatische) Infanterie-Division, in croato 369. hrvatska divizija, fu un'unit\u00e0 della Wehrmacht che, durante la Seconda guerra mondiale, venne costituita con ufficiali, sottufficiali e personale specializzato tedeschi e soldati di truppa volontari croati, per combattere contro le forze partigiane sul Fronte jugoslavo.\nLa divisione, soprannominata \"divisione del Diavolo\", in tedesco \"Teufels Division\", in croato \"Vra\u017eja Divizija\", si distinse per aggressivit\u00e0 e comportamento brutale nel corso delle durissime campagne di guerra contro i partigiani jugoslavi.\nStoria.\nI soldati croati inviati sul fronte orientale fin dall'inizio dell'operazione Barbarossa avevano dato prova di essere validi combattenti ottenendo una serie di successi; alla met\u00e0 del 1942 quindi il comando della Wehrmacht decise, per potenziare le sue forze e colmare le forti perdite subite durante la prima campagna all'est, di espandere il contingente croato reclutando e addestrando una intera Divisione legionaria croata volontaria di cui era previsto l'impiego in Russia.\nLa costituzione della divisione croata ebbe ufficialmente inizio il 21 agosto 1942 nella citt\u00e0 austriaca di Stockerau e il personale specializzato tedesco inizi\u00f2 il programma di addestramento che si svolse a partire da settembre a D\u00f6llersheim. I programmi della Wehrmacht prevedevano di impiegare il personale del battaglione addestrativo del contingente croato in combattimento all'est e i convalescenti da ferite del famoso 369\u00ba reggimento croato che stava per prendere parte alla drammatica battaglia di Stalingrado dove sarebbe stato completamente distrutto. I ranghi della nuova divisione furono completati entro dicembre con circa 1.000 veterani croati del 369\u00ba reggimento e con nuovi volontari; era previsto che gli ufficiali, i sottufficiali e il personale tecnico specializzato della nuova decisione sarebbero stati tedeschi. In totale su circa 13.000 effettivi, 3.700 erano tedeschi e circa 9.000 croati. Il primo comandante della 369. (kroatische) Infanterie-Division fu il generale tedesco Fritz Neidholdt.\nLa nuova grande unit\u00e0 era costituita da due reggimenti di fanteria croati, il 369\u00b0 e il 370\u00b0; dal 369\u00ba reggimento croato di artiglieria con due gruppi leggeri con tre batterie e un gruppo pesante con due batterie; facevano parte degli organici della divisione numerose unit\u00e0 di supporto di genieri, personale delle comunicazioni, rifornimenti, manutenzione, amministrazione, servizio sanitario e veterinario, polizia militare. Tra i soldati della divisione si diffuse subito il soprannome di \"Teufels Division\", in croato \"Vrazja\" Division (\"divisione del Diavolo\"); la denominazione \"Vrazja\" faceva chiaro riferimento alla 42. Divisione croata dell'esercito austro-ungarico che si era distinta nel corso della Prima guerra mondiale. I tedeschi soprannominarono la nuova formazione \"Schachbrett\", \"divisione scacchiera\", in riferimento al classico scudo a scacchi bianchi e rossi dei croati; i soldati della divisione portavano uniformi tedesche insieme allo scudetto croato che, esposto sulla spalla destra, identificava tutti i volontari della Croazia combattenti nella Wehrmacht.\nOriginariamente era previsto che la nuova divisione fosse inviata, dopo aver completato l'addestramento, sul Fronte orientale, ma nel gennaio 1943 la situazione era divenuta critica anche sul Fronte jugoslavo e l'alto comando tedesco aveva deciso di sferrare, con l'aiuto di ingenti rinforzi, una grande offensiva per distruggere i partigiani comunisti di Tito. la 369. Divisione tedesco-croata quindi venne trasferita in Jugoslavia per prendere parte all'imminente operazione Weiss.\nLa 369. Divisione venne schierata in Bosnia orientale e a partire dal 16 gennaio 1943 entr\u00f2 in azione, in connessione con le altre forze italo-tedesche dell'operazione \"Weiss\" per cercare di accerchiare le forze partigiane; la divisione tedesco-croata avanz\u00f2 in direzione sud-ovest a partire dalla linea Bosanska Kostajnica-Glina verso Biha\u0107. L'attacco venne subito contrastato dai distaccamenti partigiani schierati a difesa del monte Samarica ma dopo aspri combattimenti i tedesco-croati riuscirono ad avanzare e, mentre altre forze tedesche occupavano Biha\u0107, costrinsero alla ritirata i nemici. Non ebbe successo tuttavia la manovra di accerchiamento su Bosanski Petrovac e la maggior parte delle divisioni partigiane sfuggirono verso sud dove sbaragliarono i reparti italiani e cetnici sul fiume Neretva. La 369. Divisione intervenne, insieme ad altre forze tedesche, per aiutare gli italiani e bloccare il passaggio della Neretva; i tedesco-croati avanzarono fino a Kupres e Livno ma non riuscirono a impedire al gruppo mobile di Tito di attraversare il fiume e marciare vittoriosamente in Erzegovina e Montenegro.\nDopo il fallimento strategico complessivo dell'operazione Weiss, l'alto comando tedesco decise di effettuare un altro tentativo per accerchiare e distruggere le formazioni principali dei partigiani di Tito e nel mese di maggio 1943 diede inizio alla operazione Schwarz che sarebbe culminata nella prima settimana di giugno con la drammatica battaglia della Sutjeska. La 369. Divisione tedesco-croata, sempre al comando del generale Neidholdt, partecip\u00f2 alla nuova offensiva con la missione di avanzare da Fo\u010da verso il confine tra Bosnia, Montenegro e Sangiaccato, per raggiungere il corso del fiume Tara e contribuire alla chiusura dell'accerchiamento dei partigiani jugoslavi. La battaglia della Sutjeska fu aspramente combattuta; la 369. Divisione riusc\u00ec inizialmente a contenere i primi attacchi partigiani il 25-26 maggio ma nel momento decisivo della battaglia fallirono la loro missione principale. I partigiani della 1\u00aa Divisione proletaria e della 2\u00aa Divisione proletaria attaccarono dal 9 giugno 1943 lo sbarramento dei tedesco-croati e riuscirono ad aprirsi un varco dopo aver inflitto pesanti perdite al nemico. La 369. Divisione era gi\u00e0 molto logorata dai precedenti combattimenti e alcuni reparti, tra cui il III battaglione del 370\u00ba reggimento, cedettero completamente e furono sbaragliati dai partigiani che sfuggirono alla trappola e ripiegarono in Bosnia orientale. L'alto comando tedesco ammise nel suo rapporto finale la sconfitta dei tedesco-croati che aveva favorito la ritirata del nemico.\nLa situazione strategica nel teatro balcanico cambi\u00f2 completamente dopo la resa dell'Italia l'8 settembre 1943; la 369. Infanterie-Division dovette estendere l'area di competenza da controllare mentre le altre formazioni tedesche disarmavano rapidamente le divisioni italiane. I partigiani jugoslavi ripresero con successo la loro azione e attaccarono a Tuzla, Doboj e Vi\u0161egrad i presidi tedesco-croati. La divisione si trov\u00f2 in difficolt\u00e0 e dovette temporaneamente abbandonare Tuzla. Nonostante un peggioramento del morale e l'aumento delle diserzioni, la 369. Divisione riprese l'iniziativa e rientr\u00f2 a Tuzla l'11 novembre 1943.\nNonostante piani dell'alto comando tedesco per trasferire la divisione sul fronte orientale o sul fronte occidentale, alla fine la 369. Infanterie-Divisione rimase nel teatro balcanico e dal dicembre 1943 prese parte, inquadrata nel V Corpo d'armata da montagna del generale Artur Phleps, al nuovo grande ciclo di operazioni anti-partigiane denominato operazione K\u00fcgelblitz; nonostante alcuni successi e le pesanti perdite inflitte al nemico durante le brutali azioni di rastrellamento e repressione, anche questa offensiva non raggiunse vittorie decisive.\n \nA partire dal mese di marzo 1944 i tedesco-croati della divisione furono trasferiti in Erzegovina dove sarebbero rimasti per il resto della guerra combattendo aspramente con i partigiani jugoslavi una estenuante e brutale guerriglia. In maggio, il battaglione da ricognizione della divisione venne impiegato anche nella operazione R\u00f6sselsprung contro il quartier generale di Tito a Drvar, mentre a luglio e agosto il grosso della 369. Division prese parte alla operazione Sonnestich in Erzegovina orientale e alla operazione R\u00fcbezahl in Montenegro, che si conclusero con un fallimento. A ottobre i partigiani guadagnarono posizioni e liberarono Trebinje, mentre la guarnigione tedesco croata si ritir\u00f2 sulla roccaforte di Mostar. Nonostante il netto peggioramento della situazione dei tedeschi nel teatro jugoslavo dopo l'arrivo dell'Armata Rossa, l'alto comando della Wehrmacht continu\u00f2 a difendere le posizioni e riusc\u00ec a stabilizzare il fronte mantenendo l'occupazione della Bosnia e dell'Erzegovina.\nL'ultime operazioni di guerra nella primavera 1945 furono tragiche per la 369. Infanterie-Division; in questa fase la maggior parte dei soldati croati abbandonarono la divisione o furono trasferiti nell'esercito regolare croato, e solo 2.000-3.000 rimasero negli effettivi del reparto. La 369. Division combatt\u00e9 nell'operazione Sarajevo e cerc\u00f2 fino all'ultimo di impedire l'avanzata finale dei partigiani jugoslavi. Nelle ultime settimane i superstiti ripiegarono verso nord-ovest per cercare di trovare scampo in Austria; la divisione continu\u00f2 a combattere in ritirata in Bosnia e Slavonia, quindi si diresse nell'area di Celje in Slovenia. L'11 maggio 1945 la 369. Infanterie-Division venne infine bloccata dai partigiani jugoslavi e dovette arrendersi; mentre il personale croato venne preso prigioniero e trasferito nei campi di raccolta, i militari tedeschi furono autorizzati a proseguire per l'Austria dove si arresero alle truppe britanniche."}
{"id": "5789944", "revid": "339392", "url": "https://it.wikipedia.org/wiki?curid=5789944", "title": "One Man Band (album)", "text": ""}
{"id": "5789945", "revid": "767487", "url": "https://it.wikipedia.org/wiki?curid=5789945", "title": "Associazione Calcio Pistoiese 2005-2006", "text": "Questa pagina raccoglie le informazioni riguardanti l'Associazione Calcio Pistoiese nelle competizioni ufficiali della stagione 2005-2006."}
{"id": "5789950", "revid": "599013", "url": "https://it.wikipedia.org/wiki?curid=5789950", "title": "Simon Maurberger", "text": "Biografia.\nMaurberger, originario di Valle Aurina e attivo in gare FIS dal dicembre del 2010, ha esordito in Coppa Europa il 15 dicembre 2013 a Pozza di Fassa in slalom speciale, senza completare la prova, e in Coppa del Mondo il 26 ottobre 2014 a S\u00f6lden in slalom gigante, senza qualificarsi per la seconda manche.\nIl 13 gennaio 2016 ha ottenuto la prima vittoria, nonch\u00e9 primo podio, in Coppa Europa, nello slalom gigante disputato a Folgaria/Lavarone; ai Mondiali di Sankt Moritz 2017, suo esordio iridato, si \u00e8 classificato 24\u00ba nello slalom gigante. Ai successivi Mondiali di \u00c5re 2019 ha vinto la medaglia di bronzo nella gara a squadre ed \u00e8 stato 23\u00ba nello slalom gigante; in quella stessa stagione 2018-2019 si \u00e8 aggiudicato la Coppa Europa generale.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante\nSL = slalom speciale\nKB = combinata\nSouth American Cup.\nSouth American Cup - vittorie.\nLegenda:\nSL = slalom speciale"}
{"id": "5789952", "revid": "114601158", "url": "https://it.wikipedia.org/wiki?curid=5789952", "title": "Explora", "text": ""}
{"id": "5789963", "revid": "1123126", "url": "https://it.wikipedia.org/wiki?curid=5789963", "title": "Chiesa di San Fermo e Rustico", "text": ""}
{"id": "5789966", "revid": "92723", "url": "https://it.wikipedia.org/wiki?curid=5789966", "title": "Zappa (unit\u00e0 di misura)", "text": "La zappa era un'antica unit\u00e0 di misura per la portata idrica adottata nel Regno di Sicilia fino alla parificazione delle unit\u00e0 di misura avvenuta sotto il regime sabaudo il 28 luglio del 1861. Il suo valore, rapportato al litro, varia da epoca e da area geografica, mantenendosi comunque tra i 7,5 e gli 8,5 litri/secondo circa.\nStoria.\nQuesta unit\u00e0 di misura era sfruttata soprattutto dalle regie amministrazioni per regolare i flussi di acqua da destinarsi all'uso agricolo, essa infatti appare adottata nei carteggi emessi dal senato e dalla real corte di Sicilia al posto del litro al secondo (l/s).\nNel 1850, sotto il tardo regime borbonico, si unificarono le diverse varianti locali per tutta l'Isola, parificando la misura al computo di Palermo, raggiungendo il valore di circa 8,576 litri/secondo. A Catania, prima della parificazione, essa era pari a circa 7,608 litri/secondo.\nNel \"Sistema di misura Siciliano prima del 1860 e ragguagli con il Sistema metrico decimale\" stilato in occasione della parificazione delle unit\u00e0 di misura del 1861, la zappa arriv\u00f2 al valore di 12,88 litri/secondo, pari a 46 metri cubi per ora.\nSottomultipli.\nLa pinna era composta da:"}
{"id": "5789968", "revid": "21880", "url": "https://it.wikipedia.org/wiki?curid=5789968", "title": "Zona intercotidale", "text": ""}
{"id": "5789991", "revid": "2222705", "url": "https://it.wikipedia.org/wiki?curid=5789991", "title": "Capricchia", "text": "Capricchia \u00e8 una delle 69 frazioni del comune di Amatrice, in provincia di Rieti. \u00c8 abitata da 22 residenti, che popolano la frazione anche d'inverno, e da 350 persone che vi abitano solo durante l'estate.\nTerritorio.\nSi trova a mt. all'interno del Parco nazionale del Gran Sasso e Monti della Laga. In particolare, il monte Gorzano, il pi\u00f9 alto del Lazio con i suoi metri, si raggiunge dal versante laziale partendo proprio da Capricchia e passando per il Monte del Sacro Cuore ( mt). Il Sacro Cuore \u00e8 il monte di Capricchia e sulla sua cima si trova una Chiesa che il 20 agosto ospita una funzione religiosa e una fiaccolata con relativa Sagra della Panonta.\nNel Parco nazionale vivono molti animali selvatici come il lupo appenninico, il cervo, il camoscio, il tasso, la volpe, il cinghiale, l'istrice e l'aquila reale, presente con alcune coppie nidificanti nelle forre pi\u00f9 inaccessibili, che da alcuni anni sono monitorate con regolarit\u00e0. Nella zona di Capricchia, in particolare, \u00e8 stata censita la presenza del Gambero di fiume italiano (\"Austropotamobius pallipes italicus\"), specie rara ad alto rischio di estinzione.\nStoria.\nLa comunit\u00e0 di Capricchia \u00e8 citata in due documenti del XVI secolo, in cui sono registrate le visite pastorali del 1573 del vescovo Camaiani e del 1580 del vescovo Aragona presso la chiesa di Santa Maria della Castagna, annessa alla parrocchiale di San Maria del Popolo di Preta e sotto la giurisdizione dell'Abbazia di San Lorenzo a Trione. \nDanneggiato pi\u00f9 volte dai terremoti, nel 1641 il paese di Capricchia si separ\u00f2 dall'Universit\u00e0 dell'Amatrice.\nNel 1926 venne realizzato l'acquedotto, mentre nel 1932 erano registrati 152 abitanti.\nIl 22 agosto 1965, su iniziativa di padre Adolfo Catena, francescano originario del paese e custode del Bambinello dell'Ara Coeli di Roma, venne inaugurata una grande statua in bronzo del Sacro Cuore di Ges\u00f9 come \"ex voto\" per aver salvato Capricchia dagli orrori della seconda guerra mondiale. Il monumento, raggiungibile a piedi dal paese e posto a , \u00e8 costituito da una piramide in vetro e cemento armato, al cui interno sono custodite le spoglie di Padre Catena, ed \u00e8 meta di pellegrinaggi.\nTerremoti del 2016-2017.\nIn seguito ai terremoti del 24 agosto 2016, del successivo 30 ottobre e del 18 gennaio 2017 il paese \u00e8 stato quasi completamente distrutto. Resta operativa la Pro Loco, che ha svolto opera di sostegno ai residenti, diventati nel frattempo 30. \nNel settembre 2017 sono stati edificati nei pressi del paese 9 moduli SAE, Soluzioni abitative di emergenza, per i residenti, mentre si progetta la costruzione di un luogo di ritrovo per la comunit\u00e0 di fronte a quello gi\u00e0 attivo della Pro Loco. Nell'estate 2017 \u00e8 stato inaugurato un piccolo villaggio, chiamato \"Villaggio Vittoria\", per l'accoglienza di capricchiari che desiderano tornare durante i mesi estivi nonostante il paese sia interamente zona rossa.\nNel corso del 2016-2017 i capricchiari hanno avuto l'aiuto dei comuni di Vitorchiano (VT), Poggio Mirteto Scalo, Stimigliano (RI), Ponzano Romano (RM), Moretta (CN), di alcuni privati di Siena e del Cesena Calcio. L'attivit\u00e0 di Capricchia ha richiamato l'attenzione di molti mezzi di informazione.\nMonumenti e luoghi d'interesse.\nLe prime notizie su Capricchia risalgono al XVI secolo e ancora oggi si possono ammirare conci datati 1500. Troviamo anche una quercia secolare, una fontana del XIX secolo e la chiesa dell'Annunziata. Nel periodo estivo \u00e8 in funzione anche un Museo delle Arti e Tradizioni."}
{"id": "5789995", "revid": "1272592", "url": "https://it.wikipedia.org/wiki?curid=5789995", "title": "Granola", "text": "La granola \u00e8 una miscela di fiocchi d'avena, miele e frutta secca solitamente consumata durante la colazione.\nVenne ideata da John Harvey Kellogg, l'inventore dei Cornflakes, nel 1878, tramite la ricottura di fiocchi integrali, come alimento pensato per favorire una corretta alimentazione.\nDa non confondere con la \"Granula\" (alimento simile composto da granella di farina di frumento integrale, inventata da James Caleb Jackson nel 1863 e considerata la prima miscela di cereali per la prima colazione mai inventata), ha molta somiglianza con il m\u00fcsli della Svizzera tedesca, dove viene infatti chiamata \"Knusperm\u00fcsli\"."}
{"id": "5789998", "revid": "767487", "url": "https://it.wikipedia.org/wiki?curid=5789998", "title": "10 Cloverfield Lane", "text": "10 Cloverfield Lane \u00e8 un film di fantascienza e thriller psicologico del 2016 diretto da Dan Trachtenberg.\nScritto da Josh Campbell, Matthew Stuecken e Damien Chazelle ed interpretato da Mary Elizabeth Winstead, John Goodman e John Gallagher Jr., \u00e8 il secondo film del franchise \"Cloverfield\". Il film inizialmente viene sviluppato sulla base di uno script chiamato \"The Cellar\", ma sotto la produzione dell'etichetta Bad Robot \u00e8 stato convertito nel sequel spirituale di \"Cloverfield\".\nLa trama si svolge all'interno di un bunker, dove la protagonista \u00e8 tenuta inizialmente prigioniera dopo avere subito un incidente automobilistico. Si ritrova in compagnia di due uomini che a pi\u00f9 riprese tentano di convincerla che un evento apocalittico ha reso la superficie della Terra inabitabile. Il film \u00e8 presentato in terza persona, in contrasto con lo stile found footage del suo predecessore.\nTrama.\nIn seguito a una discussione con il suo fidanzato, Michelle lascia New Orleans e guida attraverso la Louisiana rurale. A tarda notte, ascoltando la radio, apprende di continui blackout nelle principali citt\u00e0 dello Stato, quindi ha un terribile incidente e finisce fuori strada priva di sensi. Si sveglia in una stanza priva di finestre, incatenata ad un muro, e successivamente \u00e8 avvicinata da un uomo di nome Howard, che le spiega che gli Stati Uniti sono stati attaccati e che lui l'ha salvata portandola nel suo bunker dopo averla trovata incosciente fuori strada. In un'altra stanza dell'ampio e fornitissimo rifugio sotterraneo c'\u00e8 Emmett, un ragazzo che ha assistito all'attacco ed \u00e8 stato accolto da Howard prima che questi sigillasse gli accessi. Michelle, che sospetta una macchinazione, riesce a rubare le chiavi di Howard e cerca di fuggire. Attraverso l'ultima porta blindata vede una vicina di Howard, Leslie, che la implora di farla entrare. In preda alla paranoia la donna, con il volto visibilmente lesionato da agenti tossici, colpisce ripetutamente il vetro blindato della porta fino a morire, convincendo Michelle a non fuggire all'esterno.\nCon il passare del tempo i tre cominciano a adattarsi nel vivere isolati e Michelle viene a sapere a poco a poco della figlia di Howard, Megan. Quando un guasto causa il blocco dell'unit\u00e0 di filtrazione dell'aria, Howard chiede a Michelle di salire attraverso i condotti dell'aria per raggiungere la camera del compressore e ripristinare il sistema. Dopo avere riavviato il sistema, Michelle scopre una finestra con la parola \"HELP\" (\"aiuto\" in inglese) graffiata sul lato interno ed un orecchino insanguinato che lei riconosce di aver visto in una foto di Megan mostratagli da Howard. \nEmmett, al quale riferisce tutto, in quella stessa foto riconosce Brittany, una ragazza scomparsa anni prima dalla sua scuola superiore. Dopo poco i due trovano un'ulteriore prova che dimostrerebbe che Howard \u00e8 uno psicopatico pericoloso e iniziano cos\u00ec a pianificare una fuga ed a fabbricare una maschera antigas ed una tuta protettiva. Tuttavia Howard sospetta qualcosa e li porta davanti a un bidone di acido perclorico, accusandoli di cospirare contro di lui. Emmett si assume tutta la colpa e afferma di essere stato lui a progettare la creazione di un'arma per prendere il controllo del bunker. Dopo avere accettato le scuse da Emmett, Howard lo uccide sparandogli a bruciapelo.\nMichelle, superato lo shock iniziale per la morte di Emmett, si rimette al lavoro per completare la tuta protettiva, ma \u00e8 scoperta da Howard e allora fugge dalla sua stanza. Dopo un breve inseguimento arrivano al bidone di acido, che Michelle rovescia addosso all'uomo ustionandolo gravemente e causando un cortocircuito con l'innesco di un incendio. Recuperata la tuta protettiva e la maschera, Michelle riesce a scappare all'esterno del bunker, dove si rende conto che l'aria non \u00e8 tossica. Pochi istanti dopo si accorge incredula di una nave extraterrestre biomeccanica apparsa in lontananza. A causa dell'incendio nel bunker avviene un'esplosione che attira l'attenzione della nave, la quale si avvicina e lascia a terra una sentinella per indagare. La ragazza fugge verso la casa di Howard, rendendosi conto di essere inseguita da una creatura aliena. La nave extraterrestre rilascia gas tossici, costringendola a utilizzare di nuovo la maschera antigas ed a rifugiarsi velocemente nel furgone di Howard. Viene scoperta e prelevata assieme al furgone dalla nave tecno-organica che si prepara a inghiottirla.\nOrmai disperata, Michelle approfitta di una bottiglia di whisky e di un accendino lasciati da Howard nel furgone per assemblare una molotov e gettarla rapidamente nella \"bocca\" della nave, incendiandola e distruggendola. Ripresasi dalla caduta del veicolo al suolo, Michelle si allontana utilizzando la macchina di Leslie. Nel farlo colpisce la cassetta delle lettere facendola cadere e mostrando l'indirizzo: 10 Cloverfield Lane. Alla radio ascolta una richiesta di soccorso ed una dichiarazione di vittorie umane contro le invasioni aliene sulla costa meridionale. Il comunicato informa i sopravvissuti di evacuare a nord di Baton Rouge e chiedendo a chiunque con esperienza medica o militare di procedere verso Houston. Giunta ad un bivio, dopo una breve riflessione, si dirige verso Houston. \nMentre la macchina di Michelle procede verso le luci della citt\u00e0, i bagliori di un temporale lasciano intravedere altre navi aliene sulla sua strada.\nProduzione.\nNell'aprile 2014 Dan Trachtenberg viene scelto dalla Bad Robot per dirigere il film, inizialmente intitolato \"The Cellar;\" nel settembre 2014 il titolo del film \u00e8 stato modificato in \"Valencia\". Le riprese principali del film sono cominciate il 20 ottobre 2014 a New Orleans, in Louisiana, e sono terminate il 15 dicembre 2014.\nPromozione.\nIl primo teaser del film \u00e8 stato allegato alle copie statunitensi del film \"\" di Michael Bay, e pubblicato poco dopo online.\nMarketing virale.\nSul sito della \"Tagruato\", immaginaria compagnia al centro del primo film \"Cloverfield\" e del relativo marketing, \u00e8 comparsa una sezione intitolata \"Impiegato del Mese\" aggiornata a febbraio 2016, in cui \u00e8 possibile vedere il volto di Howard Stambler, l'antagonista del film, descritto come membro della sussidiaria \"Bold Futura\". Il sito dice sul personaggio: \"Howard celebrer\u00e0 il suo settimo anniversario con la Bold Futura in autunno. Questo mese, l\u2019impeto di Howard, il suo impegno e il suo rifiuto di soluzioni facili hanno rappresentato un grande passo in avanti nella trasmissione dei dati di diagnosi a cura di due satelliti dei nostri clienti\". Infatti nella scena in cui Michelle arriva nella camera del compressore, si intravede per terra una busta che reca due indirizzi: uno \u00e8 appunto 10 Cloverfield Lane e il secondo \u00e8 quello della sede giapponese della Tagruato.\nDistribuzione.\nIl film \u00e8 stato distribuito nelle sale cinematografiche statunitensi l'11 marzo 2016 e il 28 aprile 2016 nelle sale italiane.\nAccoglienza.\nIl film, costato 15 milioni di dollari, ne ha incassati 108,3 milioni.\nIn linea generale il film ha ottenuto ottime recensioni da parte della critica. Sull'aggregatore di recensioni Rotten Tomatoes ottiene il 90% di recensioni positive, mentre su Metacritic ottiene un punteggio di 75/100. \u00c8 stata apprezzata l'idea di un film con pochi attori e un'ambientazione unica. Molti critici hanno elogiato l'interpretazione di John Goodman.\nSequel.\nIl 5 febbraio 2018 debutta sulla piattaforma digitale Netflix il terzo capitolo della saga intitolato \"The Cloverfield Paradox\"."}
{"id": "5790000", "revid": "729019", "url": "https://it.wikipedia.org/wiki?curid=5790000", "title": "Stazione di Kami-Shirataki", "text": "La stazione di Kami-Shirataki (in giapponese: \u4e0a\u767d\u6edd\u99c5, trasl. Kami-Shirataki-eki, lett. \"Shirataki alta\") \u00e8 una stazione ferroviaria sulla linea principale Sekihoku vicina alla cittadina di Engaru, nella prefettura di Hokkaid\u014d, in Giappone. La stazione \u00e8 gestita dalla Hokkaido Railway Company (JR Hokkaido). Aperta nell'ottobre 1932, ne \u00e8 prevista la chiusura a partire dell'adozione del nuovo orario il 26 marzo 2016.\nStoria.\nLa stazione fu aperta il 1\u00ba ottobre 1932. Con la privatizzazione delle Ferrovie Nazionali Giapponesi (JNR) il 1\u00ba aprile 1987, la stazione pass\u00f2 sotto il controllo della JR Hokkaido.\nNel luglio 2015 la JR Hokkaido annunci\u00f2 la chiusura della stazione insieme ad altre tre stazioni sulla linea (Ky\u016b-Shirataki, Shimo-Shirataki e Kanehana) nel marzo 2016, a casa dello basso numero di passeggeri.\nNel gennaio 2016, la pagina Facebook della televisione di Stato cinese CCTV riport\u00f2 la notizia che la stazione sarebbe rimasta aperta solo per consentire ad un'unica studentessa di raggiungere la propria scuola superiore e che la stazione medesima sarebbe stata chiusa nel momento in cui la ragazza si fosse diplomata. Tuttavia, si \u00e8 poi scoperto che la stazione in questione era in realt\u00e0 quella di Ky\u016b-Shirataki, due fermate pi\u00f9 avanti, e che non vi era alcun collegamento tra la data di chiusura della stazione e il diploma della ragazza.\nMovimento.\nLa stazione di Kami-Shirataki \u00e8 servita dalla linea principale Sekihoku a binario unico e dista 78,9\u00a0km dal punto iniziale della linea alla stazione di Shin-Asahikawa. La stazione \u00e8 numerata come \"A44\".\nNel dicembre 2012 la stazione era servita da un solo treno giornaliero per ogni direzione.\nStruttura.\nLa stazione dispone di un solo marciapiede a cui si accede all'unico binario della linea. La stazione non \u00e8 sorvegliata, ma esiste una struttura adibita a stazione, munita di bagni per i passeggeri."}
{"id": "5790001", "revid": "110157", "url": "https://it.wikipedia.org/wiki?curid=5790001", "title": "Chiesa di San Zenone (Rovigo, Boara Polesine)", "text": "La chiesa di San Zenone \u00e8 un edificio religioso sito a Boara Polesine, frazione di Rovigo e comune soppresso, sito in prossimit\u00e0 dell'argine destro del fiume Adige, al quale mostra la facciata. Risalente alla seconda met\u00e0 del XVIII secolo, la chiesa, unico edificio di culto dell'abitato, \u00e8 secondo la suddivisione territoriale della Chiesa cattolica, sede parrocchiale e arcipretale, e conserva alcune opere d'arte di pregio nonch\u00e9 uno dei pochi organi a canne realizzati da Gaetano Callido presenti nel territorio polesano.\nStoria.\nLa comunit\u00e0 di Boara, localit\u00e0 che radunava le sparse abitazioni sorte vicino a Rovigo a cavallo dell'Adige, aveva eretto una chiesa, della quale si trova traccia dal XIII secolo, sulla sponda destra e pi\u00f9 abitata del fiume. L'edificio, inizialmente modesto ma ampliato nel secoli successivi, doveva soddisfare le esigenze religiose degli abitanti delle due sponde e sorse su iniziativa degli stessi, costruito con orientamento est-ovest e dedicato a San Zenone, ovvero Zeno di Verona, santo cristiano del IV secolo e ottavo vescovo della Diocesi di Verona nonch\u00e9 protettore dalle inondazioni delle acque dell'Adige. La chiesa, pur se nel tempo dotata di fonte battesimale, risultava dipendente dal Duomo di Santo Stefano Papa di Rovigo e data la sua posizione, in balia delle frequenti esondazioni del fiume, trascorse periodi di degrado e di abbandono, tuttavia resistette fino al XVIII secolo.\nSu iniziativa dell'arciprete don Sebastiano Bisatti, ritenendo che la vecchia struttura non fosse pi\u00f9 adatta ad accogliere adeguatamente la comunit\u00e0 cristiana, venne promossa la costruzione di una nuova chiesa che mantenesse la stessa dedicazione ma che mutava la propria collocazione. la sua costruzione inizi\u00f2 nel 1763, anno in cui fu posta la prima pietra, e si protrasse per i sei anni successivi fino alla sua inaugurazione del 24 giugno 1769, presenziata dal vescovo di Adria Arnaldo Speroni degli Alvarotti. A differenza della precedente, la chiesa presenta un orientamento sud-nord, con la facciata che insiste sulla prospiciente piazzetta e sull'argine del fiume. Inizialmente priva di campanile, questo venne ultimato nel 1776, anno ricordato anche dalla lapide presente su uno dei suoi lati. Infine, sempre dal vescovo Arnaldo Speroni degli Alvarotti, venne definitivamente consacrata in data 23 settembre 1792.\nLa chiesa conserva al suo interno alcune opere provenienti dall'originario edificio di culto tra i quali la \"Vergine della Cintura fra i santi Zenone e Agostino\", pala d'altare opera del pittore polesano Mattia Bortoloni, e la statua di una Madonna col Bambino realizzata dallo scultore padovano Antonio Bonazza. Al suo interno \u00e8 inoltre presente un organo a canne costruito da Gaetano Callido nel 1780, il quale, funzionante e inserito nella manifestazione annuale \"Antichi Organi del Polesine\", ne fa una importante tappa culturale con concerti di musica organistica."}
{"id": "5790006", "revid": "110157", "url": "https://it.wikipedia.org/wiki?curid=5790006", "title": "Eastern League of American Football 2015", "text": "La Eastern League of American Football 2015 \u00e8 stata la 4\u00aa edizione dell'omonimo torneo di football americano.\nHa avuto inizio il 25 aprile e si \u00e8 conclusa il 29 agosto con la finale vinta per 21-0 dai bielorussi Minsk Litwins sui russi Moscow Bruins.\nStagione regolare.\nClassifica.\nLa classifica della regular season \u00e8 la seguente:"}
{"id": "5790020", "revid": "78128682", "url": "https://it.wikipedia.org/wiki?curid=5790020", "title": "Borgo Pilonetto", "text": ""}
{"id": "5790021", "revid": "599013", "url": "https://it.wikipedia.org/wiki?curid=5790021", "title": "Sandra N\u00e4slund", "text": "Biografia.\nE' apertamente lesbica. \nIn Coppa del Mondo ha esordito il 3 marzo 2012 a Bran\u00e4s (22\u00aa) e ha ottenuto il primo podio il 16 gennaio 2014 a Val Thorens (2\u00aa).\nIn carriera ha rappresentato la a tre edizioni consecutive dei Giochi olimpici invernali nello ski cross: , in cui si \u00e8 calssificata 5\u00aa, , in cui si \u00e8 piazzata 4\u00aa e , dove si \u00e8 laureata campionessa olimpica.\nHa partecipato a tre edizioni dei campionati mondiali, vincendo la medaglia d'oro a Sierra Nevada 2017 e a Idre Fj\u00e4ll 2021.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSX = ski cross"}
{"id": "5790022", "revid": "380453", "url": "https://it.wikipedia.org/wiki?curid=5790022", "title": "Montpellier Agglom\u00e9ration Volley Universit\u00e9 Club 2013-2014 (maschile)", "text": "Questa voce raccoglie le informazioni riguardanti il Montpellier Agglom\u00e9ration Volley Universit\u00e9 Club nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5790025", "revid": "125877775", "url": "https://it.wikipedia.org/wiki?curid=5790025", "title": "Mal di Galleria", "text": "Mal di Galleria \u00e8 una raccolta di racconti di Giuseppe Marotta, pubblicata originariamente da Bompiani nel 1958.\n\u00c8 il secondo dei tre libri dedicati dallo scrittore partenopeo, in chiave autobiografica, al capoluogo lombardo. Viene preceduto da \"A Milano non fa freddo\" del 1949 e seguito da \"Le milanesi\" del 1962.\nRacconti.\nL'opera si compone di quarantanove brevi racconti, gi\u00e0 pubblicati come elz\u00e9viri sul quotidiano \"Corriere della Sera\".Ogni protagonista dei quarantanove racconti narra in prima persona, anche se non si identifica mai con l'autore. La scrittura di Marotta, che esaurisce le storie fulmineamente, nell'arco di poche pagine, si inserisce nel filone letterario che vede in Moravia e nei suoi \"Racconti romani\" uno dei principali punti di riferimento, in controtendenza con la \"moda\" del momento che prediligeva le narrazioni di pi\u00f9 ampio respiro. Ogni racconto tratteggia la figura di un diverso protagonista che, nel suo monologo, ha modo di mettere in luce le sue peculiarit\u00e0, le sue inflessioni e il suo carattere, ben descritto dall'autore.\n\"Mal di Galleria\".\nIl racconto che d\u00e0 il titolo al volume, \u00e8 stato pubblicato per la prima volta l'8 novembre 1956 sul quotidiano \"Corriere della Sera\".\nGhigo Mignari \u00e8 un trentanovenne di bell'aspetto che vive in una stanzetta all'interno dell Galleria Vittorio Emanuele II di Milano. Vive di espedienti e vendendo quadri di paesaggi che ricopia da cartoline. Un giorno ascolta una conversazione telefonica di una giovane e bella donna, Tullia, che confessa all'amica all'altro capo del telefono di temere che suo marito, Luigi, la stia seguendo impedendole di incontrarsi con l'amante Federico. La donna non vuole rinunciare all'incontro, poich\u00e9 l'amante partir\u00e0 il giorno stesso e star\u00e0 via a lungo. Quando la donna viene a sapere dall'amica che il marito \u00e8 irreperibile al lavoro, ha la conferma che egli la stia pedinando. Ghigo decide di intervenire: tra i passanti individua il pedinatore, con una scusa lo ferma, scoppia un diverbio ma Ghigo ha la meglio, lasciando l'uomo malconcio e dando modo alla donna di dileguarsi. Alcuni giorni dopo Ghigo incontra nuovamente la donna e si presenta confessando di essere stato lui a permetterle di incontrarsi con l'amante. Tullia accetta di seguirlo nella sua stanzetta ma quando Ghigo le racconta l'impresa, ella scoppia in una risata fragorosa: nella concitazione Ghigo aveva scambiato l'amante, Federico, con il marito Luigi. Tullia era riuscita s\u00ec ad incontrare Federico ma egli l'aveva accusata di avere una relazione con Ghigo, la cui gelosia, a suo dire, era stato il motivo dello scontro. Tra i due amanti era scoppiata una lite e Tullia aveva perci\u00f2 deciso di lasciare Federico. Ghigo, perplesso, si scusa con Tullia che tuttavia, impressionata dalla \"galanteria\" di Ghigo, si apparta con lui nella sua stanza.\n\"Caso, padrone mio\".\nIl racconto \u00e8 stato pubblicato per la prima volta l'8 aprile 1956 sul quotidiano \"Corriere della Sera\".\nEgidio Zaffi \u00e8 un abile borseggiatore che effettua i furti spinto dall'ispirazione del momento, assegnando al destino e al caso la responsabilit\u00e0 della rilevanza del bottino. Egidio vive da solo, cerca di non destare sospetti nei vicini e paga regolarmente le tasse e i tributi della Legge Vanoni. Tuttavia non \u00e8 scapolo: si era sposato anni prima, dopo aver conosciuto la bella Silvia in un \"dancing\" ed averla condotta in pochi mesi all'altare. Quando Silvia aveva scoperto il mestiere del marito, lo aveva abbandonato. Un giorno, in un portafogli rubato ad un uomo in un tram, Egidio trova la foto di Silvia; si reca all'indirizzo trovato in alcuni biglietti da visita nel portafogli e, dalla porta socchiusa, scorge Silvia sfiorita e imbruttita, sciatta, con tre figli e impegnata in un furioso litigio con il derubato. Silvia accusa l'uomo di essere un fallito, di aver perso il portafogli e con esso i pochi soldi necessari per pagare parte dei loro molti debiti. Silvia, alle giustificazioni dell'uomo, gli urla contro di andare pure a rubare, purch\u00e9 risolva il problema. Egidio torna a casa, contento della sua vita, al Caso, e di essersi separato da Silvia.\n\"Uomo di teatro\".\nIl racconto \u00e8 stato pubblicato per la prima volta il 26 aprile 1956 sul quotidiano \"Corriere della Sera\".\nIl sessantenne Bartolomeo Vismara \u00e8 un \"portaceste\". Vive umilmente in uno scantinato, lasciatogli in uso gratuito dal defunto marchese C. come segno di gratitudine per averlo aiutato in una questione di cuore. A vent'anni aveva tentato di calcare le scene con il nome d'arte di Lanfranco Vismara, pseudonimo che ha mantenuto per vezzo, anche se quasi subito aveva abbandonato la recitazione, poich\u00e9 non dotato. Era comunque rimasto nell'ambiente, occupandosi di sbrigare piccoli e grandi commissioni per gli attori. Ricorda con rimpianto e nostalgia la relazione che ebbe con l'attrice Evelina T. che tra molti spasimanti, decise di avviare con lui, di nascosto, una rapporto. La donna lo abbandon\u00f2 ben presto per trasferirsi in Argentina. Di lei Lanfranco non seppe pi\u00f9 nulla. Continua a sbrcare il lunario con fatica, vivendo di ricordi, cavalcando la bicicletta tutto il giorno, in giro per Milano per lavoro. Un giorno un giovane lo ferma per strada; non parla italiano. Lo invita in osteria, lo fotografa, gli paga un abito nuovo e quindi lo saluta allontanandosi. L'amico Ambrogio \u00e8 sicuro che il giovane sia il figlio di Lanfranco e di Evelina, figlio che il portaceste non ha mai saputo di avere.\n\"Il segugio\".\nIl racconto \u00e8 stato pubblicato per la prima volta il 10 maggio 1956 sul quotidiano \"Corriere della Sera\".\nAmerigo Bianchi \u00e8 un presuntuoso investigatore privato. Un giorno un suo pi\u00f9 anziano collega, Giorgio Riffi, gli chiede di sorvegliare la figlia, la ventinovenne Livia, temendo che abbia cattive frequentazioni. Giorgio non riesce a pedinare la donna a causa della sua scaltrezza e quindi si rivolge a un collega. Amerigo accetta e appura che la giovane non ha nulla da nascondere, anzi, tutte le sue attivit\u00e0 hanno come scopo la beneficenza e le opere di bene. Impressionato dalla moralit\u00e0 della ragazza, Amerigo chiede al padre la mano di Livia. I due si sposano ma alcuni anni dopo, Amerigo viene a sapere che anche la sorella di Livia, ha sposato un investigatore privato, messole alle calcagna dal padre. Amerigo inizia a capire che le due ragazze, in realt\u00e0 non erano cos\u00ec rigorose come i due mariti credevano e che i pedinamenti erano stati chiesti dal padre delle due ragazze, come parte di un piano per farle fidanzare con due sprovveduti. Livia, con buona probabilit\u00e0 lo ha pi\u00f9 volte tradito, anche con il suo socio.\n\"Segga e scriva\".\nIl racconto \u00e8 stato pubblicato per la prima volta il 20 maggio 1956 sul quotidiano \"Corriere della Sera\".\nCesare Fantin \u00e8 proprietario di una fabbrica di borse con quindici dipendenti. La sua avarizia sfiora il ridicolo ed \u00e8 detestata dai suoi lavoranti mal pagati. Un giorno Cesare, casualmente, ascolta il giovane contabile Alfredo Bavazzi schernirlo con i colleghi. Cesare convoca Alfredo nel suo ufficio e gli detta una lettera, ad egli stesso indirizzata, nella quale racconta la sua vita iniziata in povert\u00e0. Cesare continua raccontando i suoi difficili inizi a Milano nel 1927, emigrato da Treviso, i lunghi anni trascorsi in tuguri, il lento risollevarsi dalla miseria e, infine, i primi successi economici. Cesare continua il dettato, raccontando la conoscenza con la moglie e la nascita di una figlia con disabilit\u00e0 intellettiva. A cinquantacinque anni, Cesare non dimentica il suo triste passato e il difficile percorso verso l'agiatezza e perci\u00f2 odia gli sprechi e ama la parsimonia. Cesare fa firmare ad Alfredo la lettera, a testimonianza di un comportamento superficiale che gli viene comunque perdonato. Alfredo ringrazia il principale e si dichiara colpito dal racconto, ma prende congedo con una frase che lascer\u00e0 a Cesare da pensare: \"Lei ha sofferto parecchio, qui a Milano. Ma proprio in considerazione di ci\u00f2, \u00e8 giusto che infligga a me gli stessi patimenti?\" \n\"Vedevo nel buio\".\nIl racconto \u00e8 stato pubblicato per la prima volta il 30 maggio 1956 sul quotidiano \"Corriere della Sera\".\nIl dottor Ezio Movadi ha deciso di specializzarsi in psicanalisi, convinto che il successo risieda nella cura di malattie riservate ai ricchi. Ha investito l'eredit\u00e0 del nonno in uno studio in corso Matteotti e, per merito della sua competenza, ha fatto successo nella \"Milano bene\". Ha conosciuto l'amata moglie, Vivetta, grazie alla sua professione, curandola da una fobia alla buccia delle pesche che la ossessionava. La comunione tra loro \u00e8 totale, tanto che da alcuni anni fanno gli stessi sogni. Ezio relaziona epistolarmente lo strano fenomeno al suo professore dell'universit\u00e0. Ogni mattina i coniugi si raccontano, reciprocamente, lo stesso sogno fino a quando, una notte, Ezio sogna il tradimento della moglie con il suo allievo. La mattina Vivetta racconta un sogno diverso e ci\u00f2 insospettisce Ezio, convinto che la reticenza della moglie nasconda l'adulterio. Il dubbio lo tormenta e spinge lo psicanalista a diffidare della sua stessa scienza.\n\"Grandine in via Borromei \".\nIl racconto \u00e8 stato pubblicato per la prima volta il 9 giugno 1956 sul quotidiano \"Corriere della Sera\".\nAlla morte del padre, Mario Ghilandi, neolaureato in giurisprudenza abbandona la carriera forense e rileva la legatoria di famiglia. La bottega di via Borromei \u00e8 di antiche tradizioni e il lavoro affascina il trentenne Mario che ci si dedica con passione. Un giorno, durante una grandinata, si rifugia nella bottega la bellissima Ingrid la quale Mario scambia solo poche parole ma della quale si innamora. A lei ripensa giorno e notte fino a quando, alcuni mesi dopo, la donna non si ripresenta con un libro, appartenuto alla madre morta e rovinato a causa di una distrazione. Ingrid chiede a Mario di riparare il danno; dovendosi sposare di l\u00ec a poco e, trasferendosi all'estero, vuole portare con s\u00e9 il ricordo. Mario provvede ma, spaginando il libro, scopre nascosta nella copertina, una foto di un uomo con dedica d'amore alla madre di Ingrid. La foto era un segno d'amore per una passione non corrisposta. Mario \u00e8 consapevole che anche il suo per Ingrid \u00e8 un amore impossibile e sostituisce la foto dell'uomo con una sua, scrivendo sul retro un verso di Vincenzo Cardarelli e celandola per sempre nella copertina del libro che restituir\u00e0 all'inconsapevole donna.\n\"I signorini\".\nIl racconto \u00e8 stato pubblicato per la prima volta il 22 giugno 1956 sul quotidiano \"Corriere della Sera\".\nGiacinto Crippa, dopo essere stato recluso nel Carcere di San Vittore per tredici mesi, avendo scontato il reato di furto in appartamento, viene rilasciato; viene immediatamente avvicinato dall'ingegner Cicci Duffa. L'uomo, conoscendo la fama di Giacinto come \"artista dell'effrazione\", gli chiede di introdursi in casa dell'amante, la soubrette Lu Farver, per recuperare alcune lettere compromettenti. Cicci si deve sposare e teme che Lu, non volendo essere lasciata, possa rendere noti i contenuti delle lettere, nelle quali Cicci descriveva la futura moglie in modo offensivo. Goiacinto, allettato dal compenso, accetta l'incarico che svolge velocemente. Quando tuttavia consegna le lettere a Cicci, questi scopre che le lettere d'amore erano quelle scambiate tra l'attricetta e un altro uomo e Giacinto apprende che Lu aveva denunciato immediatamente il furto e che la polizia era sulle sue tracce. Cicci \u00e8 impazzito dalla gelosia e decide di sposare Lu solo per potersi vendicarsi dell'amante della donna. Il giorno dopo Giacinto \u00e8 di nuovo in prigione.\n\"Albergo diurno\".\nIl racconto \u00e8 stato pubblicato per la prima volta l'8 luglio 1956 sul quotidiano \"Corriere della Sera\".\nLeda Matteucci lavora all'albergo diurno di Milano come inserviente. L'umile lavoro non le d\u00e0 speranze di migliorare la sua posizione sociale e non si f\u00e0 illusioni. Un bel trentenne, Gianni, frequenta spesso l'albergo e riserva a Leda parole cortesi. Un giorno, sapendola affetta da mal di testa, le compra un flacone di aspirina. L'inaspettata gentilezza fa innamorare Leda che, tuttavia, non ha il coraggio n\u00e9 l'intenzione di rivelarsi. Un giorno Gianni si presenta all'albergo ma, stavolta, il suo umore pessimo. Si reca alla cabina telefonica e Leda lo segue: origliando apprende che Gianni \u00e8 stato lasciato dall'amata Maria e minaccia il suicidio. Leda decide di nascondere nelle tasche di Gianni un biglietto nel quale gli offre conforto. Gianni, tuttavia, si uccide sparandosi e il biglietto viene ritrovato sul corpo dalla polizia, insieme a cinque grammi di cocaina. Leda viene condotta in commissariato e, accusata di traffico di droga, disperata racconta la sua triste storia al commissario.\n\"La ragazza di via Nino Bixio\".\nIl racconto \u00e8 stato pubblicato per la prima volta il 22 luglio 1956 sul quotidiano \"Corriere della Sera\".\n\"Gli stabilimenti\".\nIl racconto \u00e8 stato pubblicato per la prima volta l'11 agosto 1956 sul quotidiano \"Corriere della Sera\".\n\"O allegri o niente\".\nIl racconto \u00e8 stato pubblicato per la prima volta il 23 agosto 1956 sul quotidiano \"Corriere della Sera\".\n\"I muratori\".\nIl racconto \u00e8 stato pubblicato per la prima volta l'8 settembre 1956 sul quotidiano \"Corriere della Sera\".\n\"Motori e donne\".\nIl racconto \u00e8 stato pubblicato per la prima volta il 21 settembre 1956 sul quotidiano \"Corriere della Sera\".\n\"I pianerottoli\".\nIl racconto \u00e8 stato pubblicato per la prima volta il 18 ottobre 1956 sul quotidiano \"Corriere della Sera\".\n\"La porta di servizio\".\nIl racconto \u00e8 stato pubblicato per la prima volta il 21 novembre 1956 sul quotidiano \"Corriere della Sera\".\n\"Parlo con gli angeli\".\nIl racconto \u00e8 stato pubblicato per la prima volta il 16 dicembre 1956 sul quotidiano \"Corriere della Sera\".\n\"A porta Venezia\".\nIl racconto \u00e8 stato pubblicato per la prima volta il 28 dicembre 1956 sul quotidiano \"Corriere della Sera\" con il titolo \"Liliom a Porta Venezia\".\n\"Arti figurative\".\nIl racconto \u00e8 stato pubblicato per la prima volta il 10 gennaio 1957 sul quotidiano \"Corriere della Sera\".\n\"Dongiovanni pietoso\".\nIl racconto \u00e8 stato pubblicato per la prima volta il 30 gennaio 1957 sul quotidiano \"Corriere della Sera\".\n\"Luna e maree\".\nIl racconto \u00e8 stato pubblicato per la prima volta il 22 febbraio 1957 sul quotidiano \"Corriere della Sera\".\n\"Cinquantanove anni\".\nIl racconto \u00e8 stato pubblicato per la prima volta il 17 marzo 1957 sul quotidiano \"Corriere della Sera\".\n\"Vado per vedove\".\nIl racconto \u00e8 stato pubblicato per la prima volta il 20 aprile 1957 sul quotidiano \"Corriere della Sera\".\n\"Stanza in famiglia\".\nIl racconto \u00e8 stato pubblicato per la prima volta il 19 maggio 1957 sul quotidiano \"Corriere della Sera\".\n\"Giuditta\".\nIl racconto \u00e8 stato pubblicato per la prima volta il 2 giugno 1957 sul quotidiano \"Corriere della Sera\".\n\"Care manette\".\nIl racconto \u00e8 stato pubblicato per la prima volta il 20 giugno 1957 sul quotidiano \"Corriere della Sera\".\n\"Acqua dolce\".\nIl racconto \u00e8 stato pubblicato per la prima volta il 4 luglio 1957 sul quotidiano \"Corriere della Sera\".\n\"Uomo solo\".\nIl racconto \u00e8 stato pubblicato per la prima volta il 21 luglio 1957 sul quotidiano \"Corriere della Sera\".\n\"Farsi compagnia\".\nIl racconto \u00e8 stato pubblicato per la prima volta il 1\u00ba agosto 1957sul quotidiano \"Corriere della Sera\".\n\"Palazzo di Giustizia\".\nIl racconto \u00e8 stato pubblicato per la prima volta il 15 agosto 1957 sul quotidiano \"Corriere della Sera\".\n\"Il violino\".\nIl racconto \u00e8 stato pubblicato per la prima volta il 27 agosto 1957 sul quotidiano \"Corriere della Sera\".\n\"Arrivi e partenze\".\nIl racconto \u00e8 stato pubblicato per la prima volta il 5 settembre 1957 sul quotidiano \"Corriere della Sera\".\n\"Da \"Geno\"\".\nIl racconto \u00e8 stato pubblicato per la prima volta il 15 settembre 1957 sul quotidiano \"Corriere della Sera\".\n\"Due miliardi\".\nIl racconto \u00e8 stato pubblicato per la prima volta il 1\u00ba ottobre 1957 sul quotidiano \"Corriere della Sera\".\n\"Non lo fate\".\nIl racconto \u00e8 stato pubblicato per la prima volta il 16 ottobre 1957 sul quotidiano \"Corriere della Sera\".\n\"Bettina\".\nIl racconto \u00e8 stato pubblicato per la prima volta il 21 novembre 1957 sul quotidiano \"Corriere della Sera\".\n\"Edvige\".\nIl racconto \u00e8 stato pubblicato per la prima volta il 13 dicembre 1957 sul quotidiano \"Corriere della Sera\".\n\"I testamenti\".\nIl racconto \u00e8 stato pubblicato per la prima volta il 12 gennaio 1958 sul quotidiano \"Corriere della Sera\".\n\"Via dall'Eden\".\nIl racconto \u00e8 stato pubblicato per la prima volta il 26 gennaio 1958 sul quotidiano \"Corriere della Sera\".\n\"Anime gemelle\".\nIl racconto \u00e8 stato pubblicato per la prima volta il 13 febbraio 1958 sul quotidiano \"Corriere della Sera\".\n\"Via Manin\".\nIl racconto \u00e8 stato pubblicato per la prima volta il 2 marzo 1958 sul quotidiano \"Corriere della Sera\".\n\"Il ponte\".\nIl racconto \u00e8 stato pubblicato per la prima volta il 16 marzo 1958 sul quotidiano \"Corriere della Sera\".\n\"La mantide\".\nIl racconto \u00e8 stato pubblicato per la prima volta il 29 marzo 1958 sul quotidiano \"Corriere della Sera\".\n\"La medaglia\".\nIl racconto \u00e8 stato pubblicato per la prima volta il 9 aprile 1958 sul quotidiano \"Corriere della Sera\".\n\"Il maestro\".\nIl racconto \u00e8 stato pubblicato per la prima volta il 25 aprile 1958 sul quotidiano \"Corriere della Sera\".\n\"Romanzo\".\nIl racconto \u00e8 stato pubblicato per la prima volta il 7 maggio 1958 sul quotidiano \"Corriere della Sera\".\n\"I gatti\".\nIl racconto \u00e8 stato pubblicato per la prima volta il 21 maggio 1958 sul quotidiano \"Corriere della Sera\".\n\"La chiave\".\nIl racconto \u00e8 stato pubblicato per la prima volta il 9 luglio 1958 sul quotidiano \"Corriere della Sera\".\n\"Beatrice\".\nIl racconto \u00e8 stato pubblicato per la prima volta il 22 giugno 1958 sul quotidiano \"Corriere della Sera\"."}
{"id": "5790036", "revid": "1543377", "url": "https://it.wikipedia.org/wiki?curid=5790036", "title": "Ranald MacDonald", "text": "Biografia.\nInfanzia e studi.\nRanald MacDonald nacque il 3 febbraio 1824 a Fort Astoria, nella regione del Pacifico di Nord-ovest dell'America settentrionale. Suo padre era Archibald McDonald, un mercante di pellicce scozzese della Compagnia della Baia di Hudson, che a quel tempo si contendeva il territorio con i rivali statunitensi della Pacific Fur Company. Sua madre Raven, figlia del capo della comunit\u00e0 Chinook Comcomly, mor\u00ec poco dopo il parto e cos\u00ec Ranald fu cresciuto dalla matrigna, Jane Klyne.\nStudi\u00f2 presso la Red River Academy della neonata colonia di Red River, allora parte del Nord America Britannico, che successivamente divenne la provincia canadese di Manitoba. Si assicur\u00f2 cos\u00ec un lavoro come impiegato di banca, seguendo le volont\u00e0 del padre.\nIl viaggio in Giappone.\nBen presto stanco di questo lavoro, decise di lasciare la sua terra natia ed imbarcarsi per il Giappone, secondo alcune fonti ispirato dalle testimonianze e dai racconti di tre giovani marinai giapponesi, Otokichi, Kyukichi e Iwakichi, giunti in America dopo che la loro imbarcazione in avaria ebbe navigato per mesi alla deriva nel Pacifico. Bench\u00e9 a conoscenza della politica isolazionista e autarchica che vigeva nel paese in quegli anni (\"sakoku\"), MacDonald si imbarc\u00f2 nel 1848 sulla baleniera \"Plymouth\" convincendo il capitano ad abbandonarlo in mare nelle vicinanze della costa dell'Hokkaid\u014d. L\u00ec fu catturato dalle autorit\u00e0 locali e successivamente trasferito a Nagasaki, il porto in cui gli olandesi operavano i loro traffici commerciali e l'unico luogo in Giappone in cui i contatti con gli stranieri fossero tollerati.\nPoich\u00e9 le navi britanniche e statunitensi che si avvicinavano alle coste giapponesi erano sempre meno rare, e in Giappone non vi era nessuno che sapesse parlare l'inglese in modo fluente, il governo decise di mettere i quattordici migliori interpreti del paese al servizio di MacDonald, in modo che questi potessero apprendere la lingua inglese attraverso i suoi insegnamenti. Tra questi vi era Moriyama Einosuke, che nel 1854 far\u00e0 da interprete al commodoro statunitense Matthew Perry durante la sua missione atta ad aprire il Giappone all'Occidente.\nUltimi anni.\nNell'aprile del 1849 MacDonald fu finalmente rilasciato e fatto imbarcare su una nave da guerra di passaggio, la statunitense , con la quale viaggi\u00f2 per i mari dell'Asia, dell'Australia e dell'Europa prima di ritornare, poco dopo il 1853, dalla sua famiglia nel Basso Canada. Dopo cinque anni si trasfer\u00ec nuovamente nella costa del Pacifico nella nuova colonia della Columbia Britannica, dove apr\u00ec una societ\u00e0 di distribuzione e imballaggi nei pressi dei giacimenti d'oro del fiume Fraser e della regione di Cariboo, prendendo inoltre parte alla spedizione esplorativa dell'Isola di Vancouver. \nMacDonald mor\u00ec il 5 agosto del 1894 a Washington, senza ottenere particolari riconoscimenti per i suoi insegnamenti. I suoi appunti sul viaggio in Giappone furono pubblicati non prima del 1923, ventinove anni dopo la sua morte."}
{"id": "5790047", "revid": "305330", "url": "https://it.wikipedia.org/wiki?curid=5790047", "title": "Codice ISSN", "text": ""}
{"id": "5790062", "revid": "1318658", "url": "https://it.wikipedia.org/wiki?curid=5790062", "title": "Buddhismo in Pakistan", "text": "Il buddhismo in Pakistan mise radici circa 2300 anni fa sotto l'impero Maurya del re Ashoka, che Jawaharlal Nehru una volta defin\u00ec \"il pi\u00f9 grande tra qualsiasi altro re o imperatore\". La lunga presenza della fede buddhista \u00e8 parte integrante della storia in questa regione la quale, nel corso del tempo, entra a far parte dell'area interna della Battriana, del Regno indo-greco, dell'impero Kusana e dell'antica India attraverso il Punjab e la cultura presente nella valle del fiume Indo, zone quest'ultime che fanno oggi parte della nazione pakistana.\nLo studioso buddhista Kum\u0101ralabdha di Taxila \u00e8 paragonabile ad \u0100ryadeva, A\u015bvagho\u1e63a e N\u0101g\u0101rjuna. Nel 2012 il \"National Database and Registration Authority (NADRA)\" ha indicato che la popolazione buddhista contemporanea del Pakistan era di 1492 titolari adulti di documenti d'identit\u00e0 nazionali (CNICs); la popolazione totale dei buddhisti \u00e8 quindi improbabile che ammonti a pi\u00f9 di qualche migliaio di individui.\nBuddhismo nell'antichit\u00e0.\nGandhara.\nLa maggior parte delle persone dell'antico regno di Gandh\u0101ra, oggi provincia meridionale di Khyber Pakhtunkhwa, erano buddiste. L'intera regione di Gandhara era in gran parte seguace del buddhismo Mah\u0101y\u0101na, ma vi era anche una roccaforte della scuola Vajrayana. La valle del distretto di Swat, conosciuta in epoca antica come Uddiyana, era un affluente viario conducente al regno a Gandhara. Ci sono molti siti archeologici di epoca buddista nello Swat.\nUddiyana.\nIl saggio buddhista Padmasambhava sembrerebbe esser nato in un villaggio nei pressi dell'attuale cittadina di Chakdara nel distretto di Lower. Padmasambhava viene conosciuto come Guru Rimpoche in tibetano ed \u00e8 lui che ha introdotto il buddhismo Vajray\u0101na in Tibet.\nRegione del Punjab.\nIl Buddismo \u00e8 stato secolarmente praticato nella regione del Punjab, con molti monasteri buddisti e stupa tra i siti che nella zona di Taxila vengono considerati Patrimonio dell'Umanit\u00e0 locale. \u00c8 stato anche ampiamente praticato nelle regioni del Sindh.\nIslam e Induismo.\nIl Gandhara rimase una terra in gran parte ind\u00f9 e buddista fino a circa il X secolo, quando il sultano Mahmud di Ghazna conquist\u00f2 la regione ed introdusse l'Islam conquistando i territori del nord del Pakistan. Subito dopo l'insediamento dei musulmani cominci\u00f2 l'emigrazione di ind\u00f9 e buddisti anche se sotto il dominio dei musulmani tutti gli ind\u00f9 e buddisti continuarono a godere dei diritti civili, liberi di praticare la propria fede.\nLa maggior parte dei buddisti in Punjab, Khyber Pakhtunkhwa e Sindh erano forzati ad un processo di conversione anche da parte dell'induismo a partire dal 600; in seguito molti Buddisti si convertirono all'Islam. Il Buddismo fu praticato dalla maggioranza della popolazione del Sindh fino alla conquista araba da parte del califfato degli Omayyadi nel 710. Queste regioni sono diventate prevalentemente musulmane durante il governo del Sultanato di Delhi e successivamente sotto l'impero Moghul a causa dei missionari e santi del sufismo le cui dargah (santuari) punteggiano il paesaggio del Pakistan ed il resto dell'Asia meridionale.\nDistruzione delle reliquie buddhiste da parte dei Talebani.\nLa valle dello Swat ha molte sculture buddiste e stupa, e Jehanabad contiene una statua del Buddha seduto. Molti stupa dell'epoca Kushan buddista e statue nella valle sono state demolite dai talebani; dopo due tentativi falliti da parte loro, la grande faccia del Buddha di Jehanabad Buddha fu distrutta a colpi di dinamite.\nSolo i Buddha di Bamiyan erano pi\u00f9 grandi della statua gigante scolpita del Buddha nello Swat vicino nei pressi di Manglore, che i talebani hanno attaccato. Il governo non ha potuto far nulla per salvaguardare per mancanza di fondi necessari e in quanto era diventato uno scenario di guerra una volta ri\u00e8preso controllo totale del territorio eliminando ogni tipo di minaccia, la statua dopo il primo tentativo aveva riportati danni lievidi, ma quando il secondo attacco ha avuto luogo i piedi, le spalle, e la faccia sono stati demoliti riparati l'anno dopo dagli archeologici italiani in parte i lavori sono ancora in corso per preservare i resti.\nGli afghani, come i talebani e i saccheggiatori di reperti hanno distrutto gran parte dei manufatti buddisti del Pakistan lasciati dalla civilt\u00e0 buddista del Gandhara, soprattutto quelli situati nella valle di Swat. I talebani deliberatamente hanno preso di mira le reliquie Gandhara buddiste con l'intento di distruggerle. L'arcivescovo cristiano di Lahore Lawrence John Saldanha ha scritto una lettera al governo denunciando le attivit\u00e0 talebane nella valle di Swat compresa la loro distruzione delle statue di Buddha e i loro attacchi ad esponenti del cristianesimo, sikh e ind\u00f9. Molti altri artefatti Gandhara buddisti sono stati infine saccheggiati dai trafficanti e venduti nei mercati neri internazionali.\nTurismo buddhista.\nNel marzo 2013, un gruppo di circa 20 monaci buddisti provenienti dalla Corea del Sud ha condotto un viaggio verso il monastero di Takht-i-Bahi, a 170 chilometri (106 miglia) da Islamabad. I monaci hanno sfidato gli appelli provenienti da Seul ad abbandonare il loro viaggio per ragioni di sicurezza e sono stati sorvegliati a vista dalle forze armate pakistane durante la loro visita all'antico monastero, costruito in pietra color ocra e situato sulla cima di una montagna.\nDa circa 1000 anni prima di Cristo, fino al VII secolo d.C., l'intera regione del Pakistan settentrionale e parte del moderno Afghanistan formavano il Regno di Gandh\u0101ra, dove si mescolarono costumi greci e buddisti (vedi buddhismo greco) per creare quello che divenne la scuola Mahayana. Il monaco Marananta part\u00ec da quello che oggi \u00e8 il Pakistan nord-occidentale ed attravers\u00f2 la Cina per portare poi il buddismo a diffondersi nella penisola coreana nel corso del IV secolo (vedi buddhismo coreano). Le autorit\u00e0 stanno anche progettando pacchetti turistici per i visitatori provenienti oltre che dalla Cina, anche dal Giappone, da Singapore e dalle Corea del Sud, comprese le gite ai siti buddisti di Takht-e-Bahi, del distretto di Swat, di Peshawar e Taxila vicino a Islamabad.\nTakht-i-Bahi.\nTakht significa \"trono\" e Bahi, \"acqua\" o \"primavera\" in lingua persiana e Lingua urdu. Il complesso monastico \u00e8 stato chiamato Takht-i-Bahi perch\u00e9 \u00e8 stato costruito sulla sommit\u00e0 di una collina ed \u00e8 anche adiacente ad un corso d'acqua. Situato a 80 chilometri da Peshawar e 16 chilometri a nord-ovest della citt\u00e0 di Mardan, il sito di Takht-i-Bahi \u00e8 stato portato alla luce nei primi mesi del XX secolo e negli anni ottanta del Novecento \u00e8 stato incluso nella lista dei patrimoni dell'umanit\u00e0 da parte dell'UNESCO come il pi\u00f9 grande complesso buddista risalente all'epoca di Gandhara, insieme con il centro urbano di Sahr -i-Bahlol risalente allo stesso periodo e situato a circa un chilometro verso sud.\nTakht-i-Bahi \u00e8 una grande fonte di informazioni sul buddismo e il modo di vivere della gente all'epoca ed anche a seguire. Il villaggio \u00e8 costruito sulle rovine dell'antica citt\u00e0, i muri di fondazione di cui vi sono ancora resti discretamente in buona conservazione. Come prova che \u00e8 stato in passato occupato dai buddisti e dagli ind\u00f9, monete di quei periodi si trovano ancora sul luogo. I monaci costruirono il complesso per una loro convivenza nella zona. L'acqua di sorgente \u00e8 stata loro fornita dalle cime delle colline circostanti; le abitazione erano inoltre dotate di aree di ventilazione e nicchie scavate nelle pareti per le lampade ad olio.\nDalla descrizione fatta da Song Yun, un monaco pellegrino cinese, sembra che questa fosse una delle quattro grandi citt\u00e0 situate lungo l'importante via commerciale in direzione dell'India. Era una citt\u00e0 ben fortificata con quattro porte che davano verso l'esterno in direzione nord, sul tumulo noto come Chajaka Dehri, che era un tempio contenente bellissime immagini di pietra ricoperte di foglie d'oro.\nNon lontano dalla gola rocciosa di Khaperdra, l'imperatore indiano buddhista Ashoka costru\u00ec la porta orientale della citt\u00e0 al di fuori della quale esisteva uno stupa col suo sangharama (convento). Gli scavi hanno rivelato caratteristiche architettoniche che includono: la corte di molti stupa, il monastero, lo stupa principale, la sala riunioni, le camere di basso livello, il cortile, la corte di tre stupa, il muro di colossi e l'edificio secolare. Nel 1871, il sergente britannico Wilcher trov\u00f2 anche innumerevoli sculture, alcune delle quali raffiguranti storie della vita di Gautama Buddha, mentre altre pi\u00f9 devozionali e naturalistiche includenti i Buddha e i Bodhisattva.\nLa Corte di stupa \u00e8 circondato su tre lati da nicchie aperte o cappelle. Gli escavatori sono del parere che queste nicchie contenevano originariamente statue in stucco singole del Buddha sia seduto o in piedi, dedicate in memoria di uomini santi o donate dai pellegrini pi\u00f9 facoltosi. Il monastero sul lato nord era probabilmente una struttura a doppio piano costituito da una corte aperta, circondata da celle, cucine e refettorio.\nTaxila.\nLa moderna citt\u00e0 di Taxila si trova a 35\u00a0km da Islamabad. La maggior parte dei siti archeologici del luogo (che vanno dal 600 a.C. al 500 d.C.) si trovano intorno al Museo Taxila. Per oltre 1000 anni, la citt\u00e0 rimase famosa come centro di apprendimento dell'arte Gandhara in generale ed in particolare della scultura e dell'architettura, ma anche per quanto riguarda l'educazione e l'apprendimento della fede nei giorni di maggior splendore dell'epoca buddista. Ci sono oltre 50 siti archeologici sparsi in un raggio di 30\u00a0km intorno a Taxila, alcuni dei pi\u00f9 importanti sono: lo stupa e il monastero Dhamarajika (300 a.C. - 200 d.C.), Bhir Mound (600-200 a.C.), Sirkap (200 a.C. - 600 d.C.), il tempio Jandial (250 a.C. circa) e il monastero Jaulian (200-600 d.C.).\nUn museo che comprende diverse sezioni con ricchi reperti archeologici di Taxila, disposti in ordine cronologico e correttamente etichettati, \u00e8 stato istituito vicino al sito. Si tratta di uno dei migliori e ben mantenuti musei pakistani; vi \u00e8 anche un centro informazioni turistiche e un motel, proprio di fronte al museo. C'\u00e8 un ostello della giovent\u00f9 nelle vicinanze, che offre alloggi per i membri della International Youth Hostels Federation (IYHF).\nMingora.\nLa citt\u00e0 di Mingora, situata a 3\u00a0km da Saidu Sharif, ha dato vita a magnifici pezzi di scultura buddista ed ospita le rovine di un grande stupa. Altre bellezze da visitare sono: Marghuzar, a 13\u00a0km. da Saidu Sharif, famosa per il suo \"Sufed Mahal\", il palazzo in marmo bianco del primo Wali (governatore) di Swat; Kabal, a 16\u00a0km. da Saidu Sharif, con il suo ampio campo da golf; le stazioni collinari di Madyan e Miandam, Bahrain, e Kalam.\nSwat.\nLa valle che attraversa il distretto di Swat con i suoi torrenti, i laghi ghiacciati, i frutteti fioriti \u00e8 l'ideale per i vacanzieri intenzionati ad un periodo di rilassamento. Essa ha anche un passato ricco di storia: \"Udayana\" (il \"Giardino\") degli antichi poemi epici ind\u00f9; \"la terra di coinvolgente bellezza\", dove Alessandro Magno ha combattuto e ha vinto alcune delle sue grandi battaglie prima di attraversare le pianure del Pakistan, oltre alle vallate descritte dai famosi pellegrini-cronisti cinesi F\u01cexi\u01cen e Xu\u00e1nz\u00e0ng nei secoli V e VI. L'intero territorio dello Swat era una volta culla per i grandi filoni del buddismo, dove 1.400 monasteri fiorirono, sia H\u012bnay\u0101na sia Mahayana sia delle sette esoteriche Vajrayana. \u00c8 stata la sede infine della famosa scuola di scultura Gandhara, che era un'espressione della forma greco-romana nella tradizione buddista locale (vedi regno indo-greco).\nAmlukdara stupa\nLe rovine di grandi stupa buddisti, monasteri e statue si ritrovano in tutto lo Swat."}
{"id": "5790063", "revid": "155634", "url": "https://it.wikipedia.org/wiki?curid=5790063", "title": "Australian Open 2016 - Singolare maschile", "text": "Il campione uscente era Novak \u0110okovi\u0107 e si \u00e8 confermato battendo in finale Andy Murray per 6-1, 7-5, 7-6(7-3)\nTeste di serie.\n Novak \u0110okovi\u0107 (campione)\n Andy Murray \"(finale)\"\n Roger Federer \"(semifinale)\"\n Stan Wawrinka \"(quarto turno)\"\n Rafael Nadal \"(primo turno)\"\n Tom\u00e1\u0161 Berdych \"(quarti di finale)\"\n Kei Nishikori \"(quarti di finale)\"\n David Ferrer \"(quarti di finale)\"\n Jo-Wilfried Tsonga \"(quarto turno)\"\n John Isner \"(quarto turno)\"\n Kevin Anderson \"(primo turno, ritirato)\"\n Marin \u010cili\u0107 \"(terzo turno)\"\n Milos Raonic \"(semifinale)\"\n Gilles Simon \"(quarto turno)\"\n David Goffin \"(quarto turno)\"\n Bernard Tomi\u0107 \"(quarto turno)\"\n Beno\u00eet Paire \"(primo turno)\"\n Feliciano L\u00f3pez \"(terzo turno)\"\n Dominic Thiem \"(terzo turno)\"\n Fabio Fognini \"(primo turno)\"\n Viktor Troicki \"(terzo turno)\"\n Ivo Karlovi\u0107 \"(primo turno, ritirato)\"\n Ga\u00ebl Monfils \"(quarti di finale)\"\n Roberto Bautista Agut \"(quarto turno)\"\n Jack Sock \"(secondo turno)\"\n Guillermo Garc\u00eda L\u00f3pez \"(terzo turno)\"\n Grigor Dimitrov \"(terzo turno)\"\n Andreas Seppi \"(terzo turno)\"\n Nick Kyrgios \"(terzo turno)\"\n J\u00e9r\u00e9my Chardy \"(secondo turno)\"\n Steve Johnson \"(terzo turno)\"\n Jo\u00e3o Sousa \"(terzo turno)\""}
{"id": "5790065", "revid": "599013", "url": "https://it.wikipedia.org/wiki?curid=5790065", "title": "Erika Furlani", "text": "Biografia.\nNel 2010 conclude quarta ai campionati italiani cadetti, competizione che vince l'anno seguente a Jesolo; il 20 marzo 2011 ad Ancona, con la misura di 1,74, stabilisce la terza migliore prestazione italiana indoor cadette di sempre, dopo l'1,77 m di Roberta Ferencich e l'1,75 m di Alessia Trost.\nDurante la stagione indoor 2012 gareggia nell'Incontro internazionale juniores indoor tra Francia, Germania ed Italia a Val-de-Reuil in Francia, finendo al sesto posto. In stagione vince inoltre il titolo italiano allievi e la medaglia d'argento indoor col primato stagionale di 1,77 m, oltre a classificarsi 13\u00aa nel salto in lungo; gareggia anche agli assoluti di Bressanone, chiudendo in ottava posizione.\nNel 2013 conquista il titolo italiano allievi indoor, si classifica 9\u00aa nel salto in lungo e si laurea vicecampionessa all'aperto; prende parte anche agli assoluti di Milano dove finisce al sesto posto. Nel mese di giugno 2014 esordisce con la Nazionale assoluta agli Europei a squadre in Germania a Braunschweig, concludendo al nono posto, ed infine giunge settima ai Mondiali juniores di Eugene negli Stati Uniti d'America.\nIn Italia, fa doppietta di titoli nazionali juniores indoor-outdoor, con il primato personale indoor di 1,86 m, e poi vince la medaglia di bronzo agli assoluti indoor (con 1,82 m, preceduta a pari misura da Maura Mannucci che ha superata la misura al primo tentativo rispetto ai tre della Furlani). Il 30 luglio del 2014 viene arruolata nelle Fiamme Oro.\nNel 2015 vince il titolo italiano juniores all'aperto, col primato personale stagionale di 1,83 m, ed \u00e8 vicecampionessa nazionale indoor, col primato stagionale al coperto di 1,84 m; ai campionati assoluti si classifica settima indoor e quinta outdoor. Chiude invece in 9\u00aa posizione agli Europei juniores di Eskilstuna in Svezia.\nIl 7 febbraio del 2016 ad Ancona vince la medaglia di bronzo ai campionati italiani promesse indoor. Il 2 luglio del 2017 a Trieste si laurea per la prima volta campionessa italiana assoluta."}
{"id": "5790066", "revid": "122246", "url": "https://it.wikipedia.org/wiki?curid=5790066", "title": "Narbonne Volley 2013-2014", "text": "Questa voce raccoglie le informazioni riguardanti il Narbonne Volley nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5790067", "revid": "1920526", "url": "https://it.wikipedia.org/wiki?curid=5790067", "title": "Natale in Grecia", "text": "Questa voce descrive le principali tradizioni natalizie della Grecia, oltre agli aspetti storici e socio-economici della festa.\nInformazioni generali.\nIn Grecia, il periodo natalizio \u00e8 in genere compreso tra il 6 dicembre e l'8 gennaio.\nIl termine per \"Natale\" in greco.\nIl termine greco per indicare il Natale \u00e8 \u03a7\u03c1\u03b9\u03c3\u03c4\u03bf\u03cd\u03b3\u03b5\u03bd\u03bd\u03b1 (\"Christo\u00fagenna\"), un vocabolo in cui \u00e8 chiaramente inclusa la parola \"Cristo\".\nLa formula d'augurio \u00e8 \u039a\u03b1\u03bb\u03ac \u03a7\u03c1\u03b9\u03c3\u03c4\u03bf\u03cd\u03b3\u03b5\u03bd\u03bd\u03b1! (\"Kal\u00e1 Christo\u00faenna\").\nTradizioni popolari.\nDecorazioni.\nPrima che la Grecia adottasse, per influsso straniero, l'albero di Natale, decorazioni tradizionali del periodo natalizio erano delle barche a vela in legno decorate con tondini scintillanti. o dei rametti di basilico avvolti in una croce di legno.\nAl giorno d'oggi, la tradizione delle navi decorate rivive come attrazione turistica nelle gigantesche navi che vengono erette al posto degli alberi di Natale in Piazza Aristotele a Tessalonica.\nPersonaggi del folclore.\nPortatori di doni.\nTra i popolari portatori di doni del periodo natalizio in molte zone della Grecia, vi \u00e8 San Nicola, che \u00e8, tra l'altro, il protettore dei marinai e dei bambini.\nKallikantzaroi.\nSecondo le credenze popolari greche, durante i Dodici Giorni di Natale uscirebbero dalle viscere della terra, dopo aver divorato l'albero che regge il mondo, dei mostri noti come kallikantzaroi.\nPer difendersi dai kallikantzaroi vengono essere adottati vari accorgimenti, tra cui quello di tenere sempre acceso il ceppo di Natale.\nGastronomia.\nPiatti tipici del pranzo di Natale sono in genere la galopoula, un tacchino farcito con castagne, uvetta di Corinzio e noci o mandorle e il gourounopoulo psito, un porcellino arrosto condito con olio d'oliva.\nDolci.\nChristopsomo.\nTra i tipici dolci greci del periodo natalizio, vi \u00e8 il Christopsomo (letteralmente \"pane di Cristo\"), una pagnotta rotonda dolce decorata con scene di vita familiare.\nVasilopita.\nAltro dolce tipico del periodo, in particolare del giorno di Capodanno, \u00e8 la \u0392\u03b1\u03c3\u03b9\u03bb\u03cc\u03c0\u03b9\u03c4\u03b1 (\"vasilopita\"), ovvero \"torta di San Basilio\", una ciambellina a base di latte, burro e zucchero, al cui interno viene inserita una monetina che serve come buon auspicio per l'anno nuovo.\nKourabiedes.\nDolci tipici del periodo natalizio in Grecia sono inoltre i \u03ba\u03bf\u03c5\u03c1\u03b1\u03bc\u03c0\u03b9\u03ad\u03b4\u03b5\u03c2 (\"kourabiedes\"), dei dolci a base di burro e mandorle, ricoperti con zucchero a velo.\nMelomakarono.\nAltro dolce tipico \u00e8 il \u03bc\u03b5\u03bb\u03bf\u03bc\u03b1\u03ba\u03ac\u03c1\u03bf\u03bd\u03bf (\"melomakarono\"), un dolce a base di noci e miele.\nLoukoumades.\nAltri dolci tipici del periodo natalizio sono poi i loukoumades, dei dolci a forma di pallina impastati con del miele.\nDiples.\nAltri dolci a base di miele e tipici dell'isola di Creta sono inoltre i \u0394\u03af\u03c0\u03bb\u03b5\u03c2 (\"diples\").\nMusica natalizia.\nTipica tradizione greca del vigilia di Natale \u00e8 quelle delle \"kalanda\", dei canti natalizi intonati da bambini che vanno di casa in casa con in spalla un sacco e un bastone e che sono accompagnati da piccoli strumenti musicali come il trigono."}
{"id": "5790075", "revid": "316629", "url": "https://it.wikipedia.org/wiki?curid=5790075", "title": "Giovanni Battista Cimador", "text": ""}
{"id": "5790084", "revid": "767487", "url": "https://it.wikipedia.org/wiki?curid=5790084", "title": "All Angels", "text": "Le All Angels sono un gruppo musicale britannico, fondato a Londra nel 2006."}
{"id": "5790102", "revid": "2110845", "url": "https://it.wikipedia.org/wiki?curid=5790102", "title": "Daniel Arasse", "text": "Oltre al suo ruolo accademico, Daniel Arasse \u00e8 considerato ed apprezzato come grande divulgatore per le sue analisi di opere pittoriche nelle quali evita interpretazioni audaci e cerca di mettere in evidenza le cose visibili da tutti (come ad esempio nella sua analisi del cassone e del nudo presenti nella Venere di Urbino di Tiziano).\nBiografia.\nSi laurea come primo dei laureati nel 1965 alla \u00c9cole normale sup\u00e9rieure, ed inizia una tesi alla Sorbona con Andr\u00e9 Chastel sull'arte italiana del Rinascimento focalizzata su San Bernardino da Siena; a seguito di un incidente, raccontato da Arasse nella pubblicazione \"Histoires de peintures\" (\u00ab La Th\u00e8se vol\u00e9e \u00bb), cambia relatore e soggetto andando a lavorare con sotto la direzione di Louis Marin alla \u00c9cole des hautes \u00e9tudes en sciences sociales (EHESS).\nDal 1969 al 1993, insegna storia dell'arte dal XV al XIX secolo dapprima all'Universit\u00e0 Parigi IV e quindi all'. Dal 1971 al 1973, \u00e8 membro dell'\u00c9cole fran\u00e7aise di Roma. Dal 1982 al 1989 dirige l'Istituto Francese di Firenze dove crea il festival France Cin\u00e9ma. A partire dal 1993, \u00e8 direttore di studio all'EHESS.\nNel 2003 \u00e8 il curatore della mostra su Botticelli al mus\u00e9e du Luxembourg di Parigi.\nNel maggio dello stesso anno partecipa ad un documentario su un quadro, \"La madonna di Laroque\". In questo contesto, espone la sua idea che il quadro potrebbe essere stato realizzato nella bottega di Leonardo, a Milano, tra il 1490 e il 1495. Per inciso, successive indagini hanno smentito che il quadro potesse essere opera dello stesso Leonardo \n\u00c8 morto a 59 anni, per una sclerosi laterale amiotrofica che lo affliggeva da due anni."}
{"id": "5790109", "revid": "144796", "url": "https://it.wikipedia.org/wiki?curid=5790109", "title": "Teriimaevarua III", "text": ""}
{"id": "5790119", "revid": "110157", "url": "https://it.wikipedia.org/wiki?curid=5790119", "title": "Ch\u00e2teau Balsan", "text": "Il castello Balsan, o \"Lou Seuil\", \u00e8 una villa situata a \u00c8ze, nel dipartimento delle Alpi Marittime.\nStoria.\nLa villa \u00e8 stata costruita nel 1920 dall'architetto parigino Achille Duch\u00eane (1866\u20141947) per conto del colonnello Jacques Balsan e di sua moglie Consuelo Vanderbilt, divorziata da Charles Spencer-Churchill, IX duca di Marlborough.\nLa propriet\u00e0 passa successivamente alla famiglia Zellinger de Balkany. Maria Gabriella di Savoia vi ha risieduto fino al 1990.\nUn incendio nel 1985, ha distrutto il parco e una parte importante delle decorazioni interne.\nDescrizione.\nCh\u00e2teau Balsan.\nIl castello \u00e8 costruito con un piano regolare intorno ad un cortile con giardino.\nL'ala nord dispone di una torre.\nParco.\nIl parco di 70 ettari si divide tra i giardini regolari creati da Achille Duch\u00eane, un parco con d\u00e9pendance e manufatti il cui autore \u00e8 l'architetto Roger Seassal e un giardino ornamentale.\nFontana.\nLa fontana fu progettata dall'architetto \u00c9mile Thillet nel 1921.\nCasa di villeggiatura \"Le Casino\".\n\"Le casino\" \u00e8 una guest house costruita nel 1925 dall'architetto Achille Duch\u00eane.\nD\u00e9pendance.\nLe d\u00e9pendance sono composte dalla conciergerie detta \"La Torre\" (1921), dalla rimessa agricola (1922), dal garage (1924), dalla casa del giardiniere detta \"Il frantoio\" (1924) e dalla \"Casa del Sindaco\", tutti realizzati dall'architetto Roger Seassal.\nTomba.\nLa tomba, monumento a cielo aperto di otto archi a tutto sesto che cade su pilastri alternati a colonne, \u00e8 stata costruita nel 1925 su richiesta di Jacques Balsan."}
{"id": "5790125", "revid": "1275877", "url": "https://it.wikipedia.org/wiki?curid=5790125", "title": "International Federation of Journalists", "text": ""}
{"id": "5790129", "revid": "78132097", "url": "https://it.wikipedia.org/wiki?curid=5790129", "title": "Predicatore apostolico", "text": ""}
{"id": "5790145", "revid": "287204", "url": "https://it.wikipedia.org/wiki?curid=5790145", "title": "Australian Open 2016 - Singolare femminile", "text": "Serena Williams era la detentrice del titolo, ma \u00e8 stata battuta in finale da Angelique Kerber.\nTeste di serie.\n Serena Williams \"(finalista)\"\n Simona Halep \"(primo turno)\"\n Garbi\u00f1e Muguruza \"(terzo turno)\"\n Agnieszka Radwa\u0144ska \"(semifinale)\"\n Maria Sharapova \"(quarti di finale)\"\n Petra Kvitov\u00e1 \"(secondo turno)\"\n Angelique Kerber (campionessa) \n Venus Williams \"(primo turno)\"\n Karol\u00edna Pl\u00ed\u0161kov\u00e1 \"(terzo turno)\"\n Carla Su\u00e1rez Navarro \"(quarti di finale)\"\n Timea Bacsinszky \"(secondo turno)\"\n Belinda Bencic \"(quarto turno)\"\n Roberta Vinci \"(terzo turno)\"\n Victoria Azarenka \"(quarti di finale)\"\n Madison Keys \"(quarto turno)\"\n Caroline Wozniacki \"(primo turno)\"\n Sara Errani \"(primo turno)\"\n Elina Svitolina \"(secondo turno)\"\n Jelena Jankovi\u0107 \"(secondo turno)\"\n Ana Ivanovi\u0107 \"(terzo turno)\"\n Ekaterina Makarova \"(quarto turno)\"\n Andrea Petkovi\u0107 \"(primo turno)\"\n Svetlana Kuznetsova \"(secondo turno)\"\n Sloane Stephens \"(primo turno)\"\n Samantha Stosur \"(primo turno)\"\n Anastasia Pavlyuchenkova \"(primo turno)\"\n Anna Karol\u00edna Schmiedlov\u00e1 \"(primo turno)\"\n Kristina Mladenovic \"(terzo turno)\"\n Irina-Camelia Begu \"(primo turno)\"\n Sabine Lisicki \"(secondo turno)\"\n Lesia Tsurenko \"(primo turno)\"\n Caroline Garcia \"(primo turno)\""}
{"id": "5790149", "revid": "122246", "url": "https://it.wikipedia.org/wiki?curid=5790149", "title": "Rennes Volley 35 2013-2014", "text": "Questa voce raccoglie le informazioni riguardanti il Rennes Volley 35 nelle competizioni ufficiali della stagione 2013-2014.\nOrganigramma societario.\nArea direttiva\nArea organizzativa\nArea tecnica"}
{"id": "5790151", "revid": "287204", "url": "https://it.wikipedia.org/wiki?curid=5790151", "title": "National Hockey League 1973-1974", "text": "La stagione 1973-1974 \u00e8 stata la 57\u00aa edizione della National Hockey League. La stagione regolare inizi\u00f2 il 10 ottobre 1973 e si concluse il 7 aprile 1974, mentre i playoff della Stanley Cup terminarono il 5 maggio 1974. I Chicago Blackhawks ospitarono l'NHL All-Star Game presso il Chicago Stadium il 29 gennaio 1974. I Philadelphia Flyers sconfissero i Boston Bruins nella finale di Stanley Cup per 4-2, conquistando il primo titolo nella loro storia.\nQuesta fu l'ultima stagione nella storia della NHL prima dell'introduzione delle Conference, nonch\u00e9 l'ultima disputata con sole due division, dominate rispettivamente dai Boston Bruins e dai Philadelphia Flyers, le due future finaliste. Al termine della stagione regolare i Bruins riuscirono nell'impresa di piazzare quattro suoi giocatori nei primi quattro posti della classifica marcatori, mentre Phil Esposito vinse per il quarto anno consecutivo l'Art Ross Trophy, il quinto in sei anni. Dal punto di vista finanziario proseguirono i problemi dei California Golden Seals, al punto che nel mese di febbraio il proprietario della franchigia Charles Finley fu costretto a venderla temporaneamente alla lega per 6,85 milioni di dollari.\nLa vittoria della Stanley Cup da parte dei Philadelphia Flyers rappresent\u00f2 il primo successo di una franchigia creata dopo la fine dell'era Original Six avvenuta nel 1967. Il suo allenatore Fred Shero fu il primo a ricevere un nuovo premio istituito proprio quell'anno, il Jack Adams Award.\nPre-season.\nNHL Amateur Draft.\nL'Amateur Draft si tenne il 15 maggio 1973 presso gli uffici della National Hockey League di Montr\u00e9al, in Qu\u00e9bec. I New York Islanders nominarono come prima scelta assoluta il difensore canadese Denis Potvin. Altri giocatori rilevanti all'esordio in NHL furono Lanny McDonald, Tom Lysiak, Dennis Ververgaert e Bob Gainey.\nStagione regolare.\nStatistiche.\nClassifica marcatori.\nLa seguente lista elenca i migliori marcatori al termine della stagione regolare.\nClassifica portieri.\nLa seguente lista elenca i migliori portieri al termine della stagione regolare.\nPlayoff.\nAl termine della stagione regolare le migliori 8 squadre del campionato si sono qualificate per i playoff. I Boston Bruins ottennero il miglior record della lega con 113 punti.\nTabellone playoff.\nI quarti di finale vedono affrontarsi squadre provenienti dalla stessa division, la prima qualificata contro la quarta e la seconda contro la terza; il tabellone \u00e8 strutturato in modo che le vincitrici delle due division possano affrontarsi solo nella finale di Stanley Cup. In tutti e tre i turni di playoff si gioca al meglio delle sette sfide con il formato 2-2-1-1-1: la squadra migliore in stagione regolare avrebbe disputato in casa Gara-1 e 2, (se necessario anche Gara-5 e 7), mentre quella posizionata peggio avrebbe giocato nel proprio palazzetto Gara-3 e 4 (se necessario anche Gara-6).\nStanley Cup.\nLa finale della Stanley Cup 1974 \u00e8 stata una serie al meglio delle sette gare che ha determinato il campione della National Hockey League per la stagione 1973-74. I Philadelphia Flyers hanno sconfitto i Boston Bruins in sei partite e si sono aggiudicati la prima Stanley Cup nella loro storia.\nPremi NHL.\nNHL All-Star Team.\nFirst All-Star Team\nSecond All-Star Team"}
{"id": "5790154", "revid": "106908", "url": "https://it.wikipedia.org/wiki?curid=5790154", "title": "Landers", "text": "Landers \u00e8 una comunit\u00e0 non incorporata degli Stati Uniti d'America, situata nella Contea di San Bernardino dello stato della California.\nGeografia fisica.\nLanders si trova nella Homestead Valley, nella parte sudorientale del deserto del Mojave, a circa sopra il livello del mare.\nLanders, che si trova 14 miglia a nord della Yucca Valley, confina a sudest con la citt\u00e0 di Joshua Tree, con Johnson Valley a nord e con Pioneertown a sudovest. La California State Route 247, chiamata \"Old Woman Springs Road\" nella zona, attraversa Landers, partendo dalla Yucca Valley dirigendosi a nord verso Barstow.\nGiant Rock.\nVicino a Landers, a nord, si trova la Giant Rock, una roccia con una superficie di , reputata essere il pi\u00f9 grande masso solitario del mondo. Era un elemento sacro per i nativi della regione ed era il luogo dove si riunivano annualmente le trib\u00f9 del nord e quelle del sud.\nTra gli anni cinquanta e settanta del '900, era un punto di raduno per l'annuale Spacecraft Conventions of UFO enthusiasts. Nella zona, tra il 1957 e il 1959, George Van Tassel ha fatto costruire l'Integratron, una struttura a forma di cupola in cui, sosteneva Van Tassel, fosse possibile ringiovanire, sperimentare l'anti gravit\u00e0 e i viaggi temporali.\nStoria.\nIl terremoto di Landers.\nIl 28 giugno 1992 l'area fu l'epicentro di quello che divenne noto come \"Terremoto di Landers\", un terremoto di magnitudo 7,3."}
{"id": "5790161", "revid": "6923", "url": "https://it.wikipedia.org/wiki?curid=5790161", "title": "Museo di storia naturale dell'Universit\u00e0 di Pisa", "text": "Il Museo di storia naturale dell'Universit\u00e0 di Pisa \u00e8 un museo situato a Calci, in Provincia di Pisa. Fa parte del sistema museale di Ateneo dell'Universit\u00e0 di Pisa e, fondato nel 1591, \u00e8 una delle istituzioni museali pi\u00f9 antiche del mondo.\nStoria.\nL\u2019origine del museo risale al Cinquecento, quando il granduca di Toscana Ferdinando I de' Medici istitu\u00ec, annessa al Giardino dei Semplici, una \"Wunderkammer\" (camera delle meraviglie). Queste erano delle gallerie che raccoglievano reperti naturali bizzarri o rari, molto diffuse nelle corti europee di quel periodo. A differenza di molte delle altre camere delle meraviglie, quella di Pisa \u00e8 sempre stata legata all\u2019istituzione universitaria cittadina; la direzione fu infatti affidata a Luca Ghini, fondatore e curatore dell\u2019orto botanico. Questo legame fece s\u00ec che la collezione prendesse, quasi fin dall\u2019inizio, una connotazione pi\u00f9 rigorosa e scientifica. Nel 1595 Ferdinando dispose che le varie collezioni naturalistiche fiorentine fossero portate nella galleria e nell\u2019anno seguente con una bolla ufficializz\u00f2 l\u2019istituzione, fondando cos\u00ec uno dei primi musei al mondo.\nDurante il Seicento il museo and\u00f2 incontro a una fase di declino dovuta anche al cambio di atteggiamento che si ebbe nei confronti di Pisa quando il Granducato pass\u00f2 dalle mani di Ferdinando I a quelle di Cosimo II e pochi anni dopo a Ferdinando II. Infatti fu proprio il fratello di quest\u2019ultimo, il Cardinal Leopoldo, ad incaricare nel 1672 Niccol\u00f2 Stenone di redigere l\u2019inventario degli oggetti presenti nella galleria, scegliere i pezzi pi\u00f9 pregevoli e portarli a Firenze per essere esposti nella neonata galleria fiorentina. Tuttavia, nonostante Stenone abbia prelevato una parte considerevole dei reperti, le collezioni del museo continuarono ad arricchirsi grazie ai lasciti delle collezioni dei vari prefetti. La fase di declino del museo termin\u00f2 nel 1737, quando il Granducato di Toscana pass\u00f2 dai Medici ai Lorena. Con i Lorena al governo e con il diffondersi del pensiero illuminista, l\u2019universit\u00e0 pisana riacquist\u00f2 prestigio e fama e il museo si arricch\u00ec di nuove collezioni: in particolare, nel 1747, Francesco I di Lorena acquist\u00f2 per il museo una parte importante della collezione malacologica del medico fiorentino Niccol\u00f2 Gualtieri, comprendente anche pi\u00f9 di tremila esemplari raccolti dal naturalista olandese Georg Eberhard Rumphius.\n\u00c8 per\u00f2 nell\u2019Ottocento che il museo ha il periodo di massima espansione: infatti, nel 1814, l\u2019universit\u00e0 di Pisa decise di separare le cattedre degli insegnamenti scientifici affidando a Gaetano Savi quella di Botanica e a Giorgio Santi quella di zoologia, paleontologia e geologia; questa separazione delle cattedre fece s\u00ec che anche il museo, che all\u2019epoca comprendeva sotto un'unica direzione anche le collezioni botaniche, fosse diviso in due amministrazioni distinte con una maggiore autonomia decisionale.\nSotto la direzione di Paolo Savi le collezioni si arricchirono enormemente, gli spazi espositivi vennero ampliati e vennero pubblicati centinaia di scritti. Inoltre Savi, con l\u2019aiuto di Pacini e Studiati, in 5 anni port\u00f2 a compimento 170 tassidermie di mammiferi e 1274 di uccelli, che ancora oggi sono parte integrante delle collezioni storiche del museo. Tra questi compaiono anche i primi diorami mai realizzati. Nel 1842 la cattedra di geologia venne separata da quelle di zoologia e paleontologia e Savi chiam\u00f2 a ricoprirla il napoletano Leopoldo Pilla, che port\u00f2 con s\u00e9 un gran numero di rocce vesuviane e di cristalli. A Pilla, nel 1849, successe Giuseppe Malpighi, il quale raccolse il primo nucleo delle collezioni paleontologiche. Con la morte di Paolo Savi avvenuta nel 1871, le cattedre e la direzione del museo passarono a Richiardi, il quale raccolse un\u2019importante collezione di cetacei e di pesci. Inoltre \u00e8 a lui che si devono i preparati zootomici della collezione di anatomia comparata.\nA inizio Novecento il museo fu scosso, come del resto gran parte del mondo, dalle guerre mondiali, uscendone anch\u2019esso ferito. Infatti durante la seconda guerra mondiale alcune delle collezioni vennero danneggiate dai bombardamenti alleati e il museo rimase chiuso sino a quando il professore Ezio Tongiorgi non si prodig\u00f2 affinch\u00e9 parte della certosa di Calci, ormai abbandonata dai monaci, fosse affidata, in uso perpetuo e gratuito, all'Universit\u00e0 al fine di costituirvi il Museo di Storia Naturale, di cui divenne direttore curandone il trasferimento e l'allestimento.\nA fine 2016, mentre stava gi\u00e0 da una decina di anni andando incontro ad una fase di rinnovamento totale, il museo ha ricevuto una donazione da parte della fondazione Barbero di una collezione di pi\u00f9 di 550 animali in tassidermia, perlopi\u00f9 mammiferi. Questa donazione rappresenta la pi\u00f9 grande acquisizione che il museo abbia fatto dall'Ottocento.\nPercorso espositivo.\nIl museo, dal 2015, sta riorganizzando ed ampliando il proprio percorso espositivo, anche per ospitare la donazione della collezione Giorgio Barbero. I lavori dovrebbero finire nel 2019. In particolare, le sezioni che hanno subito le maggiori modifiche sono state la \"Galleria dei monotremi, marsupiali e carnivori\" e la \"Galleria degli erbivori\". Altri interventi interesseranno la sezione dedicata ai dinosauri e quella dedicata ai primati.\nGalleria storica.\nLa Galleria storica apre il percorso espositivo ed ha lo scopo di illustrare la storia del Museo e delle sue collezioni. Essa \u00e8 concepita come un percorso a ritroso nella storia dell'istituzione, dal Novecento sino alla sua nascita a met\u00e0 del Cinquecento con la \"Camera delle meraviglie\".\nIl Novecento \u00e8 rappresentato principalmente dalle molteplici pubblicazioni di Giovanni D'Achiardi, in cui vengono descritti i vari minerali e i clich\u00e9 originari usati per riportare le strutture cristalline di questi. Va citato il clich\u00e9 usato nella pubblicazione del 1905 nella quale D'Achiardi descrisse per la prima volta la dachiardite.\nLa sezione ottocentesca della galleria \u00e8 quella pi\u00f9 grande ed \u00e8 quasi interamente dedicata al lavoro di Paolo Savi, direttore del Museo dal 1823 al 1871, che contribu\u00ec significativamente ad ingrandire la collezione museale grazie ad acquisti e preparati zoologici. Qui spiccano gli imponenti scheletri di elefante asiatico e di giraffa, le grandi difese di mammut meridionale e l'omero di elefante dalle zanne dritte. In alcune vetrine successive sono esposti vari esemplari di uccelli esotici, tra cui una coppia di quetzal pavonini e molte specie di buceri e pappagalli. Un'altra vetrina \u00e8 dedicata agli uccelli incapaci di volare, tra i quali sono esposti anche esemplari di kakapo, di struzzo somalo, gi\u00e0 presente nel 1828, di casuario e di kiwi, gi\u00e0 citato in una nota del 1849. Un'ampia parte di questa sezione \u00e8 dedicata ai diorami eseguiti da Savi; egli infatti fu il primo a ricreare scene realistiche di vita con animali tassidermizzati. Tra i tanti ve ne sono quattro di grandi dimensioni che, essendo stati realizzati tra il 1820 e il 1830, vengono considerati i primi mai realizzati: in essi sono rappresentati una scena di caccia al cinghiale con cani, un condor delle Ande che si nutre di una carcassa di asino, un'antilope cacciata da una leonessa e un lupo che caccia un agnello con dei cani pastore. Importanti sono anche alcuni rari esemplari di specie e sottospecie ormai estinte, tra i quali ricordiamo il fregilupo dell'isola di R\u00e9union, del quale esistono solo 19 esemplari tassidermizzati; la colomba migratrice del Nord America; l'alca impenne, uccello simile ai pinguini inabile al volo di cui esistono circa solo 40 esemplari in tassidermia; un esemplare di potoroo dalla faccia larga, piccolo marsupiale australiano estintosi nel 1875, e un gioven esemplare di leone berbero, di cui \u00e8 presente anche il cranio. Sia questo esemplare che quello di tigre esposto anch'esso in questa sala sono stati montati con le pupille semilunari tipiche dei gatti, e non circolari come questi animali hanno in realt\u00e0; questo \u00e8 dovuto al fatto che nell'Ottocento il preparatore montava le pelli senza conoscere la vera fattezza degli animali, riprendendo i caratteri dagli animali che conosceva e riteneva pi\u00f9 simili.\nIn questa sezione c'\u00e8 anche una delle poche collezione di invertebrati, per lo pi\u00f9 Cnidari, realizzati in vetro soffiato dai fratelli Leopold e Rudolf Blaschka, composta da 51 modelli anatomicamente perfetti.\nNel Settecento Francesco I di Lorena acquist\u00f2 per il museo una parte della collezione malacologica del medico fiorentino Niccol\u00f2 Gualtieri, che comprende anche pi\u00f9 di tremila esemplari raccolti dal naturalista olandese Georg Eberhard Rumphius con le riproduzioni cartacee fedeli e sovrapponibili che furono studiate da Linneo, il che rende i reperti di questa collezione gli olotipi delle specie descritte.\nCamera delle meraviglie.\nAlla fine della galleria, in una stanza adiacente, \u00e8 stata replicata una tipica \"camera delle meraviglie\", o \"wunderkammer\", seicentesca alla quale si accede attraverso un'anticamera, nella quale, oltre al cranio di un ippopotamo e uno scheletro completo di dromedario, proveniente dalla tenuta di San Rossore, vi \u00e8 la ricostruzione tridimensionale del quadro \"Lo scarabattolo\" di Domenico Remps. La scelta di ricreare proprio questo dipinto non \u00e8 dovuta solo al fatto che esso riproduce una camera delle meraviglie, ma soprattutto al fatto che in essa \u00e8 raffigurato il \"cranio pietrificato con corallo\" gi\u00e0 presente nell'inventario del museo all'epoca di Francesco I di Lorena e ancora oggi esposto nella \"wunderkammer\".\nDall'anticamera si accede poi alla Camera delle meraviglie vera e propria, che \u00e8 stata il primo nucleo delle collezioni del museo da quando Ferdinando I de' Medici ne chiese l'istituzione presso il giardino dei semplici pisano. In queste camere venivano raccolti reperti naturali e non, suddivisi in tre categorie: i \"naturalia\", reperti naturali, i \"curiosa\", oggetti strani e curiosi, e gli \"artificialia\", particolari oggetti modificati. Gli oggetti oggi qui contenuti sono di varie epoche, anche molto recenti; tuttavia ve ne sono alcuni di importanza storica in quanto gi\u00e0 citati nell'inventario (\"Indice di cose naturali\") redatto presumibilmente da Niccol\u00f2 Stenone su richiesta del Granduca Francesco I di Lorena nel XVIII secolo, tra cui, come esempi di \"curiosia\" e \"naturalia\", una mano di corallo che \"fa castagna\", gesto scaramantico e volgare, e i crani di un bucero rinoceronte e di un bucero cespuglioso, rari uccelli delle Indie orientali, all'epoca spacciati per crani di Araba Fenice. Tra gli \"artificialia\" storici troviamo invece due conchiglie lavorate e messe in oro; una catena di denti di scimmia legati in filo e il teschio umano pietrificato con sopra montato un rametto di corallo rosso che in passato si pensava fosse di formazione naturale e che venne descritto nell'inventario come \"testa umana pietrificata sopra la quale \u00e8 nata una branchetta di corallo\".\nNella \"wunderkammer\" \u00e8 presente anche un dente di narvalo, simbolo di fertilit\u00e0 che si pensava fosse il corno del mitico unicorno. Tuttavia, il 6 marzo 2015 il Museo ha subito il furto di un altro dente di narvalo e di un corno di rinoceronte risalenti al XVII secolo, anch'essi conservati in questa sala. Dopo questo furto, del valore di oltre 30.000 euro, il sistema di videosorveglianza interna \u00e8 stato rafforzato.\nSezione anfibi e rettili.\nLa galleria degli anfibi e dei rettili espone reperti provenienti dalla collezione storica del Museo qui suddivisi con criterio tassonomico.\nNella prima sezione sono esposti esemplari di anfibi tassidermizzati e conservati in formalina. Tra i reperti pi\u00f9 importanti vi \u00e8 una salamandra gigante giapponese, la seconda salamandra pi\u00f9 grande del mondo. Il resto della sala \u00e8 dedicato ai rettili, suddivisi negli ordini ancora viventi: Crocodylia, Testudines, Squamata e Rhynchocephalia.\nNella sezione dei loricati sono esposti un alligatore, un caimano comune, uno scheletro di alligatore del Mississippi e un cranio di gaviale.\nNella sezione dedicata ai Testudines o Cheloni si trova esposto un carapace di tartaruga liuto, una delle pi\u00f9 grandi tartarughe viventi, una tartaruga marina, una testuggine di palude e una terrestre messe a confronto e uno scheletro di testuggine neonata. Nell'ultima sezione sono raccolti i reperti di Squamata divisi in Lacertilia (lucertole e simili) e Serpentes (serpenti). Tra i reperti degni di rilievo troviamo uno scheletro e un preparato di emipene di un serpente. In questa sezione \u00e8 esposto anche l'unica specie di rincocefalo ancora esistente: il tuatara, rettile endemico della Nuova Zelanda.\nSezione mammologica.\nLa sezione dei mammiferi occupa la maggior parte del percorso espositivo del museo; in essa sono esposti in ordine sistematico un gran numero di esemplari tassidermizzati provenienti sia dalla collezione storica del museo sia dalla collezione Giorgio Barbero, acquisita dal museo nel 2016.\nGalleria dei primati.\nLa galleria dedicata all'ordine dei primati ospita esemplari sia in tassidermia che in forma di preparati osteologici in gran parte ottocenteschi e le circa 45 specie qui esposte appartengono a 12 delle 15 famiglie dell'ordine. L'esposizione segue l'ordine tassonomico, quindi all'inizio della sala si trovano alcune specie del sottordine degli strepsirrini, tra le quali un esemplare di\naye-aye e uno di indri, entrambi a rischio di estinzioni. Di particolare importanza \u00e8 tuttavia la collezione di scimmie aplorrine, nella quale troviamo un esemplare di tarsio spettro e di chirogaleo medio; vari esemplari di scimmie del Nuovo Mondo, tra i quali i rari leontocebo rosalia (sottospecie \"L. r. rosalia\"), murichi meridionale, atele dalla faccia rossa e il rarissimo Tamarino edipo; molti esemplari di cercopitecidi, tra cui il Cinopiteco, specie a rischio critico di estinzione, la Nasica, il Drillo, il Mandrillo e un Babbuino della Guinea proveniente dal Giardino zoologico di Pistoia. Particolare \u00e8 un piccolo diorama ottocentesco, realizzato da Paolo Savi, che mostra un giovane macaco cinomolgo, scimmia asiatica, interagire con un giovane di cercopiteco grigioverde che invece \u00e8 una scimmia africana. L'esposizione si conclude con le scimmie antropomorfe, con esemplari di Gibbone cenerino, di Orango del Borneo, del quale \u00e8 presente anche lo scheletro, e di Scimpanz\u00e9; inoltre \u00e8 presente anche una replica in cartapesta di scheletro di Gorilla occidentale.\nSala \"C'era una volta\u2026 l'uomo\".\nIn essa sono sintetizzati tre momenti significativi della storia dell'evoluzione dell'uomo: vi figurano la ricostruzione di due esemplari di Australopithecus afarensis, quella di due uomini di Neanderthal e, per finire, la riproduzione in scala 1:1 di una porzione di parete dipinta della grotta di Chauvet, risalente a 31.000 anni fa, che costituisce una delle pi\u00f9 antiche testimonianze di arte parietale.\nGalleria dei Cetacei.\nSebbene nelle collezioni del Museo, i reperti di cetacei siano presenti sin da quando il museo era poco pi\u00f9 di una galleria annessa all'orto dei Semplici; la collezione cetaceologica si \u00e8 arricchita notevolmente tra la seconda met\u00e0 dell'Ottocento e gli inizi del Novecento, grazie all'impulso dell'allora direttore Sebastiano Richiardi che, volendo creare una collezione che avesse almeno un esemplare per ogni specie di cetaceo esistente, acquis\u00ec reperti provenienti da tutto il mondo che si andare ad aggiungere ai soli 10 esemplari, probabilmente settecenteschi, tra i quali la mandibola del capodoglio spiaggiatosi nel 1714 a Populonia e oggi esposto nella galleria storica del Museo, che il Museo ospitava prima del suo arrivo.\nLe acquisizioni pi\u00f9 recenti sono invece legate a spiaggiamenti locali.\nAd oggi la collezione conta pi\u00f9 di 50 reperti di cetacei attuali, principalmente elementi scheletri sebbene non manchino preparati conservati in liquido e preparati in tassidermia, e pur non essendo la pi\u00f9 vasta in Italia \u00e8 la prima per diversit\u00e0 di specie; infatti comprende 27 specie diverse, alcune delle quali uniche in Italia e rare a livello interazione. Tra queste vi sono gli scheletri completi di cefalorinco di Hector, di lagenorinco rostrobianco, della neofocena e del rarissimo mesoplodonte di Bowdoin; oltre che a quelli di balenottera boreale e balenottera azzurra, quest'ultimo acquistato, sempre da Richiardi, nel 1900 dal Museo di Storia Naturale di Bergen, in Norvegia, per circa tremila lire d'oro e pagato dal Ministero della pubblica istruzione. Inoltre il Museo ospita anche gli unici scheletri di adulti presenti in Italia di Megattera e di balena franca nordatlantica, gli unici due scheletri di orca, gli unici due completi di beluga e l'unico completo di iperodonte boreale.\nA fianco della collezione di cetacei attuali, il museo possiede anche vari reperti di cetacei fossili di varie provenienze e acquisizioni, anche se una gran parte sono stati donati al Museo dal paleontologo fiorentino Roberto Lawley, come ad esempio i resti di un individuo di Etruridelphis giulii.\nL'esposizione dei reperti \u00e8 suddivisa in due ambienti distinti, la \"scala dell'origine dei cetacei\" e la \"galleria dei cetacei\" vera e propria.\nNel primo di questi due ambienti viene presentata la storia evolutiva dei cetacei attraverso un percorso tattile con fossili originali, calchi e ricostruzioni tridimensionali. Ad aprire il percorso sono lo scheletro fossile di \"Hippopotamus antiquus\" ritrovato nei pressi di Roma e avente un'et\u00e0 compresa tra i 40.000 e 100.000 anni, e una ricostruzione di indoio, mammifero terrestre considerato un antenato dei moderni cetacei; a seguire viene fatta una panoramica sull'evoluzione anatomica a cui i cetacei sono andati incontro. L'esposizione prosegue poi con il calco di uno scheletro e la ricostruzione tridimensionale di un \"Ambulocetus natans\", antico cetaceo che probabilmente era in grado sia di nuotare che di camminare e con l'olotipo di \"Aegyptocetus tarfa\" rinvenuto nel 2002 da un tagliatore di marmi di Pietrasanta in un blocco di calcare egiziano. Il percorso termina poi con una serie di calchi di fossili appartenenti ai \"neoceti\".\nLa galleria dei cetacei vera e proprio si trova nel locale seguente all'interno del locale detto \"Loggione della Vigna\", uno spazio lungo 110 metri sormontato da una copertura a capanna che, quando la Certosa era ancora abitata dai frati veniva utilizzato per l'essiccazione al vento di fieno e granaglie che erano poi conservati nei numerosi silos collocati al limitare della struttura. Oggi questo ambiente \u00e8 chiuso da grandi vetrate e ospitando 28 scheletri, risulta essere la pi\u00f9 grande esposizione permanente di cetacei d'Italia oltre che l'unico posto al mondo dove sia possibili vedere nel solito ambiente gli scheletri completi dei tre animali pi\u00f9 grandi esistenti, ovvero la balenottera azzurra, la balenottera boreale e balenottera comune.\nL'esposizione \u00e8 organizzata dal 2018 in otto aree tematiche nelle quali sono raggruppati i reperti esposti, rappresentati oltre che dai 28 scheletri delle 27 specie presenti in collezione, anche da 11 modelli a grandezza naturale, alcuni preparati in tassidermia come i fanoni di balena franca boreale, cinque calchi di fossili per lo pi\u00f9 scoperti e studiati dal team dell'Universit\u00e0 di Pisa, come quello di \"Livyatan melvillei\" (o leviatano), oltre che da fossili veri, come gli olotipi di \"Balaenula astensis\", ritrovato a Portacomaro nel 1940, e di \"Balaena montanlionis\", scoperto vicino a Montaione nel 1871.\nGalleria D'Achiardi.\nLa galleria che ospita le collezioni mineralogiche, dedicata a Antonio D'Achiardi, \u00e8 stata aperta per la prima volta nel 1994 ed ospita varie collezioni alcune delle quali anche di recente acquisizione.\nIl primo nucleo delle collezioni arriv\u00f2 all'universit\u00e0 di Pisa nel 1843, quando il Granduca Leopoldo acquist\u00f2 la collezione di prodotti vulcanici da Leopoldo Pilla, da due anni professore di geologia dell'ateneo pisano, accordandogli in cambio un vitalizio di 280 ducati. Il Museo conserva, di questa antica collezione, 269 campioni. Tra fine Ottocento e inizio Novecento, le collezioni mineralogiche del museo vennero notevolmente ampliante grazie anche all'importante contributo del mineralogista Antonio D'Achiardi, al quale \u00e8 oggi dedicata la galleria, e del figlio Giovanni D'Achiardi. Nel 2002 il museo acquis\u00ec le collezioni \"Cerpelli\" e \"D'Amore\" e in tale occasione la galleria fu completamente rinnovata. L'attuale disposizione museale risale tuttavia al 2014 quando essa fu ampliata e dotata di una sala laterale interattiva e per la didattica, dove \u00e8 possibile osservare varie propriet\u00e0 fisiche dei minerali, compreso il fenomeno della fluorescenza.\nIl Museo possiede circa campioni di minerali e rocce, tra i quali spiccano i cristalli di jordanite, originariamente classificati come geocronite, provenienti dalla miniera di Valdicastello a Pietrasanta; le cristallizzazioni a solfuri e solfosali della miniera del Bottino a Stazzema, (Lucca), che costituiscono la \"Collezione Cerpelli\", acquisita dal Museo grazie al contributo della SAI nel 1999, e un esemplare di grandi dimensioni proveniente dalle pegmatiti elbane, con oltre 30 cristalli di tormalina di colore verde associati a rosette di cristalli micacei di lepidolite. Nella Galleria sono esposti anche alcune meteoriti, fra i campioni pi\u00f9 importanti vi \u00e8 l'intera massa della meteorite di Bagnone (ottaedrite IIIAB, 48 kg), la seconda per dimensioni mai ritrovate in Italia.\nNell'ottobre 2016 \u00e8 stata inaugurata la sala laterale della galleria dedicata alla collezione Del Taglia. Essa ospita parte della collezione di Armando Del Taglia, una raccolta di minerali delle geodi dei marmi provenienti dalle Alpi Apuane.\nSale dell'evoluzione geo-paleontologica dei monti Pisani.\nQuesta sezione del Museo, aperta nell'aprile 2006, \u00e8 dedicata all'evoluzione geo-paleontologia del territorio dove oggi sorgono i monti Pisani ed in particolare alle tre ere che hanno lasciato, in questi luoghi, il maggior numero di resti fossili.\nLa sezione \u00e8 suddivisa in tre sale precedute da tre vestiboli; le sale ospitano una riproduzione a grandezza naturale di quello che era l'ambiente all'epoca di riferimento, mentre nei vestiboli sono esposti i reperti fossili e geologici originali di ci\u00f2 che \u00e8 stato riprodotto.\nLa prima sala \u00e8 dedicata al carbonifero, infatti \u00e8 qui riprodotta una foresta di circa 300 milioni di anni fa, ricostruita sulla base dei fossili vegetali provenienti dagli \"scisti di San Lorenzo\" ed esposti nel primo vestibolo. La sala successiva \u00e8 dedicata al periodo mesozoico ed \u00e8 qui stata ricostruita una pianura alluvionale triassica di 217 milioni di anni fa, calpestata da varie specie di dinosauri le cui orme sono state ritrovate sui monti Pisani, fra queste vi \u00e8 anche l'orma fossile di Grallator toscanus, una delle pi\u00f9 antiche testimonianze delle presenza dei dinosauri in Italia e nel mondo. La terza e ultima sala ci porta nel cenozoico di 3 milioni di anni fa, quando il territorio pisano era sommerso dall'oceano. I protagonisti di questa sala sono la riproduzione di mako gigante, un gigantesco squalo preistorico di cui oggi rimangono solo i denti; la riproduzione di \"Hemisyntrachelus pisanus\", un delfino fossile e la riproduzione di foca etrusca, foca preistorica il cui scheletro, visibile nel vestibolo, \u00e8 il pi\u00f9 completo fossile di foca mai rinvenuto nell'emisfero boreale.\nSala della preistoria dei monti Pisani.\nRealizzata nel 2007 in omaggio alla memoria di Ezio Tongiorgi e Antonio Mario Radmilli, la sala contiene reperti archeologici provenienti da siti della Toscana settentrionale.\nDue vetrine sono dedicate alla Grotta del Leone (Agnano, Pisa) scavata da Tongiorgi dal 1947 al 1951 e successivamente da Radmilli dal 1969 al 1974. In essa sono stati rinvenuti resti di industrie litiche del Paleolitico superiore (Epigravettiano antico e finale), del Neolitico (materiali della Ceramica a Linee Incise e della successiva Cultura della Lagozza), sepolture dell'et\u00e0 del Rame e resti dell'et\u00e0 del Bronzo e dell'et\u00e0 del Ferro.\nUna vetrina \u00e8 dedicata al Riparo della Romita (Asciano, Pisa), scavato da Renato Peroni nel 1955 e nel 1956, e rappresentante una delle poche serie stratigrafiche complete della Toscana dal Neolitico antico all'et\u00e0 barbarica, e a Poggio di Mezzo (San Rossore, Pisa), un insediamento nel quale sono state trovate industrie del Neolitico e dell'et\u00e0 del Rame.\nL'ultima vetrina \u00e8 dedicata alla Collezione Regnoli, donata al Museo nel 1867, che comprende reperti trovati da Regnoli stesso nella zona di Pisa e Lucca.\nLa Terra tra Mito e Scienza.\nLa Terra tra Mito e Scienza \u00e8 un settore didattico-espositivo pensato, oltre che per la fruizione da parte del pubblico, per lo svolgimento di attivit\u00e0 educative destinate a scuole o a comitive.\nIl tema \u00e8 quello dell'origine della Terra e della vita, attraverso l'interpretazione che ne \u00e8 stata data dal mito prima e dalla scienza poi. Lo spazio dedicato al mito \u00e8 dominato dal Diluvio Universale, con una riproduzione in legno lunga circa dieci metri dell'Arca di No\u00e8 contenente oltre centocinquanta animali naturalizzati.\nOltre che di quello del Diluvio sono presenti anche le storie di altri miti alimentati da un'errata interpretazione dei resti fossili, come quello dei Ciclopi, fomentato dai ritrovamenti di crani di elefanti nani in Sicilia, o quello dell'Unicorno, rinvigorito anch'esso dai ritrovamenti di fossili di corna di grandi vertebrati ed in particolare del dente del narvalo, un cetaceo che oggi vive nel Mare Artico.\nNello spazio dedicato alla scienza viene affrontata l'origine e l'evoluzione della Terra, con un approfondimento dedicato ai vulcani, per poi arrivare alla comparsa e all'evoluzione della vita nelle sue prime forme, i protisti, dei quali ci sono riproduzioni a grandezza d'uomo.\nAcquario d'acqua dolce.\nIl Museo \u00e8 sede del pi\u00f9 grande acquario d'acqua dolce d'Italia. L'idea di ospitare anche animali vivi risale agli inizi degli anni Ottanta, quando Ezio Tongiorgi fece allestire per alcuni mesi degli acquari nelle cantine della Certosa ormai dismesse. \u00c8 per\u00f2 nel 2008 che l'acquario diventa un'esposizione permanente del museo, infatti 24 vasche furono nuovamente installate nella cantina, andando cos\u00ec a creare il primo dei cinque settori attuali. Il 13 maggio 2016 sono state inaugurate le altre quattro sezioni che hanno portato l'acquario a essere il pi\u00f9 grande d'Italia, con i suoi 60.000 litri d'acqua dolce.\nIl primo settore dell'esposizione \u00e8 interamente dedica al lago Tanganica e ospita vari esemplari di ciclidi appartenenti al genere \"Tropheus\". La sezione successiva \u00e8 dedica all'evoluzione, infatti qui ritroviamo da veri e propri fossili viventi a esemplari di rettili, passando dai pesci pi\u00f9 moderni e dagli anfibi. Tra gli altri, in questa sezione sono ospitati i dipnoi, gli arowana, alcuni pesci palla d'acqua dolce, una colonia di axolotl, una tartaruga del guscio molle, un esemplare di \"Mata mata\" e una tartaruga del naso a porcello soprannominata Piggy. Il terzo settore ospita la vasca pi\u00f9 grande ed \u00e8 unicamente dedicato alle carpe koi. Il quarto e il quinto settore sono invece dedicati alla biodiversit\u00e0 ittica mondiale e accolgono esemplari come l'asiatico gurami gigante o gli americani pesce oscar e il luccio alligatore.\nMostre temporanee.\nTra quelle scientifiche negli ultimi anni sono apparse \"Abissi, terra aliena\"; \"Predatori del microcosmo\" e \"Squali, predatori perfetti\", quest'ultima dedicata agli squali con reperti veri e modelli a grandezza naturale. Infine, \"Terra dei giganti\", dedicata ai dinosauri, con esposti modelli a grandezza naturale.\nTra le mostre artistiche si ricordano quelle su Mahatma Gandhi, dal titolo \"Gandhi e i tessitori della pace\" e una dal nome \"Bestiario\" con opere di Roberto Barbuti."}
{"id": "5790186", "revid": "110157", "url": "https://it.wikipedia.org/wiki?curid=5790186", "title": "Baltic League 2013", "text": "La Baltic League 2013 \u00e8 stata la 3\u00aa edizione dell'omonimo torneo di football americano.\nHa avuto inizio il 1\u00ba giugno e si \u00e8 conclusa il 31 agosto con la finale vinta per 13-0 dagli estoni Tartu Titans sui lettoni Riga Mad Dogs.\nStagione regolare.\nClassifica.\nLa classifica della regular season \u00e8 la seguente:"}
{"id": "5790188", "revid": "729019", "url": "https://it.wikipedia.org/wiki?curid=5790188", "title": "Isole Poor Knights", "text": "Le Isole Poor Knights sono un arcipelago di isole disabitate della Nuova Zelanda, situate a circa 50 km a nord-est di Whangarei, nella regione di Northland.\nL'arcipelago \u00e8 composto da due isole principali Tawhiti Rahi (1,51 km\u00b2) e Aorangi (1,01 km\u00b2), circondate da una serie di piccoli isolotti.\nFauna.\nLe isole sono l'unico sito di nidificazione della berta di Burrell (\"Ardenna bulleri\"), un uccello acquatico della famiglia Procellariidae.\nNel periodo estivo nelle acque intorno alle isole si assiste al raduno di centinaia di esemplari di pastinaca liscia (\"Dasyatis brevicaudata\") per motivi forse legati alla riproduzione."}
{"id": "5790191", "revid": "533647", "url": "https://it.wikipedia.org/wiki?curid=5790191", "title": "Pier Paolo Parisio", "text": "Biografia.\nFu celebre giurista ed insegn\u00f2 presso le Universit\u00e0 di Padova e di Bologna. Rimasto vedovo, entr\u00f2 nella carriera ecclesiastica. L'11 gennaio 1538 fu nominato vescovo di Nusco. Nel concistoro del 19 dicembre 1539 fu elevato alla dignit\u00e0 cardinalizia da papa Paolo III, ricevendo il titolo cardinalizio di Santa Balbina. Fu legato \"a latere\", con il cardinale Marcello Cervini, presso l'imperatore Carlo V che si trovava a Genova. Con i cardinali Reginald Pole e Giovanni Gerolamo Morone fu nominato presidente del Concilio di Trento.\nFu sepolto nella Basilica di Santa Maria degli Angeli e dei Martiri a Roma; suo nipote Flaminio Parisio, vescovo di Bitonto, fece erigere un elegante monumento con busto in marmo ed elogio funebre.\nOpere.\nLasci\u00f2 numerose opere di diritto civile e canonico, tra cui i 4 volumi di \"Consilia\", pubblicati postumi nel 1570."}
{"id": "5790192", "revid": "1305772", "url": "https://it.wikipedia.org/wiki?curid=5790192", "title": "Fabrica Schiell", "text": "Fabrica Schiell, chiamata anche Fabrica fra\u021bii Schiell (in italiano \"Fabbrica Fratelli Schiell\"), fu una industria metallurgica di Bra\u0219ov in Romania. Negli anni 1924-1926 l'impresa costru\u00ec il velivolo RA-BO-1, primo aereo costruito a Bra\u0219ov, su disegno degli ingegneri Radu Onciul e Bo Carlsson.\nStoria.\nFabrica Schiell aveva una storia in ambito metallurgico. Era dotata principalmente di forni Martin-Siemens, un forno elettrico e altri due forni, per la produzione di acciaio. La produzione poi passava alla forgiatura, lavorazioni meccaniche per turbine per acqua e per l'industria petrolifera.\nAeroplano RA-BO-1.\nCome laureandi al Politecnico di Vienna, gli ingegneri Radu Onciul e Bo Carlsson, furono assunti dalla Fabrica Schiell per la progettazione di un velivolo di nuova concezione. Il progetto fu finanziato da Andrei Popovici, segretario generale del Aeroclubului Rom\u00e2niei, con 100.000 lei.\nL'aereo era un monoplano bisposto contruito integralmente in legno, con fusoliera in balsa e ali telate. Il motore era un Gnome et Rh\u00f4ne da 80\u00a0hp.\nFurono costruiti due esemplari. Il primo terminato nel 1925 fu destinato alle prove statiche, il secondo fu terminato nel 1926 e provato in volo. Il velivolo fu denominato RA-BO-1, secondo le iniziali dei progettisti.\nAnche se fu concepito come aereo da addestramento esso fu utilizzato anche come aereo acrobatico dai capitani Gheorghe Jienescu e Gheorghe B\u0103nciulescu. Furono apprezzati per la loro qualit\u00e0. RA-BO-1 fu presentato nel 1927 all'esposizione internazionale dell'aviazione di Praga."}
{"id": "5790194", "revid": "57342", "url": "https://it.wikipedia.org/wiki?curid=5790194", "title": "Museo di Storia Naturale Pisa", "text": ""}
{"id": "5790203", "revid": "709565", "url": "https://it.wikipedia.org/wiki?curid=5790203", "title": "Landers (California)", "text": ""}
{"id": "5790211", "revid": "287204", "url": "https://it.wikipedia.org/wiki?curid=5790211", "title": "Coppa Mussolini", "text": "Coppa Mussolini o Coppa del Duce \u00e8 stata, durante il fascismo, la denominazione di vari concorsi artistici o gare sportive e pu\u00f2 riferirsi alle voci:"}
{"id": "5790212", "revid": "729019", "url": "https://it.wikipedia.org/wiki?curid=5790212", "title": "Bavaria Film", "text": "La Bavaria Film GmbH, gi\u00e0 M\u00fcnchener Lichtspielkunst AG e Bavaria Atelier GmbH, \u00e8 una casa di produzione cinematografica e televisiva tedesca con sede a Gr\u00fcnwald, in Baviera, fondata nel 1919\nStoria.\nLa casa di produzione cinematografica nota ora come Bavaria Film fu fondata nel giugno 1919 come M\u00fcnchener Lichtspielkunst AG (nota poi anche come \"Emelka\", dal nome in tedesco delle lettere iniziali) da Peter Ostermayer della ditta M\u00fcnchener Lichtspielkunst GmbH.\nNel settembre dello stesso anno, fu costruito anche il primo studio cinematografico, noto come \"Glashaus\", in funzione fino al 1928.\nNel 1932, la \"Emelka\" fu acquisita dalla Bavaria-Film AG e nel 1938 fu rifondata con il nome Bavaria Filmkunst GmbH.\nNegli anni cinquanta furono prodotti 32 film, pari a circa un terzo della produzione cinematografica tedesca. In alcuni dei quei film, comparvero anche star internazionali quali Tony Curtis, Gene Kelly, Gregory Peck, Peter Ustinov e Oskar Werner.\nIl 1\u00ba agosto 1959, il nome della casa di produzione fu cambiato in Bavaria Atelier GmbH.\nNegli anni settanta, la produzione sal\u00ec ad una media di 100 film l'anno.\nIl 3 agosto 1987, la casa di produzione assunse l'attuale denominazione di Bavaria Film GmbH.\nBavaria Filmstadt.\nLa \"Bavaria Filmstadt\" \u00e8 una attrazione turistica correlata a questa casa di produzione."}
{"id": "5790225", "revid": "736476", "url": "https://it.wikipedia.org/wiki?curid=5790225", "title": "Bavaria Fernsehproduktion", "text": ""}
{"id": "5790232", "revid": "736476", "url": "https://it.wikipedia.org/wiki?curid=5790232", "title": "Bavaria Atelier", "text": ""}
{"id": "5790239", "revid": "118515559", "url": "https://it.wikipedia.org/wiki?curid=5790239", "title": "Mus'ab Hasan Yusuf", "text": "\u00c8 considerato la pi\u00f9 importante risorsa nella storia dello Shin Bet, avendoli aiutati a prevenire dozzine di attentati suicidi. \nNel 2005 si \u00e8 convertito al cristianesimo, nel 2007 ha chiesto asilo politico negli Stati Uniti, ottenendolo nel 2010.\nBiografia.\nMu\u1e63\u02bfab \u1e24asan Y\u016bsuf \u00e8 nato a Ramallah, citt\u00e0 a 10 chilometri (6,2 miglia) a nord di Gerusalemme. \n\u00c8 il pi\u00f9 vecchio di 5 fratelli e 3 sorelle; \u00e8 il primogenito dello \"Shaykh\" Hasan Yusuf, uno dei fondatori del movimento fondamentalista Hamas. \nDa giovane voleva diventare un guerrigliero palestinese, come ci si aspettava dai giovani, nella West Bank. \nYousef fu arrestato per la prima volta durante la Prima Intifada, per aver lanciato pietre contro i coloni israeliani. Fu ulteriormente arrestato e imprigionato da Israele molte volte. \nEssendo il figlio maggiore di suo padre, fu visto come suo successore, divenne una parte importante dell'organizzazione di Hamas. \nI dubbi di Yousef sull'Islam e Hamas hanno cominciato a formarsi quando realizz\u00f2 la brutalit\u00e0 di Hamas, che usa la vita e la sofferenza dei civili e dei bambini per raggiungere i suoi obiettivi. \nNel 1996, mentre era in una prigione israeliana, fu interrogato da un membro dello Shin Bet; in seguito lo defin\u00ec molto pi\u00f9 umano del modo in cui Hamas interrogava i sospettati di collaborazionismo. Accett\u00f2 di lavorare per Israele.\nCarriera.\nPer non destare sospetti di collaborazione, lo Shin Bet inscen\u00f2 un tentativo di arresto, dicendo alle Forze di Difesa Israeliane di avviare un'operazione per catturarlo. \nDopo quasi un anno passato in prigione, per non destare sospetti, Mu\u1e63\u02bfab si avvicin\u00f2 alle alte sfere di Hamas, che lo vedevano come l'erede di Hasan Yusuf. \nLo Shin Bet gli diede il nome in codice \"Green Prince\" (\"principe verde\" per il colore del movimento islamico e \"principe\" per il fatto che era figlio di uno dei capi del movimento); lui gli pass\u00f2 numerose informazioni, utili a sventare attentati. \nInoltre contribu\u00ec alla cattura del capo di Fatah in Cisgiordania, Marwan Barghuthi. \nSecondo l'ufficiale dello Shin Bet con cui era in contatto, \"molta gente gli deve la vita senza neanche saperlo\".\nConversione e richiesta d'asilo.\nSecondo il suo racconto, Yousef incontr\u00f2 un missionario britannico, nel 1999; costui gli present\u00f2 il cristianesimo. Tra il 1999 e il 2000, Yousef lo ha gradualmente abbracciato. \nNel 2005 fu segretamente battezzato, a Tel Aviv, da un cristiano non identificato. \nNel 2007 decise di non lavorare pi\u00f9 per lo Shin Bet. Lasci\u00f2 la West Bank per gli Stati Uniti nel 2007; visse a San Diego, in California, dove si un\u00ec alla Barabbas Road Church. . Nell'agosto 2008 rivel\u00f2 pubblicamente la sua storia, venendo ripudiato dalla sua famiglia. \nAttualmente vive a San Diego, in California.\nAutobiografia.\nNel marzo 2008 ha pubblicato la sua biografia \"Il figlio di Hamas - Dall'intifada ai servizi segreti israeliani\", pubblicata in Italia nel 2011 da Gremese Editore. Dalla biografia \u00e8 tratto il documentario The Green Prince, presentato nel 2014 al Sundance Film Festival.\nIntervento alle Nazioni Unite.\nNel 2017 ha fatto scalpore il suo intervento alle Nazioni Unite. \nIntervenuto tramite l'appoggio di una Organizzazione non governativa, ha accusato l'Autorit\u00e0 Palestinese di essere mandante dell'odio nel West Bank, di essere responsabile dei problemi che imputano a Israele, di essere i veri nemici dello Stato di Israele."}
{"id": "5790271", "revid": "729019", "url": "https://it.wikipedia.org/wiki?curid=5790271", "title": "Saint-Nazaire Volley-Ball Atlantique 2013-2014", "text": "Questa voce raccoglie le informazioni riguardanti il Saint-Nazaire Volley-Ball Atlantique nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5790273", "revid": "30610", "url": "https://it.wikipedia.org/wiki?curid=5790273", "title": "Infezione piogenica", "text": ""}
{"id": "5790276", "revid": "716642", "url": "https://it.wikipedia.org/wiki?curid=5790276", "title": "Yang Zhi", "text": "Carriera.\nClub.\nHa giocato nella prima divisione cinese.\nNazionale.\nHa partecipato alla Coppa d'Asia del 2011."}
{"id": "5790279", "revid": "125990959", "url": "https://it.wikipedia.org/wiki?curid=5790279", "title": "No Hero", "text": "No Hero \u00e8 un singolo della cantautrice italiana Elisa, il primo estratto dal suo nono album in studio \"On\", pubblicato il 15 gennaio 2016.\nIl brano \u00e8 il primo inedito di Elisa ad essere cantato completamente in inglese dal singolo \"Love Is Requited\" del 2011.\n\"No Hero\" \u00e8 il singolo di maggior successo commerciale per Elisa.\nDescrizione.\nLa cantautrice ha definito il brano come \u00abun ritorno energico con un ritmo incalzante ed un testo che incita a tirare fuori il meglio di noi stessi, una vera e propria iniezione di fiducia e di amore\u00bb.\nIl singolo \u00e8 risultato essere il quarto brano pi\u00f9 trasmesso nelle radio italiane e il primo in assoluto tra quelli italiani nella prima met\u00e0 del 2016.\nNella settimana 9 del 2016 il singolo viene certificato Oro per 25.000 copie, nella settimana 13 viene certificato Platino per le 50.000 copie e nella settimana 26 Doppio Platino per le 100.000 copie vendute. Nella settimana 26 del 2019 il singolo viene certificato Triplo Platino per le 150.000 copie vendute.\nVideo musicale.\nIl videoclip che accompagna la pubblicazione del singolo \u00e8 stato diretto da Alessandra \"Druga\" Alfieri su una sceneggiatura della stessa Elisa. Oltre a Elisa nel video recitano anche Beatrice Angelini, Haroun Fall e Alberto Zoni, nei panni di tre amici che si regalano una giornata di gioia e libert\u00e0 scacciando lo sconforto e la paura della malattia che ha colpito una di loro."}
{"id": "5790281", "revid": "729019", "url": "https://it.wikipedia.org/wiki?curid=5790281", "title": "Strada nazionale 1 Padana Superiore", "text": "La strada nazionale 1 Padana Superiore era una strada nazionale del Regno d'Italia, che congiungeva Torino a Padova, percorrendo quindi la pianura Padana da ovest verso est.\nVenne istituita nel 1923 con il percorso \"Torino - Settimo - Chivasso - Vercelli - Novara - Milano - Treviglio - Rovato - Brescia - Verona - Vicenza - Padova\".\nNel 1928, in seguito all'istituzione dell'Azienda Autonoma Statale della Strada (AASS) e alla contemporanea ridefinizione della rete stradale nazionale, il suo tracciato divenne parte della strada statale 11 Padana Superiore."}
{"id": "5790303", "revid": "767487", "url": "https://it.wikipedia.org/wiki?curid=5790303", "title": "Li Xuepeng", "text": ""}
{"id": "5790304", "revid": "135224", "url": "https://it.wikipedia.org/wiki?curid=5790304", "title": "PCSK9", "text": "Il PCSK9 o (Proprotein convertase subtilisin/kexin type 9) o proproteina della convertasi subtilisina/Kexin tipo 9 (PCSK9) \u00e8 un enzima codificato, nell'uomo, dal gene PCSK9 sul cromosoma 1. Esso regola la degradazione del recettore LDL (low-density lipoprotein: lipoproteine a bassa densit\u00e0) per il colesterolo.\nLa PCSK9, inizialmente chiamata NARC-1 (neural apoptosis-regulated convertase-1), \u00e8 una proteina scoperta nel 2003 a livello cerebrale in pazienti con ipercolesterolemia familiare. Essa ha una struttura di 692 aminoacidi e un peso molecolare di 73 kDa.\nAzioni fisiologiche.\nEssa modula il numero di recettori della membrana cellulare che legano le lipoproteine LDL (Low Density Lipoprotein). Quando il recettore lega le LDL, il complesso viene internalizzato nella cellula epatica in forma di vescicola che si fonde con i lisosomi, quindi la LDL viene degradata, mentre il recettore ritorna sulla superficie cellulare. Se nella formazione del complesso recettore-LDL si aggiunge la PCSK9 il recettore viene degradato nel lisosoma; quindi diminuisce il numero dei recettori esposti sulla membrana della cellula epatica. La conseguenza \u00e8 una minore clearance delle lipoproteine a bassa densit\u00e0.\nL'inibizione del PCSK9 tramite inclisiran previene la degradazione del recettore e promuove la rimozione del colesterolo LDL dal circolo.\nLa PCSK9 agisce dopo che si \u00e8 staccato da esso un frammento che lo inattiva (zimogeno). \nL'inibizione del PCSK9 da solo e/o in aggiunta alle statine riduce potentemente le concentrazioni sieriche di LDL-C."}
{"id": "5790305", "revid": "1543377", "url": "https://it.wikipedia.org/wiki?curid=5790305", "title": "X (brano musicale Chris Brown)", "text": "X \u00e8 un brano musicale del cantante statunitense Chris Brown estratto come singolo promozionale dal suo sesto album in studio, \"X\", pubblicato il 16 settembre del 2014. Il brano \u00e8 stato pubblicato il 25 agosto 2014 come singolo promozionale.\nIl brano.\n\"X\" \u00e8 stata scritta dallo stesso Brown insieme a Sevyn Streeter e Leon Youngblood, e prodotto interamente da Diplo. Il brano presenta sonorit\u00e0 vocali di tipico stile urban con forti presenze di musica dance in certe parti del brano."}
{"id": "5790306", "revid": "1543377", "url": "https://it.wikipedia.org/wiki?curid=5790306", "title": "Armada (Michigan)", "text": "Armada \u00e8 un villaggio degli Stati Uniti d'America, situato nella Contea di Macomb dello stato del Michigan. La citt\u00e0 si trova all'interno della township di Armada.\nStoria.\nNel 1825, John Proctor fece il primo acquisto di terra documentato nella zona. Fino al 1832, altre ventitr\u00e9 famiglie avevano acquistato appezzamenti di terra e la zona era parte della township di Ray. In quel periodo, venne organizzata una votazione per votare sulla possibilit\u00e0 di creare una nuova township: l'esito della votazione dichiar\u00f2 la creazione della township di Armada.\nIl villaggio, originariamente noto come Burke's Corners, venne fondato da Elijah Burke nel 1833. Il villaggio prosper\u00f2 quando, negli anni trenta dell'Ottocento, venne creato il percorso indiano noto oggi come Armada Ridge Road. La strada divent\u00f2 presto parte della rete di trasporto che collegava Romeo e Port Huron.\nBurke's Corners venne brevemente rinominata Honeoye, in onore dell'omonima citt\u00e0 dello Stato di New York, patria dei nuovi arrivati in citt\u00e0. Il villaggio ricevette il nome di Armada quando venne incorporato alla fine degli anni sessanta dell'Ottocento. Fino ad allora, il villaggio aveva raggiunto gli 800 abitanti.\nGeografia fisica.\nSecondo lo United States Census Bureau, il villaggio si estende su un'area di .\nSociet\u00e0.\nEvoluzione demografica.\nAl censimento del 2000 la citt\u00e0 contava abitanti, passati a nel 2010."}
{"id": "5790307", "revid": "287204", "url": "https://it.wikipedia.org/wiki?curid=5790307", "title": "1. L\u012bga 1998", "text": "La 1. L\u012bga 1998 \u00e8 stata la 7\u00aa edizione della seconda divisione del calcio lettone dalla ritrovata indipendenza. Il PFK R\u012bga ha vinto il campionato ottenendo la promozione in massima serie.\nStagione.\nFormula.\nLe otto squadre partecipanti si affrontavano in gironi di doppia andata e ritorno per un totale di 21 incontri per squadra. La vincitrice veniva promossa in Virsl\u012bga 1999.\nErano assegnati tre punti per la vittoria, uno per il pareggio e zero per la sconfitta."}
{"id": "5790308", "revid": "1605525", "url": "https://it.wikipedia.org/wiki?curid=5790308", "title": "Scene di Londra", "text": "Scene di Londra \u00e8 un saggio del 1931 di Virginia Woolf.\n\u00c8 una fotografia che ritrae la Londra degli anni '30. Passeggiando per le strade della capitale, la scrittrice britannica dipinge con le sue emozioni alcune zone della citt\u00e0 e ne racconta in parte la storia. Nel libro appunta le sue mete preferite: le case dei personaggi illustri come John Keats, i parchi in cui trova pace e conforto, Oxford Street e i Docks.\nSottolinea i vizi e le virt\u00f9 della capitale, pregi e difetti, poesie e contraddizioni, ma lo fa con amore poich\u00e9 Londra \u00e8 ci\u00f2 che \u00e8 anche grazie alle imperfezioni che ne hanno formato il carattere. Passeggia tra i monumenti principali della citt\u00e0, tra i quartieri, e ne narra usi e costumi, abitudini e dettagli. Con accuratezza poggia il suo sguardo su questa citt\u00e0 che tanto ama e che non smette mai di stupire anche chi ci vive da sempre."}
{"id": "5790310", "revid": "869710", "url": "https://it.wikipedia.org/wiki?curid=5790310", "title": "Nazionale A", "text": ""}
{"id": "5790313", "revid": "344646", "url": "https://it.wikipedia.org/wiki?curid=5790313", "title": "Belintersat 1", "text": "Belintersat-1 \u00e8 un satellite geostazionario, con scopi telecomunicativi, costruito dalla Chinese Aerospace Scienze And Technology per il governo bielorusso. \u00c8 stato lanciato il 16 gennaio 2016 dal Centro spaziale di Xichang con il razzo cinese Lunga Marcia CZ-3B/E.\nLo scopo del satellite \u00e8 quello di garantire maggior copertura di internet, segnale tv e radio alla Bielorussia."}
{"id": "5790317", "revid": "124123", "url": "https://it.wikipedia.org/wiki?curid=5790317", "title": "Tehaapapa II", "text": "Biografia.\nNata come principessa Maerehia Tamatoa, era diretta discendente dei Tamatoa dell'isola di Raiatea dal momento che era l'unica figlia sopravvissuta del re Tamatoa IV di Raiatea e Tahaa e di sua moglie Mahuti, della piccola nobilt\u00e0 tahitiana.\nNel 1840 spos\u00f2 Ari'imate un nobile e funzionario locale che nel 1852 salir\u00e0 al trono di Huahine come sovrano e pertanto da quel momento lei diverr\u00e0 contestualmente regina consorte. Quando il marito venne detronizzato da una sollevazione popolare nel 1868, ella venne chiamata a prenderne il posto alla guida dello stato, assumendo pertanto il nome ufficiale di Tehaapapa.\nIl 22 febbraio 1888 sigl\u00f2 un trattato di protettorato che spianer\u00e0 \"de facto\" la strada per l'annessione del suo reame alla Francia, domanda che ad ogni modo non venne mai ufficialmente accettata n\u00e9 riconosciuta dal governo francese in Oceania. Questa condotta della regina non piacque per\u00f2 ai dignitari locali che fecero di tutto per ribellarsi a questa decisione impopolare e riuscirono a detronizzarla come era stato fatto a suo tempo con suo marito, ponendo al suo posto la giovane figlia Temari'i che sal\u00ec al trono per soli due anni, sino alla sua improvvisa morte avvenuta nel 1890.\nA questo punto la regina Tehaapapa II venne nuovamente richiamata al trono e riabilitata nel luglio del 1890, rimanendo in carica altri tre anni sino alla sua morte. Le succedette al trono la nipote, la principessa Teri'inavahoro'a Teurura'i, ascesa col nome di Teha'apapa III.\nMatrimonio e figli.\nNel 1840 spos\u00f2 il capo locale Ari'imate, dal quale ebbe dodici figli:"}
{"id": "5790318", "revid": "729019", "url": "https://it.wikipedia.org/wiki?curid=5790318", "title": "Bombardamento di Algeri (1816)", "text": "Il bombardamento di Algeri fu un tentativo da parte della Gran Bretagna di fermare le pratiche schiaviste del dey di Algeri. Una flotta anglo-olandese sotto il comando dell'ammiraglio Lord Exmouth bombardarono le navi e le difese costiere della citt\u00e0 il 27 agosto 1816.\nNonostante fosse in corso una campagna continuata volta a sopprimere la pirateria barbaresca da parte di diverse marine militari europee e di quella americana, lo scopo specifico di questa spedizione fu quello di liberare gli schiavi cristiani presenti nella citt\u00e0 e dissuadere la presa di altri schiavi nell'avvenire. A seguito del bombardamento furono liberati quasi 3000 europei e venne firmato un trattato che aboliva la schiavit\u00f9 degli europei. Tuttavia, la tratta barbaresca degli schiavi non scomparve completamente fino alla conquista francese dell'Algeria."}
{"id": "5790337", "revid": "1388936", "url": "https://it.wikipedia.org/wiki?curid=5790337", "title": "Tehaapapa III", "text": "Biografia.\nTe-ha'apapa era figlia del principe ereditario Marama Teururai di Huahine, figlio a sua volta della regina Tehaapapa II di Huahine, e di sua moglie, la principessa Teutuimarama a Te-u-ru-ari'i, di Rurutu.\nDopo la morte della nonna, venne chiamata a succedergli col nome di Te-ha'apapa III nel 1893 vivendo uno dei periodi pi\u00f9 travagliati della storia politica e sociale dell'isola. Gi\u00e0 il suo predecessore aveva infatti siglato nel 1888 un contratto di protettorato con la Francia che era destinato a portare all'annessione dell'isola ai domini della Polinesia francese, come stava accadendo per molte delle locali monarchie oceaniche. Ella stessa regn\u00f2 per due soli anni, venendo deposta dall'annessione francese nel settembre del 1895.\nLe venne permesso comunque di rimanere sull'isola, dove mor\u00ec il 27 aprile 1917.\nMatrimonio e figli.\nSpos\u00f2 a Fare il 15 maggio 1895 (divorziando il 6 agosto 1897) il principe Teri'i-te-vae-a-ra'i-a-Mai, discendente di Ma'i, della casa reale di Bora Bora. Da questa unione nacque un solo figlio maschio.\nIn seconde nozze nel 1900 spos\u00f2 un aristocratico locale, Tini-tua a Tu-ari'i-hi'o-noa, dal quale ebbe altri undici figli."}
{"id": "5790339", "revid": "633110", "url": "https://it.wikipedia.org/wiki?curid=5790339", "title": "Beretta ARX 200", "text": "L'ARX 200 \u00e8 un fucile da battaglia italiano camerato per il calibro 7,62 \u00d7 51 mm NATO, sviluppato e prodotto dalla Beretta a partire dall'ARX 160. \u00c8 facile da convertire in 7,62 \u00d7 39 mm e 5,56 \u00d7 45 mm NATO\nIl fucile \u00e8 stato ideato per marksman, quindi per fornire un supporto di fuoco di precisione a livello di squadra di fanteria a distanza maggiore da quella raggiungibile con il calibro 5,56 mm NATO, pi\u00f9 leggero."}
{"id": "5790349", "revid": "122246", "url": "https://it.wikipedia.org/wiki?curid=5790349", "title": "Spacer's Toulouse Volley 2013-2014", "text": "Questa voce raccoglie le informazioni riguardanti il Spacer's Toulouse Volley nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5790355", "revid": "1543377", "url": "https://it.wikipedia.org/wiki?curid=5790355", "title": "Buddhismo nello Sri Lanka", "text": "Il buddhismo nello Sri Lanka \u00e8 costituito principalmente dalla scuola Theravada, che raccoglie all'incirca il 70% dell'intera popolazione, che al censimento del 2012 era di 14.223.000. L'isola di Ceylon \u00e8 stata nei secoli uno dei massimi centri di studio e di apprendimento a seguito dell'introduzione della fede buddhista nel III secolo a.C., con la produzione di eminenti ricercatori, quale ad esempio Buddhaghosa, oltre che di preservatori del vasto canone p\u0101li.\nDurante la maggior parte della sua storia i re cingalesi hanno svolto un ruolo importante nel mantenimento e nel rilancio delle istituzioni buddhiste dell'isola. Nel corso del XIX secolo, una moderna rinascita buddhista ha avuto luogo sull'isola, promuovendo l'educazione alla pratica e l'insegnamento dei testi sacri. Attualmente vi sono almeno 6.000 monasteri buddhisti nello Sri Lanka abitati da circa 15.000 monaci.\nStoria.\nIntroduzione del buddhismo.\nSecondo le cronache tradizionali, come il \"Dipavamsa\", il buddhismo ha cominciato ad essere introdotto nello Sri Lanka nel III secolo a.C. dopo il terzo concilio buddhista ad opera del bikkhu missionario Mahinda, figlio dell'imperatore Ashoka, durante il regno di Devanampiya Tissa di Anur\u0101dhapura. Durante questo periodo lo Sri Maha Bodhi (parte dell'albero della Bodhi originario) \u00e8 stato introdotto nell'isola ed i primi monasteri e monumenti buddhisti sono stati stabiliti.\nTra di essi, rimangono importanti centri di culto l'Isurumuniya e il Vessagiri. Inoltre \u00e8 accreditata a quest'epoca la costruzione della Pathamaka cetiya, del vihara di Jambukola (nei pressi dell'odierna Jaffna) e di Hatth\u0101lhaka col suo refettorio. L'intero canone Pali, essendo gi\u00e0 stato conservato come tradizione orale, per la primissima volta \u00e8 stato trascritto in Sri Lanka verso il 30 a.C.\nIl capitolo 29 del poema storico \"Mahavamsa\" riporta il fatto che durante il dominio del re Menandro I sul regno greco-battriano, un maestro buddhista chiamato Mahadharmaraksita condusse con s\u00e9 30.000 bhikkhu dalla citt\u00e0 di origini greche Alasandra - nel nord della moderna Kabul in Afghanistan - fino a Ceylon per la dedicazione dell'enorme stupa di Ruwanwelisaya vicino Anuradhapura, indicando cos\u00ec che il buddhismo greco ha contribuito quasi per primo allo sviluppo del buddhismo nello Sri Lanka. A tal proposito vedi anche il \"Milindapa\u00f1ha\".\nCentro della letteratura Pali.\nCome conseguenza del lavoro di Buddhagosha ed altri compilatori quali Dhammap\u0101la, lo Sri Lanka ha sviluppato una forte tradizione di trasmissione testuale scritta del Canone Pali. La compilazione delle A\u1e6d\u1e6dhakath\u0101 (i commenti) assieme ai testi raggruppati sotto la denominazione di \"Agama Nikaya\" e a quelli del \"Sutta Pi\u1e6daka\" si sono cominciati a scrivere con impegno per la prima volta nel tempio sulla roccia di Aluvihare durante il primo secolo a.C. La letteratura buddhista in singalese ha anch'essa prosperato e, all'inizio del V secolo, centinaia di monaci provenienti dallo Sri Lanka hanno viaggiato in lungo e in largo per tutta l'India e poi oltre fino a giungere nel sudest asiatico ove hanno introdotto le loro opere.\nSuddivisioni Theravada.\nPer gran parte della storia antica del buddismo nello Sri Lanka, esistevano tre suddivisioni di Therav\u0101da, composte per lo pi\u00f9 da monaci di tre grandi vihara, l'Anuradhapura Mah\u0101vih\u0101raya, il Vihara Abhayagiri e lo Jetavanaramaya. Quella dell'Anuradhapura Maha Viharaya \u00e8 stata la prima tradizione che si \u00e8 stabilita, mentre quelle relative all'Abhayagiri e allo Jetavanaramaya sono state stabilite successivamente da monaci che si erano staccati dall'originaria tradizione Maha Viharaya. Sempre secondo lo studioso AK Warder, la scuola indiana Mah\u012b\u015b\u0101saka si \u00e8 affermata nello Sri Lanka a fianco del Theravada, in cui sono stati successivamente assorbiti. Le regioni pi\u00f9 settentrionali dell'isola sembrano essere state cedute alle sette provenienti dall'India in determinati momenti e periodi storici.\nGruppi monastici buddhisti.\nLe diverse sette del clero buddista dello Sri Lanka vengono indicate come Nikaya, e le tre principali sono:\nAll'interno di queste tre divisioni principali vi sono numerose altre suddivisioni, alcune delle quali sono basate sulla casta di appartenenza. Non c'\u00e8 invece alcuna differenza dottrinale tra di esse.\nBibliografia.\nLA GRANDE CRONACA (Mahavamsa)\n Sulle orme del Buddha nell' antica Ceylon .\n Cura e traduzione dal pali di Vincenzo Talamo.\nAutore: Mahanama.\nEditore:La salamandra\nMilano 1983"}
{"id": "5790356", "revid": "124123", "url": "https://it.wikipedia.org/wiki?curid=5790356", "title": "Teuhe", "text": "Biografia.\nTeuhe era figlia dell'allora capo supremo Ari'imate che divenne sovrano dell'isola di Huahine dal 1852. Sua madre era invece Tehaapapa che, dopo la deposizione del marito nel 1868, sal\u00ec al trono col nome di Tehaapapa II.\nQuando sua madre nel 1888 firm\u00f2 le condizioni per un protettorato sull'isola da parte della Francia, scoppi\u00f2 una rivolta per assicurarsi il mantenimento dell'indipendenza dell'isola dal dominio straniero. Buona parte dei nobili locali che si opponevano all'ingerenza della Francia negli affari di stato, decisero di detronizzare la regina Tehaapapa II e di porre al suo posto proprio la figlia Teuhe.\nProclamata sovrana il 22 febbraio 1888, appena due anni dopo (22 luglio 1890) venne detronizzata a sua volta dal fratello che la costrinse alla fuga verso Tahiti per cercare protezione dall'ormai ex marito, il re Pomare V. \nMor\u00ec a Papeete il 21 agosto 1891.\nSul trono di Huahine fece ritorno l'anziana regina Tehaapapa II, riabilitata dopo il termine delle rivolte.\nMatrimonio e figli.\nSpos\u00f2 in prime nozze, a Huahine, l'11 novembre 1857 (divorziata il 5 agosto 1861), Pomare V, re di Tahiti, figlio primogenito della regina Pomare IV di Tahiti, dal quale ebbe un figlio ed una figlia."}
{"id": "5790386", "revid": "81103", "url": "https://it.wikipedia.org/wiki?curid=5790386", "title": "Chiariva", "text": "Chiariva \u00e8 stata la prima agenzia viaggi nata in Italia.\nStoria.\nL'azienda nasce dall'idea di Massimiliano Chiari che nel 1878 fond\u00f2 l'omonima \"Agenzia Chiari\", con sede in via Dante Alighieri a Milano. La sua \u00e8 la prima agenzia viaggi nata in Italia subito dopo a Thomas Cook in Inghilterra e Bennet in Scandinavia. Con lui gli agenti di viaggio sono tre in tutto il mondo.\nDal 1878 al 1900 Chiari organizza pi\u00f9 di 500 viaggi in Europa, nelle Americhe, nelle Indie, in Russia e 7 giri del mondo. \nPubblica anche uno dei primi del mondo il \"Giornale Chiari\", che distribuisce gratuitamente , con i programmi dei suoi viaggi. Nel numero 403 del bollettino propone il \"Giro dello Stivale d'Italia\". Sono trascorsi pochi anni dall'avvenuta Unit\u00e0 e un fatto politico si trasforma in turismo.\nL'800 si appresta a terminare in un'attivit\u00e0 intesissima : viaggi nelle Russie, al Capo Nord, nelle Indie, a Chicago, ancora un giro del mondo nel 1894.\n1906\nNel 1906 un facoltoso cliente dell'agenzia, Giuseppe Sommariva, entr\u00f2 in societ\u00e0 con il fondatore, nasce la Chiari e Sommariva, con indirizzo telegrafico CHIARIVA, neologismo sincratico mutuato dall'indirizzo telegrafico aziendale. e destinato a diventare poi il suo brand.\nL'ufficio di Roma, allora solo una rappresentanza, viene aperto in piazza Venezia. \u00c8 l'anno dell'Esposizione Mondiale di Milano. Il Sommariva, memore di quella Universale di Parigi, apre subito a Milano il suo albergo, l'Hotel Royal in Piazza Cordusio e folgorato dalla conoscenza fatta a Parigi con i fratelli Lumiere apre anche un cinema.\n1907: Le prime crociere stagionali nel Mediterraneo\nLa Chiari e Sommariva organizza, sempre per la prima volta, la prima serie continua e stagionale di \"Crociere nel Mediterraneo\".\n1908\nLe iniziative alberghiere rientrano ormai nella norma, non pi\u00f9 sollecitate da avvenimenti straordinari. La societ\u00e0 apre infatti il \"palace Hotel\" e il Grande Albergo\" a Varese.\n1917 La prima biglietteria ferroviaria\nLe Ferrovie dello Stato concedono alla CHIARIVA la prima biglietteria ferroviaria e subito viene aperto un nuovo ufficio in Galleria Vittorio Emanuele e un'altra in via Broletto.\n1918\nLa prima guerra mondiale \u00e8 finita. Papa Benedetto XV, in riconoscimento delle benemerenze della CHIARIVA, le concede \"motu proprio\" la prerogativa di fregiarsi delle Insegne Pontificie. Giuseppe Sommariva morde il freno perch\u00e9 le cosa da fare \"per la prima volta\" diventano ormai rare. Inventa quindi il fono-giornale precorrendo la radio.\nCostituisce una societ\u00e0 dedicata e attrezza la centrale in via Ugo Foscolo. A mezzo di 13 chilometri di linee aeree posrta agli abbonati al telefono una specie di giornale radio \"ante litteram\" , concerti in diretta e conferenze.\nIn quell'anno fonda in Italia l'Associazione Nazionale delle Agenzie di Viaggio (ANAV) e a Parigi la Federacion Internationale des Agences de Voyages (FIAV); diviene di entrambe il presidente.\n1922\nViaggio in Cecoslovacchia con oltre 400 persone, per conto della \"Dante Alighieri\", in visita omaggio alle prigioni dello Spielberg. Giuseppe Sommariva organizza un pellegrinaggio a Caprera, in omaggio a Garibaldi per dimostrare di non essere legato ad alcuna corrente di comodo o confessionale. L'agenzia apre anche a Montecarlo.\n1923\nChiariva apre a Madrid e Barcellona che si aggiungono alle quattro agenzie di Milano, Roma, Genova e Montecatini.\nGli anni venti per la Chiariva sono anche gli anni delle lotte con l'ENIT, l'Ente NAzionale Italiano per il Turismo che da ente statale si trasforma in un competitor vero e proprio, e dell'apertura della sede di Napoli.\n1931: la famiglia Aronson entra nel capitale della societ\u00e0\nAlbert Aronson, imprenditore di successo e capo di una delle pi\u00f9 importanti famiglie industriali tedesche originaria di Amburgo rileva la Chiariva. La famiglia era attiva nel settore dell'industria alimentare, nel commercio e distribuzione del tabacco e del settore immobiliare.\nGrazie a capitali fresci l'azienda continua la sua crescita e viene gestita dal figlio Giovanni Aronson e poi da Alberto Aronson nipote del fondatore della dinastia che d\u00e0 un forte impulso all'attivit\u00e0 che trasforma la Chiariva in una delle pi\u00f9 importanti realt\u00e0 dell'epoca. \nAgenti mondiali della compagnia di crociere Costa, fornitori ufficiali dell'Ente Fiera di MIlano e delle pi\u00f9 grandi aziende Italiane la Chiariva diventa anche leader nel settore delle vacanze studio per adulti e ragazzi con i marchi VIVA e L'astrolabio azienda tutt'ora attiva.\nAlle agenzie al pubblico controllate dal Gruppo si aggiungono L'astrolabio Agenzia Viaggi e Superviaggi.\nIl crac Parmalat\nNel 1998 la Chiariva venne acquisita dalla HIT (Holding Italiana Turismo) nell'ambito dell'operazione di accentramento per la formazione di un grande polo commerciale nel settore turistico, attuata dal Gruppo Parmalat, gi\u00e0 proprietaria del tour operator Parmatour.Purtroppo dopo poco viene travolta dal crac di tutto il gruppo facente capo all'imprenditore parmense Callisto Tanzi.\nAll'epoca la Chiariva poteva contare sulle sedi di Milano, Firenze e Roma che, gestite da un centinaio di dipendenti, fornivano un fatturato annuo di circa 110 miliardi di lire.\nIl triste epilogo \nIn seguito al crac Parmalat il brand \u00e8 stato rilevato da Vivamondo srl che l'ha gestito per poco tempo fino a gennaio 2016, mese in cui ha cessato la propria attivit\u00e0."}
{"id": "5790389", "revid": "978461", "url": "https://it.wikipedia.org/wiki?curid=5790389", "title": "Viva Mondo", "text": ""}
{"id": "5790391", "revid": "767487", "url": "https://it.wikipedia.org/wiki?curid=5790391", "title": "Songs from the Lion's Cage", "text": "Songs from the Lion's Cage \u00e8 il primo album in studio del gruppo rock britannico Arena, pubblicato nel 1995."}
{"id": "5790395", "revid": "1494169", "url": "https://it.wikipedia.org/wiki?curid=5790395", "title": "Passaggio in India", "text": ""}
{"id": "5790397", "revid": "767487", "url": "https://it.wikipedia.org/wiki?curid=5790397", "title": "Pride (Arena)", "text": "Pride \u00e8 il secondo album in studio del gruppo rock britannico Arena, pubblicato nel 1996."}
{"id": "5790401", "revid": "287204", "url": "https://it.wikipedia.org/wiki?curid=5790401", "title": "The Visitor (Arena)", "text": "The Visitor \u00e8 il terzo album in studio del gruppo rock britannico Arena, pubblicato nel 1998."}
{"id": "5790409", "revid": "287204", "url": "https://it.wikipedia.org/wiki?curid=5790409", "title": "Immortal?", "text": "Immortal? \u00e8 il quarto album in studio del gruppo rock britannico Arena, pubblicato nel 2000."}
{"id": "5790416", "revid": "965985", "url": "https://it.wikipedia.org/wiki?curid=5790416", "title": "Contagion (Arena)", "text": "Contagion \u00e8 il quinto album in studio del gruppo rock britannico Arena, pubblicato nel 2003."}
{"id": "5790437", "revid": "767487", "url": "https://it.wikipedia.org/wiki?curid=5790437", "title": "Pepper's Ghost (Arena)", "text": "Pepper's Ghost \u00e8 il sesto album in studio del gruppo rock britannico Arena, pubblicato nel 2005."}
{"id": "5790438", "revid": "287204", "url": "https://it.wikipedia.org/wiki?curid=5790438", "title": "650 (numero)", "text": "Seicentocinquanta \u00e8 il numero naturale dopo il 649 e prima del 651."}
{"id": "5790445", "revid": "287204", "url": "https://it.wikipedia.org/wiki?curid=5790445", "title": "651 (numero)", "text": "Seicentocinquantuno (651) \u00e8 il numero naturale dopo il 650 e prima del 652."}
{"id": "5790446", "revid": "74801", "url": "https://it.wikipedia.org/wiki?curid=5790446", "title": "Ronnie del Carmen", "text": "Ha ricevuto la candidatura all'Oscar alla migliore sceneggiatura originale nell'ambito dei Premi Oscar 2016 per \"Inside Out\", in condivisione con Josh Cooley, Pete Docter e Meg LeFauve."}
{"id": "5790455", "revid": "1543377", "url": "https://it.wikipedia.org/wiki?curid=5790455", "title": "Underground (David Bowie)", "text": "Underground \u00e8 un brano musicale del 1986 scritto e interpretato dal cantautore inglese David Bowie per la colonna sonora del film \"Labyrinth - Dove tutto \u00e8 possibile\" diretto da Jim Henson, pubblicato come singolo estratto dall'album \"Labyrinth\".\nIl brano.\nLa traccia fu una sorta di esperimento per Bowie, dove mescol\u00f2 influenze di musica gospel, con l'impiego di svariati coristi e del chitarrista blues Albert Collins, mantenendo comunque la presenza dei sintetizzatori tanto in voga all'epoca.\nIl singolo raggiunse la posizione numero 21 nella classifica britannica Official Singles Chart.\nVideoclip.\nIl video della canzone venne diretto da Steve Barron, e mostra immagini di alcune delle passate \"incarnazioni\" di Bowie, inclusi Ziggy Stardust, il Duca Bianco, Thomas Newton (personaggio del film \"L'uomo che cadde sulla Terra\"), Jareth (da \"Labyrinth\") e Baal, per poi lasciare spazio a un Bowie danzante insieme ai pupazzi del film \"Labyrinth - Dove tutto \u00e8 possibile\" che finisce per trasformarsi in un cartone animato. Bowie non rimase soddisfatto del video, e nel 1987 disse: \u00abHo capito che i video che delego ad altre persone sono sempre un errore. Proprio per colpa della mia mancanza di interesse, non mi sento coinvolto in cose tipo \"Underground\" che feci per \"Labyrinth\". Lasciai fare, e il risultato non \u00e8 proprio il mio genere di video. Fui un po' troppo lassista. Non mi sentivo coinvolto\u00bb."}
{"id": "5790458", "revid": "287204", "url": "https://it.wikipedia.org/wiki?curid=5790458", "title": "652 (numero)", "text": "Seicentocinquantadue (652) \u00e8 il numero naturale dopo il 651 e prima del 653."}
{"id": "5790459", "revid": "76963", "url": "https://it.wikipedia.org/wiki?curid=5790459", "title": "Charles Randolph", "text": "Ha ottenuto la vittoria dell'Oscar alla migliore sceneggiatura non originale nell'ambito dei Premi Oscar 2016 per \"La grande scommessa\", in condivisione con Adam McKay.\nDal 2004 \u00e8 sposato con l'attrice di origini israeliane Mili Avital."}
{"id": "5790461", "revid": "72396", "url": "https://it.wikipedia.org/wiki?curid=5790461", "title": "Marama Teururai", "text": "Biografia.\nMarama era il primo figlio maschio dell'allora gran capo locale, Ari'imate, il quale l'anno successivo alla sua nascita divenne re di Huahine. Sua madre, dopo la deposizione del marito nel 1868, diventer\u00e0 ella stessa regina di Huahine col nome di Tehaapapa II.\nAlla morte prematura del fratello minore, divenne primo ministro durante il governo di sua madre Tehaapapa II nel 1884 ed assunse contestualmente anche la carica di cooreggente dal 1884 sino al 1895.\nIl 22 febbraio 1888 quando sua madre sigl\u00f2 un trattato di protettorato che spian\u00f2 \"de facto\" la strada per l'annessione del suo reame alla Francia, si scatenarono sull'isola delle rivolte guidate da alcuni membri dell'aristocrazia locale che non erano intenzionati a rinunciare alla sovranit\u00e0 statale a favore di gruppi di stranieri venuti dal mare con intenti colonizzatori. Per questo motivo questi stessi nobili riuscirono a deporre la regina Tehaapapa II ed a porre sul trono sua figlia Temari'i, sorella dello stesso Marama. Esiliato con la famiglia, Marama si impegn\u00f2 per far tornare la madre sul trono e vi riusc\u00ec appena due anni dopo, nel 1890.\nQuando sua madre mor\u00ec nel 1893, egli promosse la candidatura al torno di sua figlia, la principessa Teri'inavahoro'a Teurura'i, ascesa quindi col nome di Tehaapapa III. Anche durante il breve regno della figlia continu\u00f2 ad operare come cooreggente sino alla fine della monarchia nel 1895 e l'annessione del dominio alla Francia.\nDopo la caduta della monarchia, continu\u00f2 a vivere sull'isola con la figlia e si spense nel 1909.\nMatrimonio e figli.\nIl principe Marama spos\u00f2 la principessa Tetuamarama di Rurutu (1857\u20131919) (figlia primogenita del re Teuruarii III di Rurutu e di sua moglie Tematarurai'i) dalla quale ebbe otto figli, ma solo tre di questi sopravvissero alla maggiore et\u00e0:"}
{"id": "5790467", "revid": "144796", "url": "https://it.wikipedia.org/wiki?curid=5790467", "title": "Teha'apapa III", "text": ""}
{"id": "5790469", "revid": "297031", "url": "https://it.wikipedia.org/wiki?curid=5790469", "title": "Casa di San Giorgio", "text": ""}
{"id": "5790470", "revid": "767487", "url": "https://it.wikipedia.org/wiki?curid=5790470", "title": "Peng Tee Khaw", "text": "\u00c8 considerato uno dei massimi esperti a livello mondiale nella cura del glaucoma e attualmente esercita come oculista specialista presso il Moorfields Eye Hospital di Londra. Insegna allo University College London.\nCarriera.\nKhaw ha studiato medicina alla Southampton University Medical School, laureandosi nel 1980. \u00c8 successivamente entrato al Moorfields nel 1987 e si \u00e8 specializzato nel glaucoma infantile dal 1989 al 1994, preparando contemporaneamente il suo PhD in \"ocular wound healing and advanced therapies to prevent scarring\". Peng Khaw dispone della pi\u00f9 grande esperienza in questo settore nel Regno Unito e ha sviluppato tecniche chirurgiche di trattamento per il glaucoma che sono attualmente utilizzate in tutto il mondo.\nKhaw \u00e8 direttore del National Institute of Health's Biomedical Research Centre presso il Moorfields e del University College London's Institute of Ophthalmology. Ha raccolto pi\u00f9 di 100 milioni di sterline per la ricerca e per le strutture sanitarie, inclusa la raccolta fondi per la costruzione del pi\u00f9 grande ospedale oculistico pedriatico a livello mondiale, il Children's Eye Hospital a Londra."}
{"id": "5790471", "revid": "466539", "url": "https://it.wikipedia.org/wiki?curid=5790471", "title": "Emma Donoghue", "text": "Carriera.\nScrive il suo primo romanzo, \"Stir Fry\", nel 1994. Segue l'anno dopo \"Hood\", con in quale nel 1997 vince lo Stonewall Book Award per la migliore opera letteraria. Nel 2002 ottiene il premio come miglior romanzo per la letteratura lesbica al Ferro-Grumley Award con \"Slammerkin\", scritto nel 2000.\nGrazie al suo romanzo \"Stanza, letto, armadio, specchio\" (\"Room\") \u00e8 stata finalista al Booker Prize del 2010, e una delle dieci vincitrici del Premio Alex nel 2011. Dalla sua opera \u00e8 stato tratto il film del 2015 Room, diretto dall'irlandese Lenny Abrahamson e sceneggiato dalla stessa Donoghue, la quale ha ricevuto la sua prima nomination agli Oscar come migliore sceneggiatura non originale, senza per\u00f2 vincere il premio.\nPremi e riconoscimenti.\nStonewall Book Award\nFerro-Grumley Award\nBooker Prize\nPremio Alex\nPremio Oscar\nGolden Globe\nBAFTA\nSatellite Awards\nIndependent Spirit Awards\nCritics' Choice Movie Award\nLas Vegas Film Critics Society\nChicago Film Critics Association"}
{"id": "5790494", "revid": "767487", "url": "https://it.wikipedia.org/wiki?curid=5790494", "title": "Irina Margareta Nistor", "text": "Biografia.\nNistor ha lavorato per la Televisione pubblica romena dal 1980 al 1999, prima come doppiatrice, poi come autrice televisiva. Nel 1993, ha prodotto, in francese, per TV5 Europe un programma di un'ora intitolato \u201cIl cinema romeno dopo il 1989\u201d.\nIrina Nistor \u00e8 famosa per avere segretamente doppiato oltre 3.000 film banditi dal regime comunista romeno di Nicolae Ceau\u0219escu, introdotti clandestinamente nel paese dal blocco occidentale. Durante la Guerra Fredda, questi materiali video, disponibili in VHS, si diffusero velocemente in Romania grazie ad una rete clandestina e capillare di collaboratori e la voce di Irina Nistor divenne conosciuta in tutto il paese. In un recente video a cura del New York Times, uno degli intervistati osserva: \"Iniziammo a chiederci perch\u00e9 tutti i film erano stati doppiati dalla stessa voce... la voce della Nistor \u00e8 la voce pi\u00f9 nota in Romania dopo quella di Ceausescu...\"\nSu questa vicenda che ha coinvolto Irina Nistor \u00e8 stato realizzato un documentario, \"Chuck Norris VS Communism\", diretto dalla regista romena basata a Londra Ilinca Calugareanu. Il documentario \u00e8 stato in parte finanziato grazie alla piattaforma di crowdfunding Indiegogo. La premi\u00e8re del film \u00e8 stata presentata al Festival internazionale del cinema di Edimburgo il 24 e 25 giugno 2015.\nNistor \u00e8 ancora attiva nella scena cinematografica romena. Nel 2012, ha lanciato il \"Festival psicoanalisi e film\", diretto dallo psicanalista Andrea Sabbadini. Il festival rappresenta l'edizione romena del \"Festival europeo di psicoanalisi e film\" presieduto dal regista italiano Bernardo Bertolucci. Per nove anni Nistor ha condotto un programma radio settimanale della durata di un'ora su Radio Guerrilla, intitolato \"La voce dei film\". Nel 2006, ha pubblicato un libro sul suo maestro, il critico cinematografico D.I. Suchianu."}
{"id": "5790495", "revid": "124123", "url": "https://it.wikipedia.org/wiki?curid=5790495", "title": "Ciro Guerra", "text": "Biografia.\nHa ricevuto la candidatura all'Oscar al miglior film straniero nell'ambito dei Premi Oscar 2016 per \"El abrazo de la serpiente\"."}
{"id": "5790500", "revid": "124123", "url": "https://it.wikipedia.org/wiki?curid=5790500", "title": "Ari'imate", "text": "Biografia.\nAri'imate Teururai nacque sull'isola di Huahine nel 1824, figlio secondogenito ed unico maschio del capo locale, Ta'aroa Ari'i, e di sua moglie T\u00e9-mata-fainu'u vahine. Egli era nipote per parte di padre di Mahine Tehei'ura, che aveva regnato come re di Huahine dal 1810 al 1815 ma aveva poi abdicato in favore di sua nipote Teriitaria II invece che del proprio figlio.\nAll'inizio del 1850 scoppi\u00f2 sull'isola una guerra civile che dopo due anni di scontri depose la regina regnante Teriitaria II ed i principali dignitari dell'aristocrazia lo prescelsero quale nuovo sovrano, consentendogli di assumere la corona dal 18 marzo di quello stesso anno.\nDopo quasi vent'anni di governo, una nuova guerra civile depose Ari'imate dal trono e pose al suo posto sua moglie che sal\u00ec al trono col nome di Tehaapapa II.\nGli venne consentito di rimanere sull'isola anche dopo la sua deposizione e pertanto Ari'imate mor\u00ec a Huahine il 14 aprile 1874.\nMatrimonio e figli.\nNel 1840 spos\u00f2 la principessa Tehaapapa, dalla quale ebbe dodici figli:"}
{"id": "5790502", "revid": "729019", "url": "https://it.wikipedia.org/wiki?curid=5790502", "title": "Strada nazionale 2 Padana Inferiore", "text": "La strada nazionale 2 Padana Inferiore era una strada nazionale del Regno d'Italia, che congiungeva Torino a Monselice, percorrendo quindi la pianura Padana da ovest verso est.\nVenne istituita nel 1923 con il percorso \"Torino - Moncalieri - Poirino - Alessandria - Tortona - Casteggio - Piacenza - Cremona - Mantova - Monselice\".\nNel 1928, in seguito all'istituzione dell'Azienda Autonoma Statale della Strada (AASS) e alla contemporanea ridefinizione della rete stradale nazionale, il suo tracciato venne a corrispondere a quello della strada statale 10 Padana Inferiore."}
{"id": "5790503", "revid": "287204", "url": "https://it.wikipedia.org/wiki?curid=5790503", "title": "Julio Cesar Chavez Jr.", "text": ""}
{"id": "5790504", "revid": "1872770", "url": "https://it.wikipedia.org/wiki?curid=5790504", "title": "Simona Paggi", "text": "Biografia.\nHa collaborato frequentemente con diversi registi importanti come Roberto Benigni, Gianni Amelio, John Turturro, Giuseppe Piccioni ed Emanuele Crialese.\nNel 1992 vince il David di Donatello come miglior montatrice per il film \"Il ladro di bambini\" di Gianni Amelio e ha ottenuto una nomination agli Oscar come miglior montaggio per \"La vita \u00e8 bella\" di Roberto Benigni.\nNel 1998 ha collaborato nella miniserie Tv La missione di Maurizio Zaccaro."}
{"id": "5790509", "revid": "1320746", "url": "https://it.wikipedia.org/wiki?curid=5790509", "title": "Nelly Bly", "text": ""}
{"id": "5790511", "revid": "121875345", "url": "https://it.wikipedia.org/wiki?curid=5790511", "title": "Tobias Lindholm", "text": "Ha ricevuto la candidatura all'Oscar al miglior film straniero nell'ambito dei Premi Oscar 2016 per \"Krigen\".\nHa collaborato spesso col connazionale Thomas Vinterberg."}
{"id": "5790514", "revid": "729019", "url": "https://it.wikipedia.org/wiki?curid=5790514", "title": "Strada nazionale 3 Tirrena Superiore", "text": "La strada nazionale 3 Tirrena Superiore era una strada nazionale del Regno d'Italia, che congiungeva la Francia a Roma, seguendo la linea costiera del mar Ligure e del mar Tirreno settentrionale.\nVenne istituita nel 1923 con il percorso \"Confine francese - Ventimiglia - Genova - Pisa - Livorno - Grosseto - Civitavecchia - Roma\", ricalcando il percorso della consolare Via Aurelia.\nNel 1928, in seguito all'istituzione dell'Azienda autonoma statale della strada (AASS) e alla contemporanea ridefinizione della rete stradale nazionale, il suo tracciato \u00e8 stato riclassificato per intero come strada statale 1 Via Aurelia."}
{"id": "5790516", "revid": "124341640", "url": "https://it.wikipedia.org/wiki?curid=5790516", "title": "Teriitaria II", "text": "Biografia.\nTeri'itaria nacque attorno al 1790 sull'isola di Raiatea, figlia del sovrano locale Tamatoa III e di sua moglie, Tura'iari'i Ehevahine, principessa di Huahine. Ella era pertanto nipote diretta della regina Teha'apapa I di Huahine, mentre suo zio era re Teri'itaria I di Huahine da cui ella stessa prese il proprio nome.\nNel 1815 quando suo nonno abdic\u00f2 in suo favore, divenne regina di Huahine, rimanendo in carica sino al 1852 quando venne deposta da una guerra civile che pose al suo posto un nuovo sovrano, Ari'imate.\nEsiliata dall'isola che governava, cerc\u00f2 riparo a Papeete presso il regno del marito dove mor\u00ec nel 1858.\nMatrimonio e figli.\nSia lei che la sorella Teri\u02bbito\u02bboterai Tere-moe-moe sposarono re Pomare II di Tahiti. Dopo la morte del marito si rispos\u00f2 col notabile locale Ari'ipaea."}
{"id": "5790522", "revid": "57342", "url": "https://it.wikipedia.org/wiki?curid=5790522", "title": "Il bambino che scopr\u00ec il mondo", "text": "Il bambino che scopr\u00ec il mondo (\"O Menino e o Mundo\") \u00e8 un film d'animazione del 2014 diretto da Al\u00ea Abreu.\nIl film \u00e8 uscito in Brasile nel 2014 e negli Stati Uniti nel 2015; ha ricevuto la candidatura all'Oscar al miglior film d'animazione nell'ambito dei Premi Oscar 2016.\nTrama.\nUn bambino che vive con la sua famiglia in campagna, circondato dalla natura, vede tutto con gli occhi spensierati. Un giorno il padre si deve recare in citt\u00e0 per cercare lavoro e il piccolo, sentendone la mancanza, decide di partire alla sua ricerca. Scoprir\u00e0 il mondo industrializzato e tutti i suoi problemi."}
{"id": "5790544", "revid": "1428919", "url": "https://it.wikipedia.org/wiki?curid=5790544", "title": "Radu Florescu", "text": "Biografia.\nLe sue opere su Vlad III sono state dei successi editoriali libri scritti assieme al collega Raymond T. McNally. Direttore dell\"'East European Research Center\" del Boston College, Florescu fu filantropo e consigliere di Edward Kennedy sui Balcani e gli affari dell'Europa orientale. All'epoca della sua morte, Radu Florescu \u00e8 stato considerato il patriarca della Famiglia Florescu."}
{"id": "5790551", "revid": "46291", "url": "https://it.wikipedia.org/wiki?curid=5790551", "title": "Salviinae", "text": "Salviinae \u00e8 una sottotrib\u00f9 di piante spermatofite dicotiledoni appartenenti alla famiglia delle Lamiaceae (ordine delle Lamiales).\nEtimologia.\nIl nome della sottotrib\u00f9 deriva dal suo genere tipo \"Salvia\" , ossia \"salvere\" (= star bene), derivato da \"salus\", un vecchio nome latino per indicare una pianta con propriet\u00e0 medicinali.\nIl nome scientifico della sottotrib\u00f9 \u00e8 stato definito dal botanico, numismatico e orientalista austriaco Stephan Ladislaus Endlicher (Pressburg, 24 giugno 1804 \u2013 Vienna, 28 marzo 1849) nella pubblicazione \"Genera plantarum secundum ordines naturales disposita (Endlicher) - 614. Aug 1838\" del 1838.\nDistribuzione e habitat.\nLa distribuzione delle specie di questa sottotrib\u00f9 \u00e8 cosmopolita con habitat soprattutto temperati.\nTassonomia.\nLa famiglia di appartenenza della sottotrib\u00f9 (Lamiaceae), molto numerosa con circa 250 generi e quasi 7000 specie, ha il principale centro di differenziazione nel bacino del Mediterraneo e sono piante per lo pi\u00f9 xerofile (in Brasile sono presenti anche specie arboree). Per la presenza di sostanze aromatiche, molte specie di questa famiglia sono usate in cucina come condimento, in profumeria, liquoreria e farmacia. La famiglia \u00e8 suddivisa in 7 sottofamiglie; la sottotrib\u00f9 Salviinae appartiene alla sottofamiglia Nepetoideae (trib\u00f9 Mentheae).\nFilogenesi.\nLa sottotrib\u00f9 Salviinae \u00e8 un clade fortemente monofiletico e all'interno della trib\u00f9 Mentheae occupa una posizione basale ed \u00e8 \"gruppo fratello\" del resto della trib\u00f9. A sua volta la sottotrib\u00f9 contiene due cladi: il clade \"Salvia\" (con altri generi) e un secondo clade formato dai generi \"Chaunostoma\", \"Lepechinia\", \"Melissa\" e \"Neoeplingia\". Il genere pi\u00f9 importante della sottotrib\u00f9 (\"Salvia\") non \u00e8 monofiletico.\nIl cladogramma a lato, tratto dallo studio citato e semplificato, mostra la struttura interna attuale (2016) della sottotrib\u00f9.\nComposizione della sottotrib\u00f9.\nLa sottotrib\u00f9 attualmente \u00e8 formata da 10 generi e circa 970 specie:\nGeneri e specie della flora europea.\nIn Europa (in Italia e nell'areale del Mediterraneo) sono presenti i seguenti generi e specie:"}
{"id": "5790552", "revid": "287204", "url": "https://it.wikipedia.org/wiki?curid=5790552", "title": "Buddhismo in Africa", "text": "Il buddhismo, in quanto una delle religioni maggiori del mondo, vien praticato anche in Africa. Pur essendovi stati casi di conversione da parte di africani, la maggior parte dei buddhisti in Africa sono di origini asiatiche, soprattutto cinesi, vietnamiti, singalesi o giapponesi emigrati.\nIl Sudafrica ospita la pi\u00f9 grande e varia popolazione buddhista dell'intero continente; secondo le stime del 2010 gli aderenti alla fede buddhista (venendo ad includere tra questi anche i praticanti del taoismo e della religione popolare cinese) sono in aumento, tra lo 0,2% e lo 0,3% della popolazione sudafricana, corrispondente a circa 100-150.000 persone.\nLe nazioni e i territori africani dell'oceano indiano hanno anch'esse significative minoranze buddhiste. Le isole Mauritius hanno la pi\u00f9 alta percentuale di buddhisti - tra l'1,5% e il 2% della popolazione totale - di tutti paesi africani, a causa dell'elevato numero di persone di origine cinese (circa 40.000, ossia il 3% degli abitanti delle Mauritius); ma il numero di effettivi praticanti buddhisti \u00e8 solo circa lo 0,4%. L'isola di Madagascar \u00e8 la sede di circa 20.000 buddhisti, pi\u00f9 o meno lo 0,1% della popolazione totale. Nelle Seychelles e a Riunione i buddhisti rappresentano all'incirca tra lo 0,1% e lo 0,2% degli abitanti insulari.\nIn Nord Africa circa lo 0,3% (20.000 persone) dell popolazione della Libia \u00e8 buddhista (per lo pi\u00f9 lavoratori stranieri provenienti dal continente asiatico); vi sono inoltre due centri buddhisti a Casablanca, in Marocco.\nCi trovano alcuni centri o templi buddhisti nell'Africa sub-sahariana in paesi come il Botswana, Camerun, Costa d'Avorio, Ghana, Guinea, Kenya, Lesotho, Liberia, Malawi, Mali, Namibia, Nigeria, Sierra Leone, Swaziland, Tanzania, Togo, Uganda, Zambia e Zimbabwe.\nCi sono stati anche casi riguardanti alcune celebrit\u00e0 di alto profilo che si sono convertiti al buddhismo, come ad esempio Adewale Akinnuoye-Agbaje, un famoso attore britannico di origini nigeriane.\nUno dei pochissimi monaci di origine africana \u00e8 il venerabile Bhante Buddharakkhita proveniente dall'Uganda, fondatore del Centro Buddhista Ugandese."}
{"id": "5790553", "revid": "1372005", "url": "https://it.wikipedia.org/wiki?curid=5790553", "title": "Giovanni da Parma (1320)", "text": "Scrisse una cronaca relativa alle calamit\u00e0 che colpirono la citt\u00e0 di Trento nel corso del XIV secolo.\nBiografia.\nLa prima notizia della sua presenza a Trento risale al 1347. Per pi\u00f9 di trent'anni fece parte del capitolo della cattedrale e oper\u00f2 anche nell'amministrazione della diocesi, soprattutto durante l'episcopato di Alberto di Ortenburg (1360-1390). L'ultima attestazione risale all'8 marzo 1381; mor\u00ec probabilmente poco dopo.\nLa \"Cronaca\".\nLa \"Cronaca\" scritta da Giovanni \u00e8 una \"historia calamitatum\": si parla del terremoto, delle epidemie di peste e delle carestie che colpirono Trento tra il 1348 e gli anni Settanta del Trecento. L'opera si apre infatti con la descrizione del terremoto del Friuli del 25 gennaio 1348, che scosse tutta la zona alpina orientale. Segue la descrizione della peste (la peste nera) e delle sue conseguenze (morirono, dice, cinque sesti della popolazione). L'autore \u2013 colpito lui stesso dal morbo e poi guarito \u2013 si limita alla descrizione dei sintomi, non mostrando interesse a spiegarne le cause: non si trova alcun riferimento alle congiunzioni astrali o alla volont\u00e0 divina, spesso additate dai suoi contemporanei come responsabili delle calamit\u00e0 naturali. Giovanni si sofferma anche sulle conseguenze economiche: parla della carenza di manodopera nelle campagne, che provoca un rialzo dei salari e violente oscillazioni del prezzo del vino e dei cereali. \nL'opera fu scritta probabilmente nel 1371, quando Giovanni decise di raccogliere i suoi ricordi, basandosi quasi certamente su appunti presi in precedenza. Vi sono, per\u00f2, due aggiunte successive che riferiscono di una nuova epidemia (1373-1374), di un'invasione di cavallette e di una carestia (1377).\nLa cronaca di Giovanni da Parma costituisce l'unica fonte narrativa relativa a Trento risalente al medioevo."}
{"id": "5790557", "revid": "124123", "url": "https://it.wikipedia.org/wiki?curid=5790557", "title": "Lothar Meggendorfer", "text": "Oltre che illustratore, fu uno dei primi cartonisti ed \u00e8 ricordato in particolare per la sua produzione di libri animati.\nVenne pubblicato per la prima volta nel 1862 su \"Fliegende Bl\u00e4tter\", una rivista illustrata e dal 1868 nel settimanale \"Bilderbogen\".\nOgni anno la Movable Book Society assegna a un libro animato un premio alla memoria di Meggendorfer."}
{"id": "5790561", "revid": "400694", "url": "https://it.wikipedia.org/wiki?curid=5790561", "title": "Filippo Corsi", "text": "Biografia.\nCorsi fu un repubblicano mazziniano. Dal 1891 collabor\u00f2 al settimanale aquilano \"La Bandiera\", \u201corgano della democrazia abruzzese\u201d. Per le sue idee politiche di sinistra, alla fine dell'Ottocento fu costretto all'esilio in Svizzera. Nel 1900 torn\u00f2 in Italia e fu dirigente della Federazione Repubblicana Abruzzese con cui port\u00f2 avanti lotte operaie presso lo stabilimento industriale di Bussi. Nel giugno 1900 fu eletto Deputato nelle liste del partito repubblicano nel collegio di Massa-Carrara.\nNel 1901 fond\u00f2 il settimanale \"La Democrazia\", stampato a Sulmona, indirizzato ai movimenti sindacali e alla lotta politica in Abruzzo.\nMor\u00ec di infarto la mattina del 21 maggio 1903 nel tragitto tra la stazione e il municipio di Massa dove doveva presenziare a una manifestazione di Associazioni popolari. Il 2 novembre 1903 i repubblicani di Massa commemorarono solennemente la sua figura.\nDiscendenza.\nUn figlio di Corsi, Edoardo Corsi, emigr\u00f2 negli USA dove divenne funzionario governativo."}
{"id": "5790563", "revid": "729019", "url": "https://it.wikipedia.org/wiki?curid=5790563", "title": "Strada nazionale 5 (Regno d'Italia)", "text": "La strada nazionale 5 era una strada nazionale del Regno d'Italia, che congiungeva Pisino al confine con il Regno dei Serbi, Croati e Sloveni presso Castua\nVenne istituita nel 1923 con il percorso \"Pisino - Mattuglie - Confine jugoslavo verso Castua\".\nNel 1928, in seguito all'istituzione dell'Azienda Autonoma Statale della Strada (AASS) e alla contemporanea ridefinizione della rete stradale nazionale, il suo tracciato costitu\u00ec per intero la strada statale 60 del Monte Maggiore."}
{"id": "5790567", "revid": "115435214", "url": "https://it.wikipedia.org/wiki?curid=5790567", "title": "Systat", "text": "Il protocollo systat, noto anche come Active Users, \u00e8 un servizio Internet collegato alla porta 11, che alla ricezione di un pacchetto UDP o TCP risponde con la lista degli utenti attivi indipendentemente dal contenuto del pacchetto."}
{"id": "5790585", "revid": "729019", "url": "https://it.wikipedia.org/wiki?curid=5790585", "title": "Strada nazionale 6 (Regno d'Italia)", "text": "La strada nazionale 6 era una strada nazionale del Regno d'Italia, che congiungeva Trieste al Regno dei Serbi, Croati e Sloveni presso Fiume.\nVenne istituita nel 1923 con il percorso \"Dall'Adriatica superiore n. 4 a Sud di Trieste, per Obrov - Mattuglie - Confine verso Fiume.\".\nNel 1928, in seguito all'istituzione dell'Azienda Autonoma Statale della Strada (AASS) e alla contemporanea ridefinizione della rete stradale nazionale, il suo tracciato divenne parte della strada statale 14 della Venezia Giulia."}
{"id": "5790588", "revid": "117243593", "url": "https://it.wikipedia.org/wiki?curid=5790588", "title": "Bj\u00f8rnar Neteland", "text": "Biografia.\nAttivo in gare FIS dal novembre del 2006, Bj\u00f8rnar Neteland ha debuttato in Coppa Europa a Trysil in slalom gigante il 27 novembre 2010, senza concludere la seconda manche, e in Coppa del Mondo il 28 febbraio 2014 a Kvitfjell in discesa libera, non riuscendo a qualificarsi.\nIn Coppa Europa ha ottenuto il primo podio il 29 gennaio 2014 nella supercombinata di Crans Montana (3\u00ba) e la prima vittoria il 4 febbraio 2015 nella combinata di Sella Nevea; nella successiva stagione 2015-2016 si \u00e8 aggiudicato il trofeo continentale. Il 26 febbraio 2017 ha ottenuto a Kvitfjell in supergigante il suo miglior piazzamento in Coppa del Mondo (16\u00ba) e ai successivi Mondiali di Sankt Moritz 2017, sua unica presenza iridata, si \u00e8 classificato 25\u00ba nel supergigante, 26\u00ba nello slalom gigante e 16\u00ba nella combinata.\nIl 7 marzo 2019 ha conquistato a Hinterstoder in slalom gigante l'ultima vittoria, nonch\u00e9 ultimo podio, in Coppa Europa e due giorni dopo ha preso per l'ultima volta il via in Coppa del Mondo, a Kranjska Gora nella medesima specialit\u00e0 senza compeltare la gara. Si \u00e8 ritirato dalle competizioni al termine di quella stessa stagione 2018-2019, anche se in seguito ha ancora preso parte ad alcune gare FIS (l'ultima 2 febbraio 2020 a Raudalen).\nPalmar\u00e8s.\nCoppa Europa.\nCoppa Europa - vittorie.\nLegenda:\nSG = supergigante\nGS = slalom gigante\nKB = combinata"}
{"id": "5790593", "revid": "729019", "url": "https://it.wikipedia.org/wiki?curid=5790593", "title": "Strada nazionale 7 (Regno d'Italia)", "text": "La strada nazionale 7 era una strada nazionale del Regno d'Italia, che congiungeva Ruppa a Postumia\nVenne istituita nel 1923 con il percorso \"Dall'innesto sotto Rupa con la n. 6 a Postumia.\".\nNel 1928, in seguito all'istituzione dell'Azienda Autonoma Statale della Strada (AASS) e alla contemporanea ridefinizione della rete stradale nazionale, il suo tracciato defin\u00ec per intero la nuova strada statale 59 di Bisterza."}
{"id": "5790598", "revid": "122649721", "url": "https://it.wikipedia.org/wiki?curid=5790598", "title": "Associazione Calcio Sangiovannese 2005-2006", "text": "Questa pagina raccoglie le informazioni riguardanti l'Associazione Calcio Sangiovannese nelle competizioni ufficiali della stagione 2005-2006."}
{"id": "5790599", "revid": "1784425", "url": "https://it.wikipedia.org/wiki?curid=5790599", "title": "Maria da Bel\u00e9m Roseira", "text": "Biografia.\nLaureata in Diritto all'Universit\u00e0 di Coimbra nel 1972, inizi\u00f2 la sua carriera professionale come tecnico superiore del Ministero del Lavoro, nella Direzione Generale della Previdenza nel 1973. Ha svolto tutta la sua carriera nell'Amministrazione Pubblica, per poi ritirarsi in qualit\u00e0 di assessore principale del Ministero del Lavoro e della Solidariet\u00e0 Sociale. \nDopo la Rivoluzione dei Garofani entr\u00f2 a far parte del gabinetto della Segretaria dello Stato per la Sicurezza Sociale, Maria de Lourdes Pintasilgo. Successivamente \u00e8 diventata capo del gabinetto del Ministero della Salute del Blocco Centrale, Ant\u00f3nio Maldonado Gonelha. La ministra della Salute Leonor Beleza, del governo Cavaco Silva, la nomin\u00f2 vice-procuratrice della Santa Casa da Miseric\u00f3rdia de Lisboa (1988-1992) e, in seguito, Arlindo de Carvalho la scelse come amministratrice delegata del Centro Regional de Lisboa do Instituto Portugu\u00eas de Oncologia (1992-1995). Fu inoltre nominata amministratrice delle trasmissioni televisive di Macau (1986-1987).\nMilitante del Partito Socialista dal 1976, dopo la vittoria del partito, il cui leader a quei tempi era Ant\u00f3nio Guterres, nelle elezioni legislative del 1995, Maria de Bel\u00e9m fu nominata Ministro della Salute del XIII Governo Costituzionale (1995-1999). In seguito fu anche Ministra dell'Uguaglianza nel XIV Governo Costituzionale (1999-2000) altrettanto guidato da Guterres. A causa di alcune divergenze con la nuova ministra della Salute Manuela Arcanjo abbandon\u00f2 la sua carica. Durante quel periodo fu anche prima vice presidente (1997) poi presidente (1999) dell'Assemblea Generale dell'Organizzazione Mondiale della sanit\u00e0.\nDopo l'uscita dal governo \u00e8 diventata deputata Assemblea della Repubblica, nella quale era stata eletta dal Distretto di Porto, nella legislatura iniziata nel 1999. Viene poi rieletta nel 2002, 2005, 2009 e nel 2011. Nel dicembre del 2006, quando era presidente della Commissione Parlamentare della Salute, fu ingaggiata come consulente dall'azienda Esp\u00edrito Santo Sa\u00fade, in quanto a suo avviso non esisteva incompatibilit\u00e0 tra le due funzioni. \nNelle elezioni presidenziali del 2011 fu la mandataria nazionale della candidatura di Manuel Alegre. Mentre cinque anni prima, alle presidenziali del 2006 aveva appoggiato M\u00e1rio Soares proprio contro Alegre, che si era candidato da indipendente. Nel settembre del 2011 viene eletta presidente del Partito Socialista per poi essere succeduta nel 2014 da Carlos C\u00e9sar.\nElezioni presidenziali del 2016.\nMaria de Bel\u00e9m ha annunciato la sua candidatura alle elezioni presidenziali del 2016 il 17 agosto 2015 formalizzandola il 22 dicembre dello stesso anno al Tribunale Costituzionale con circa 9200 firme raccolte. Il suo mandatario nazionale \u00e8 Eduardo Mar\u00e7al Grilo, mentre Simonetta Luz Afonso e J\u00falio Machado Vaz sono i mandatari rispettivamente a Lisbona e a Porto. Partecipano alla commissione onoraria della candidatura Alberto Martins, Jorge Coelho, Jos\u00e9 Vera Jardim e Alberto Martins. \nBruno Matias \u00e8 il mandatario per i giovani.\nOnorificenze.\nIl 23 febbraio 2005 ricevette la Croce del Graal dell'Ordine Militare di Cristo. "}
{"id": "5790604", "revid": "125663092", "url": "https://it.wikipedia.org/wiki?curid=5790604", "title": "The Pills", "text": "The Pills \u00e8 un gruppo comico italiano nato a Roma nel 2011 e composto da Luca Vecchi, Luigi Di Capua e Matteo Corradini.\nBiografia.\nInizialmente si fanno conoscere grazie alla loro webserie \"THEPILLSeries\" pubblicata su YouTube dove affrontano in maniera ironica temi comuni ai giovani delle periferie romane. In particolare \u00e8 il quartiere Pigneto a fare spesso da teatro delle loro avventure. Nel corso della serie partecipano anche alcuni personaggi noti come Giancarlo Magalli, Elio Germano, Carl Brave e Franco126. Il video con Giancarlo Magalli in particolare \u00e8 stato motivo di scontro con la Rai per questioni contrattuali che legano il presentatore con la rete.\nLa prima apparizione televisiva avviene sul canale DeeJay Television con lo show \"Late night with The Pills\" dove i componenti del gruppo giocano a \"Monopoly\" mentre intervistano in ogni puntata un personaggio italiano. Nel 2014 Matteo Corradini e Luca Vecchi compaiono nel film \"Smetto quando voglio\", mentre, successivamente, Luigi Di Capua partecipa alla sceneggiatura degli altri due film della trilogia (\"Smetto quando voglio - Masterclass\" e \"Smetto quando voglio - Ad honorem\").\nA partire dal luglio del 2014 partecipano in qualit\u00e0 di ospiti fissi al programma Stracult, nel corso del quale sono trasmesse alcune loro clip sul mondo del cinema.\nA partire dal 22 dicembre 2014, va in onda su Rai 2 la sit-com \"Zio Gianni\", della quale i The Pills sono autori. Partecipa in qualit\u00e0 di attore alla sit-com anche Luca Di Capua, fratello di Luigi Di Capua, spesso apparso nelle clip dei The Pills.\nIl 21 gennaio 2016 esce nelle sale il loro primo film, \"The Pills - Sempre meglio che lavorare\" nel quale partecipano sia in qualit\u00e0 di attori che come sceneggiatori, affiancati da Luca Ravenna, e registi, in particolare la regia \u00e8 stata affidata a Luca Vecchi. I The Pills ottengono la partecipazione straordinaria al loro film di Giancarlo Esposito e Gianni Morandi.\nA partire dal 1\u00ba gennaio 2016 va in onda su Italia 1 il loro late show Non ce la faremo mai, a questo partecipano in qualit\u00e0 di ospiti sia alcuni colleghi come Edoardo Ferrario, Caterina Guzzanti e Frank Matano, sia altre figure del mondo dello spettacolo e non come Enrico Lucci, Zerocalcare, Vladimir Luxuria, Alessio Sakara e Valerio Aprea. Nel programmo sono presenti alcune rubriche ricorrenti, come Nobili Coatti o Fame Chimica oltre le classiche clip in bianco e nero che hanno caratterizzato i The Pills fin dai loro albori.\nAll'inizio del 2018 curano l'aspetto comico della trasmissione M su Rai 3, nel corso della quale sono trasmesse alcune loro clip inedite.\nNel 2019 producono degli episodi di \"THEPILLSeries\" in collaborazione con Play Station, nei quali partecipano come attori anche Alessandro Florenzi e Cristina D'Avena.\nNel 2019 lavorano alla trasmissione Stati Generali su Rai 3, dove curano la rubrica \"Ai confini de tipo adesso\", in cui con le loro caratteristiche clip ironizzano spesso su alcuni temi d'attualit\u00e0."}
{"id": "5790608", "revid": "124123", "url": "https://it.wikipedia.org/wiki?curid=5790608", "title": "Chakib Akrouh", "text": ""}
{"id": "5790613", "revid": "125858210", "url": "https://it.wikipedia.org/wiki?curid=5790613", "title": "C\u00e9cile Bois", "text": "Biografia.\nDurante gli anni delle scuole superiori si iscrive a un gruppo teatrale amatoriale. Dopo essere entrata nel Conservatorio di Bordeaux, lo abbandona per entrare nel gruppo di teatro \"Le th\u00e9\u00e2tre en vrac\". A 19 anni si trasferisce a Parigi per iscriversi all'\u00c9cole de la rue Blanche, dove incontra Kadem Chafika che diventer\u00e0 la sua agente.\nDebutta al cinema nel 1992 con \"Promenades d'\u00e9t\u00e9\", dove interpreta il ruolo di Isabelle. L'anno successivo ottiene un ruolo minore in Germinal, trasposizione dell'omonima opera di \u00c9mile Zola, ed esordisce anche in televisione con Le \"Chasseur de la nuit\" di Jacques Renard. Nel frattempo, continua a seguire la strada del teatro ed \u00e8 scelta da Robert Hossein come protagonista di \"Ang\u00e9lique\".\nMentre nel cinema recita quasi esclusivamente parti di secondo piano, \u00e8 dalla televisione che cominciano ad arrivare ruoli di maggior rilievo. Nel 2007 interpreta Agathe Verdier nel telefilm \"Agathe contre Agathe\". Nel 2010 \u00e8 al fianco di Bruno Wolkowitch e Florence Pernel in \"Le D\u00e9samour\", andato in onda su France 3.\nDal 2013 interpreta il comandante di polizia Candice Renoir nell'omonima serie televisiva.\nVita privata.\nPer diversi anni, Bois ha avuto una relazione con il collega attore Jean-Pierre Micha\u00ebl, con il quale ha due figlie. La coppia si \u00e8 sposata nel 2016."}
{"id": "5790635", "revid": "110157", "url": "https://it.wikipedia.org/wiki?curid=5790635", "title": "Baltic Sea League 2015", "text": "La Baltic Sea League 2015 \u00e8 stata la 2\u00aa edizione dell'omonimo torneo di football americano.\nHa avuto inizio il 18 aprile e si \u00e8 conclusa il 3 ottobre con la finale di Riga vinta per 44-12 dai lettoni Riga Lions sugli estoni Tartu Titans.\nStagione regolare.\nClassifica.\nLa classifica della regular season \u00e8 la seguente:"}
{"id": "5790642", "revid": "767487", "url": "https://it.wikipedia.org/wiki?curid=5790642", "title": "Polisportiva Sassari Torres 2005-2006", "text": "Questa voce raccoglie le informazioni riguardanti la Polisportiva Sassari Torres nelle competizioni ufficiali della stagione 2005-2006."}
{"id": "5790644", "revid": "1963920", "url": "https://it.wikipedia.org/wiki?curid=5790644", "title": "Ufficio regionale di collocamento", "text": "Gli Uffici regionali di collocamento o URC sono un'istituzione statale svizzera, creata per assistere i disoccupati. \nSi tratta della pi\u00f9 grande piattaforma per l'impiego in Svizzera, gli URC impiegano circa 1500 persone in 130 centri disseminati per tutta la Svizzera. \nSostengono e consigliano i disoccupati nella loro ricerca di un nuovo impiego e si assicurano della loro impiegabilit\u00e0. \nBase legale.\nLa base legale che gestisce le attivit\u00e0 degli URC \u00e8 la LADI, la Legge sull'assicurazione contro la disoccupazione. Questa legge \u00e8 accompagnata dall'OADI, l'Ordinanza sull'assicurazione contro la disoccupazione."}
{"id": "5790647", "revid": "100143761", "url": "https://it.wikipedia.org/wiki?curid=5790647", "title": "Aeratore circolare eolico per i ricambi d'aria", "text": "L'aeratore circolare eolico per i ricambi d'aria \u00e8 un sistema di ventilazione eolico per il ricambio dell'aria negli ambienti interni con aria proveniente dall'esterno. Di questo apparecchio ne esistono due versioni: quello applicabile ai vetri e quello applicabile alle pareti.\nComposizione e funzionamento.\nAeratore per vetri.\nL'aeratore eolico per vetri \u00e8 di forma circolare ed \u00e8 composto da un'elica, da un coperchio di protezione per il lato esterno e a seconda del modello pu\u00f2 essere con o senza chiusura. L'aeratore con chiusura \u00e8 dotato di due cordicelle e per far entrare il flusso d'aria dall'esterno e cambiare l'aria all'interno basta aprirlo tirando una delle due cordicelle e per richiuderlo tirare l'altra delle due cordicelle. Caso contrario per quello senza chiusura che invece \u00e8 privo delle cordicelle. Il vento inoltre oltre a cambiare l'aria nell'ambiente, muove l'elica e quest'ultima girando per effetto del vento, fa in modo da velocizzare i ricambi d'aria. L'aeratore \u00e8 utile in quegli ambienti dove sia necessario il ricambio d'aria, come ad esempio nelle piscine coperte.\nAeratore per muri.\nL'aeratore eolico per muri \u00e8 sempre di forma circolare ed il funzionamento \u00e8 lo stesso ma in questo caso \u00e8 privo dell'elica. \u00c8 dotato di una manopola situata al centro per poterlo aprire o chiudere.\nVantaggi e svantaggi.\nVantaggi.\nIl vantaggio principale dato da questo sistema di ventilazione \u00e8 il ricambio d'aria negli ambienti dove c'\u00e8 condensa o altri odori come ad esempio nelle piscine. Questo inoltre non necessita della corrente elettrica.\nSvantaggi.\nIn caso di rottura, l'aeratore va sostituito con uno nuovo per evitare spiacevoli rientri dell'aria."}
{"id": "5790659", "revid": "657000", "url": "https://it.wikipedia.org/wiki?curid=5790659", "title": "Sono Sakamoto, perch\u00e9?", "text": " \u00e8 un manga scritto e disegnato da Nami Sano, pubblicato dal 2012 al 2015 sulla rivista \"Harta\" di Enterbrain. Un adattamento anime, prodotto da Studio Deen, \u00e8 stato trasmesso in Giappone tra il 7 aprile e il 30 giugno 2016. In Italia i diritti del manga sono stati acquistati da J-Pop, mentre l'anime \u00e8 stato caricato da Dynit su VVVVID.\nTrama.\nSakamoto \u00e8 uno studente al primo anno delle superiori che oltre ad essere ben noto e popolare, \u00e8 ritenuto da tutti un \"figo\". Che si tratti di aiutare il prossimo, difendere i deboli dai bulli o evitare le trappole degli invidiosi compagni di scuola, Sakamoto riesce sempre a risolvere il problema, con assoluta classe ed eleganza.\nMedia.\nManga.\nDopo il debutto nel 2011, il manga, scritto e disegnato da Nami Sano, \u00e8 stato serializzato sulla rivista \"Fellows\" (poi rinominata \"Harta\" nel febbraio 2013) di Enterbrain dal 14 aprile 2012 al 14 dicembre 2015. I vari capitoli sono stati raccolti in quattro volumi \"tank\u014dbon\", pubblicati tra il 15 gennaio 2013 e il 15 gennaio 2016. In Italia il manga \u00e8 edito da J-Pop, che il 26 ottobre 2016 ha dato inizio alla pubblicazione dei volumi e ha anche pubblicato un cofanetto contenente la serie completa. In America del Nord, invece, i diritti sono stati acquistati da Seven Seas Entertainment.\nAnime.\nAnnunciato il 15 gennaio 2016 sul quarto e ultimo volume del manga, un adattamento anime, prodotto da Studio Deen e diretto da Shinji Takamatsu, \u00e8 andato in onda dal 7 aprile al 30 giugno 2016. Le sigle di apertura e chiusura sono rispettivamente \"Coolest\" (lett. \"Il pi\u00f9 figo\") dei CustomiZ e di Suneohair. In Italia gli episodi sono stati trasmessi in streaming in simulcast da Dynit su VVVVID, mentre in America del Nord i diritti sono stati acquistati da Sentai Filmworks. Un episodio OAV, acquistato sempre da Dynit, \u00e8 stato pubblicato insieme al quinto e ultimo volume BD/DVD dell'edizione home video della serie il 26 ottobre 2016.\nAccoglienza.\nLa serie \u00e8 stata nominata al settimo Manga Taish\u014d, ha vinto il Gran Premio di Comic Natalie nel 2013 e ha ottenuto il secondo posto nel sondaggio \"top 20 manga per lettori maschi\" di \"Kono manga ga sugoi!\" nell'edizione del 2014. In particolare, il primo volume \"tank\u014dbon\" \u00e8 stato classificato dalla rivista \"Da Vinci\" come il migliore nella prima met\u00e0 del 2013 tra quelli dei manga indirizzati a un pubblico maschile."}
{"id": "5790660", "revid": "1776051", "url": "https://it.wikipedia.org/wiki?curid=5790660", "title": "Luigi Avogadro di Collobiano Arborio", "text": "Biografia.\nNell'amministrazione degli esteri dal 1863 \u00e8 stato addetto alle legazioni italiane di Pietroburgo e Parigi, segretario di legazione a Washington, Parigi, Pietroburgo e Costantinopoli, consigliere di legazione a disposizione del Ministero degli esteri, incaricato della segreteria della direzione generale per la politica estera. Promosso ministro plenipotenziario \u00e8 inviato straordinario con credenziali di ambasciatore a Lisbona, Costantinopoli e Madrid. Collocato a riposo come ambasciatore onorario nel 1904, nello stesso anno \u00e8 nominato senatore a vita."}
{"id": "5790667", "revid": "287204", "url": "https://it.wikipedia.org/wiki?curid=5790667", "title": "1. L\u012bga 1999", "text": "La 1. L\u012bga 1999 \u00e8 stata l'8\u00aa edizione della seconda divisione del calcio lettone dalla ritrovata indipendenza. Il LU-Daugava ha vinto il campionato ottenendo la promozione in massima serie.\nStagione.\nFormula.\nLe otto squadre partecipanti si affrontavano in doppi turni di andata e ritorno per un totale di 28 incontri per squadra. La vincitrice veniva promossa in Virsl\u012bga 2000.\nErano assegnati tre punti per la vittoria, uno per il pareggio e zero per la sconfitta."}
{"id": "5790668", "revid": "767487", "url": "https://it.wikipedia.org/wiki?curid=5790668", "title": "The Ridiculous 6", "text": "The Ridiculous 6 \u00e8 un film commedia western statunitense diretto da Frank Coraci e scritto da Tim Herlihy e Adam Sandler. La pellicola \u00e8 interpretata, oltre che da quest'ultimo, da Terry Crews, Jorge Garcia, Taylor Lautner, Rob Schneider, e Luke Wilson.\nTrama.\nTommy Stockburn, cresciuto dai pellerossa con il nome di Lama Bianca, sconfigge dei banditi caratterizzati da una benda sull'occhio destro e il proprietario del negozio di cibo Clem, un pazzoide razzista con l'occhio sinistro fuori uso. Quando ritorna al villaggio, incontra il famoso ladro di banche Frank Stockburn, il quale dichiara di essere suo padre e di avergli lasciato in eredit\u00e0 50.000 $, in quanto prossimo alla morte per via della Tubercolosi. Il giorno dopo, un gruppo di banditi arrivano al villaggio guidati dallo spietato Cicero e costringono Frank a condurli dove \u00e8 nascosto tale denaro. Tommy decide allora di trovare quella somma di denaro in un'altra maniera, in modo da poter salvare il padre.\nDurante i suoi viaggi, Tommy incontra ben cinque figli di Frank Stockburn e insieme a loro riesce a guadagnare i 50.000 $ che servono per salvare il padre, rubando a delle persone disoneste. Mentre i fratelli si rilassano e festeggiano il traguardo raggiunto, arrivano i banditi della benda insieme a Clem, che nel frattempo \u00e8 divenuto loro compagno togliendosi l'unico occhio funzionante, i quali rubano loro tutto il denaro. Tuttavia Tommy e i suoi fratelli riescono a riottenere tale somma rubando il denaro che era conteso in una partita di poker.\nAl tramonto del giorno successivo, Tommy scopre da una fotografia portata da Danny che Cicero fu l'uomo che uccise sua madre. Non volendo mettere i fratelli in pericolo, Tommy parte da solo in piena notte per trovare il padre e vendicarsi del delitto della madre. Dopo aver pagato il riscatto, Tommy si vendica cos\u00ec di Cicero uccidendolo con uno dei suoi coltelli. Viene poi raggiunto dai suoi fratellastri, che hanno cos\u00ec modo di conoscere il loro padre. Quando per\u00f2 Frank si rende conto che il gruppo, dopo aver trovato la banda della benda ed essersi ripresi i loro originali 50.000$, hanno in realt\u00e0 100.000$, richiama indietro la banda di Cicero e cerca di derubare i suoi figli. Tuttavia i fratellastri riescono a cavarsela e Tommy sconfigge suo padre, risparmiandogli per\u00f2 la vita.\nTornati al Villaggio Indiano, Tommy si sposa con la sua fidanzata, mentre il capo del Villaggio, dopo aver scoperto che i compagni di Lama Bianca sono in realt\u00e0 i suoi fratellastri, li adotta tutti proprio come aveva fatto con Tommy.\nProduzione.\nIl 26 ottobre 2012, la Paramount Pictures ha ottenuto i diritti del film, programmando l'inizio delle riprese per aprile 2013. La Happy Madison Productions (casa di produzione di Adam Sandler) firma poi un contratto con Netflix il 1\u00ba ottobre 2014. Il 7 ottobre la Warner Bros. rinuncia al film. A gennaio 2015, Netflix decide di girare il film con Taylor Lautner, Nick Nolte, Blake Shelton, Steve Buscemi, Rob Schneider, Will Forte, Vanilla Ice e Luke Wilson. Il 16 febbraio 2015 Jorge Garcia si unisce al cast. Il 20 febbraio 2015 inizia la lavorazione, che finisce il 2 maggio 2015.\nControversie.\nIl 23 aprile 2015, l'Indian Country Today Media Network riferisce che circa \"una dozzina di attori e attrici Nativi, insieme al consulente culturale, lasciarono il Set del nuovo film di Adam Sandler, \"The Ridiculous Six\" in segno di protesta per la sua raffigurazione della cultura Apache. Il \"New York Daily News\" riport\u00f2 successivamente che solo 4 (su oltre 100) attori Nativi Americani lasciarono il set. Loren Anthony (membro di una trib\u00f9 Navajo) e la studentessa Allison Young dissero che lasciarono perch\u00e9 il film raffigurava i Nativi in maniera negativa e c'era troppa satira. La loro lamentela riguardava anche la raffigurazione della donna, che trovavano degradante. Un rappresentante di Netflix rispose: \"Il film contiene la parola 'ridiculous' per un motivo: perch\u00e9 \u00e8 ridicolo. Rappresenta una generica satira dei film western e dei loro stereotipi che li hanno resi cos\u00ec popolari.\"\nIl 4 maggio il \"New York Daily News\" riport\u00f2 che Ricky Lee, uno degli attori Nativi Americani sul set di \"The Ridiculous Six\", disse che il suo resoconto precedente era esagerato e nonostante 4 attori se ne fossero andati, ce n'erano altri 150 (inclusi nonni e bambini), che continuarono a lavorare.\nDistribuzione.\nIl film \u00e8 stato distribuito in prima visione su Netflix l'11 dicembre 2015. Il 6 gennaio 2016 Netflix annuncia che \u00e8 il film pi\u00f9 visto in 30 giorni nell'intera storia di Netflix, portandolo al primo posto in tutti gli stati in cui Netflix opera.\nAccoglienza.\nIl film attualmente detiene un raro indice d'ascolto allo 0% su Rotten Tomatoes, basato su 36 recensioni, con una media di 2,29/10. Su Metacritic, il film ha avuto invece un punteggio di 18 su 100, basato su 12 recensioni."}
{"id": "5790694", "revid": "1001457", "url": "https://it.wikipedia.org/wiki?curid=5790694", "title": "10\u00aa Armata", "text": ""}
{"id": "5790696", "revid": "1240341", "url": "https://it.wikipedia.org/wiki?curid=5790696", "title": "Aeratore (ambiente)", "text": ""}
{"id": "5790697", "revid": "1312569", "url": "https://it.wikipedia.org/wiki?curid=5790697", "title": "'A cartulina 'e Napule", "text": "'A cartulina 'e Napule \u00e8 una celebre canzone napoletana scritta nel 1927 e musicata da Giuseppe De Luca. \nIl testo fu scritto a New York dall'emigrante Pasquale Buongiovanni che, dopo aver ricevuto dalla madre una cartolina illustrata con una veduta di Napoli, in preda a tanti ricordi scrisse dei versi. Alcuni giorni dopo mostr\u00f2 il suo componimento al musicista Giuseppe De Luca (un altro emigrante napoletano) che li music\u00f2.\nLa canzone fu presentata nel 1927, ad un'audizione musicale al Teatro Werba di New York, cantata da Mario Gioia, l'esecuzione fu ascoltata dal produttore Frank Acierno che decise che ad inciderla fosse Gilda Mignonette. La canzone ebbe un grande successo e ben presto fu esportata a Buenos Aires ed in Italia."}
{"id": "5790699", "revid": "287204", "url": "https://it.wikipedia.org/wiki?curid=5790699", "title": "Voith-Arena", "text": "La Voith-Arena (precedentemente nota come \"GAGFAH-Arena\" e \"Albstadion\") \u00e8 uno stadio calcistico sito nella citt\u00e0 tedesca di Heidenheim an der Brenz, nel Baden-W\u00fcrttemberg. Ospita le gare casalinghe della principale squadra cittadina, il 1.FC Heidenheim 1846.\nDati strutturali.\nLa Voith-Arena pu\u00f2 accogliere fino a 15 000 spettatori, pi\u00f9 37 postazioni sky box. Di seguito la tabella sinottica dei posti, suddivisi per settore:"}
{"id": "5790701", "revid": "78143495", "url": "https://it.wikipedia.org/wiki?curid=5790701", "title": "Riproduttori di CD Audio", "text": ""}
{"id": "5790702", "revid": "182193", "url": "https://it.wikipedia.org/wiki?curid=5790702", "title": "GAGFAH-Arena", "text": ""}
{"id": "5790704", "revid": "182193", "url": "https://it.wikipedia.org/wiki?curid=5790704", "title": "Albstadion", "text": ""}
{"id": "5790706", "revid": "182193", "url": "https://it.wikipedia.org/wiki?curid=5790706", "title": "Voith Arena", "text": ""}
{"id": "5790708", "revid": "729019", "url": "https://it.wikipedia.org/wiki?curid=5790708", "title": "Peter Hagerstein", "text": "Arruolatosi al seguito della Royal Navy britannica, fu presente a Tahiti tra il 1793 ed il 1810, divenne un importante intermediario tra i missionari britannici presenti sull'isola ed il re Pomare II di Tahiti.\nBiografia.\nPoco si sa della sua vita prima del suo sbarco a Tahiti. Secondo alcuni storici il suo vero nome e cognome erano Pehr Hagersten. Il capitano della nave britannica \"HMS Duff\", giunto a Tahiti nel marzo del 1797, rifer\u00ec che gli era stato detto che egli era in realt\u00e0 originario di Helsinki in Finlandia e che era noto col nome di \"Peter lo svedese\" perch\u00e9 all'epoca tale territorio si trovava sottoposto alla corona di Svezia.\nDi certo si sa che era un marinaio imbarcato sulla \"HMS \"Daedalus\"\" e quindi era al servizio della marina britannica come membro al seguito della spedizione di George Vancouver. Nel febbraio 1793, quando la nave si trov\u00f2 ad attraccare a Tahiti nel suo viaggio dal Nord America al Nuovo Galles del Sud, decise di scendere e si rese irreperibile, seguito poco dopo da un compagno di viaggio anch'egli svedese di origini, Andrew Lind. Per quanto ricercati dagli ufficiali, alla fine vennero abbandonati alla loro sorte sull'isola.\nHagerstein pens\u00f2 di ricostruirsi una vita sull'isola e lentamente inizi\u00f2 ad apprendere il linguaggio tahitiano, svolgendo sempre pi\u00f9 l'attivit\u00e0 di intermediario tra tahitiani e visitatori europei, in particolare coi missionari della London Missionary Society. Pur non essendosi mai sposato, convisse con una donna locale di nome Tanno Manno che insegn\u00f2 ai missionari l'uso della lingua tahitiana. La sua fama divenne nota a tal punto che re Pomare I di Tahiti lo volle incontrare negli ultimi anni del suo regno e lo assunse quale suo interprete ufficiale a corte. Il figlio di questi, Pomare II lo sfrutt\u00f2 anche come valido stratega militare in ambito marittimo nella guerra che condusse contro i capi locali rivali, sfruttando anche le conoscenze che gli derivavano dal saper utilizzare le armi europee con grande padronanza. Tra le altre cose implement\u00f2 il commercio locale organizzando un'attivit\u00e0 di vendita di carne di maiale tra Tahiti ed il Nuovo Galles del Sud."}
{"id": "5790712", "revid": "1086846", "url": "https://it.wikipedia.org/wiki?curid=5790712", "title": "3. Liga 2008-2009", "text": "La 3. Liga 2008-2009 \u00e8 stata la prima edizione della 3. Liga, la terza serie del campionato tedesco di calcio; \u00e8 terminata con la promozione in 2. Bundesliga dell'Union Berlino, che ha vinto il campionato, e del Fortuna D\u00fcsseldorf; \u00e8 inoltre stato promosso il Paderborn, che ha vinto il play-off contro l'Osnabr\u00fcck, terzultima in 2. Bundesliga.\nCapocannoniere del torneo \u00e8 stato Anton Fink dell'Unterhaching con 21 gol."}
{"id": "5790713", "revid": "729019", "url": "https://it.wikipedia.org/wiki?curid=5790713", "title": "Taurus PT92", "text": "La Taurus PT92 \u00e8 una pistola prodotta dalla Forjas Taurus, variante brasiliana della Beretta 92FS.\nStoria.\nNel 1974 la Beretta, avendo vinto un contratto per la fornitura di pistole serie 92 all'esercito brasiliano, costru\u00ec uno stabilimento a San Paolo. Nel 1980, terminato il contratto, l'azienda italiana vendette tutta l'azienda, completa di macchinari, disegni e semilavorati, alla Taurus. Nel 1982 la societ\u00e0 brasiliana costitu\u00ec un'altra societ\u00e0 a Miami, Florida, denominata Taurus USA, cos\u00ec incominci\u00f2 a vendere anche negli Stati Uniti il proprio modello Taurus PT92.\nDettagli tecnici.\nLa PT92, pur restando molto simile alla Beretta 92FS, differisce dalla pistola italiana per alcuni dettagli, tra cui la sicura manuale, che invece di essere montata sul carrello \u00e8 stata abbassata e imperniata sul castello. Questa scelta ha obbligato i progettisti a ridisegnare completamente il funzionamento del disconnettore. Inoltre la sicura, oltre a svolgere la funzione di abbatticane come nella Beretta, consente di usare l'arma anche nella cosiddetta \"condition one\", ovvero con cane armato e sicura inserita; in tal caso, inserendo la sicura il cane non si abbatte automaticamente ma rimane in posizione armata. Questa particolare modalit\u00e0 di trasporto, preferita dagli americani in contrapposizione alla \"condition two\", ovvero cane abbattuto, preferita dagli europei, ha permesso alla Taurus di ottenere un discreto successo nelle vendite.\nUn'ulteriore differenza tra la Taurus PT92 e la Beretta 92FS risiede infine nella tacca di mira: nell'arma brasiliana \u00e8 regolabile micrometricamente sia in altezza, sia in deriva; al contrario, con la 92FS l'elevazione non \u00e8 regolabile e la taratura della deriva \u00e8 meno precisa, in quanto \u00e8 semplicemente inserita in un incastro a coda di rondine."}
{"id": "5790718", "revid": "287204", "url": "https://it.wikipedia.org/wiki?curid=5790718", "title": "1. L\u012bga 2000", "text": "La 1. L\u012bga 2000 \u00e8 stata la 9\u00aa edizione della seconda divisione del calcio lettone dalla ritrovata indipendenza. Lo Zibens/Zemessardze ha vinto il campionato ottenendo la promozione in massima serie.\nStagione.\nFormula.\nLe otto squadre partecipanti si affrontavano in doppi turni di andata e ritorno per un totale di 28 incontri per squadra. La vincitrice veniva promossa in Virsl\u012bga 2001, mentre le ultime due erano retrocesse in 2. L\u012bga.\nErano assegnati tre punti per la vittoria, uno per il pareggio e zero per la sconfitta."}
{"id": "5790725", "revid": "533647", "url": "https://it.wikipedia.org/wiki?curid=5790725", "title": "Sant'Achilleo di Larissa", "text": ""}
{"id": "5790727", "revid": "78165612", "url": "https://it.wikipedia.org/wiki?curid=5790727", "title": "Armeegeneral", "text": ""}
{"id": "5790754", "revid": "767487", "url": "https://it.wikipedia.org/wiki?curid=5790754", "title": "Tu non tornerai/La ballata del principino", "text": "Tu non tornerai/La ballata del principino \u00e8 un singolo del cantante Mario Anzidei, pubblicato nel 1969. La prima traccia intitolata \"Tu non tornerai\" venne inserita come colonna sonora di un film dello stesso anno intitolato \"Il magnaccio\" del regista Franco De Rosis."}
{"id": "5790756", "revid": "184755", "url": "https://it.wikipedia.org/wiki?curid=5790756", "title": "Pavel Jan\u00e1\u010dek", "text": "\u00c8 specializzato in letteratura popolare e cultura letteraria del XIX e in particolare del XX secolo. Negli ultimi tempi si \u00e8 occupato di storia della censura.\nBiografia.\nPer ragioni politiche non gli era permesso studiare presso l'Universit\u00e0 Carolina, perci\u00f2 si \u00e8 laureato all'Universit\u00e0 di economia di Praga. Tra il 1990-1995 ha lavorato nella sezione culturale del quotidiano Lidov\u00e9 noviny, mentre durante gli anni 1995-1995 come direttore della rivista Tvar. Dal 1995 lavora presso l'Istituto di letteratura ceca dell'Accademia delle scienze della Repubblica Ceca: prima nel Dipartimento di letteratura contemporanea, poi nel Dipartimento di cultura letteraria. Dal 2010 lavora come direttore dell'Istituto. Negli anni 2003-2010 ha insegnato presso l'Istituto di letteratura ceca e comparata della Facolt\u00e0 di lettere dell\u2018Universit\u00e0 Carolina. Per la stazione radio Vltava della Radio Ceca conduce regolarmente il programma Una parola sulla letteratura, in cui discute con i suoi ospiti la letteratura contemporanea ceca."}
{"id": "5790761", "revid": "1240341", "url": "https://it.wikipedia.org/wiki?curid=5790761", "title": "Aeratore eolico per vetri", "text": ""}
{"id": "5790762", "revid": "1240341", "url": "https://it.wikipedia.org/wiki?curid=5790762", "title": "Aeratore eolico per pareti", "text": ""}
{"id": "5790772", "revid": "1829290", "url": "https://it.wikipedia.org/wiki?curid=5790772", "title": "Ciente appuntamente/Capricciusella", "text": "Ciente appuntamente/Capricciusella \u00e8 un singolo di Mario Merola pubblicato nel 1969.\nStoria.\nIl disco, che contiene due cover di brani, \u00e8 un 45 giri inciso da Mario Merola.\nTracce.\nLato A\nLato B\nIncisioni.\nIl singolo fu inciso su 45 giri, con marchio Hello (HR 9019)."}
{"id": "5790776", "revid": "1240341", "url": "https://it.wikipedia.org/wiki?curid=5790776", "title": "Aeratore circolare eolico per il ricambio d'aria", "text": ""}
{"id": "5790782", "revid": "729019", "url": "https://it.wikipedia.org/wiki?curid=5790782", "title": "Abbracciame/Mare...! Mare...!", "text": "Abbracciame/Mare...! Mare...! \u00e8 un singolo di Mario Merola pubblicato nel 1969.\nStoria.\nIl disco, che contiene due cover di brani, \u00e8 un 45 giri inciso da Mario Merola.\nTracce.\nLato A\nLato B\nIncisioni.\nIl singolo fu inciso su 45 giri, con marchio Hello (HR 9020)."}
{"id": "5790804", "revid": "785863", "url": "https://it.wikipedia.org/wiki?curid=5790804", "title": "One Punch-Man", "text": ""}
{"id": "5790806", "revid": "124216059", "url": "https://it.wikipedia.org/wiki?curid=5790806", "title": "Subaru Levorg", "text": "La Subaru Levorg \u00e8 un'autovettura di tipo station wagon prodotta dalla casa automobilistica giapponese Subaru dal 2014.\nContesto.\nLa Levorg va a sostituire la versione Touring della Subaru Legacy, che a partire dal 2014 viene prodotta solo in versione berlina. Secondo quanto dichiarato dalla Subaru il nome \"Levorg\" deriva dalla combinazione di tre parole: LEgacy\", \"eVOlution\" e \"touRinG. Condivide la piattaforma costruttiva e gran parte della meccanica e dei motori con la Subaru Impreza e la Subaru Legacy.\nPresentazione.\nLa Levorg viene esposta per la prima volta al salone di Tokyo nel novembre 2013. Nel gennaio 2014 sono state aperte le ordinazioni, mentre a marzo sono iniziate le vendite. Nel febbraio 2015 la Subaru ha annunciato il lancio della Levorg sul mercato europeo e l'auto ha debuttato al salone di Ginevra nel marzo dello stesso anno.\nMotorizzazioni.\nSul mercato giapponese la Levorg \u00e8 disponibile con due motori benzina 4 cilindri, entrambi turbocompressi, con Intercooler e iniezione diretta: un 1.6 da 170 CV (125\u00a0kW) e un 2.0 da 296 CV (218\u00a0kW). Entrambi i motori sono abbinati a un cambio continuo Lineartronic e dotati di trazione integrale.\nIn Italia la Levorg monta un classico motore boxer, da 1,6 litri quattro cilindri con turbocompressore che eroga 170 CV di potenza e 250 Nm di coppia a partire da 1.800 giri/min. La trazione \u00e8 affidata a un sistema a quattro ruote motrici con schema simmetrico Subaru.\nDal 2019 in Europa \u00e8 presente il motore 2,0 litri aspirato quattro cilindri da 150 CV di potenza e 198 Nm di coppia a partire da 4.200 giri/min."}
{"id": "5790811", "revid": "372624", "url": "https://it.wikipedia.org/wiki?curid=5790811", "title": "Giuseppina Cattani", "text": "Biografia.\nFamiglia e formazione.\nGiuseppina Cattani nacque il 26 marzo 1859 a Imola, in provincia di Bologna, da una famiglia modesta. Prima di tre sorelle; il padre Tulio lavorava saltuariamente come sarto e guardia carceraria, la madre Teresa Buratti era una levatrice. I voti delle sue pagelle evidenziavano la povert\u00e0 culturale della sua famiglia: negli esami scritti delle materie letterarie raggiunse appena la sufficienza, elemento riconducibile all'ambiente da cui proveniva dove si parlava il dialetto, mentre si riscatt\u00f2 nelle materie scientifiche. Il 29 settembre del 1878 le venne rilasciato il certificato di licenza a Bologna e lo stesso anno si iscrisse alla Facolt\u00e0 di Medicina e Chirurgia dell'Universit\u00e0 di Bologna. Super\u00f2 con lode il Corso del Prof. Guido Tizzoni di patologia generale, materia che verr\u00e0 poi scelta per la tesi di laurea e per gli studi successivi. Gli ottimi voti insieme alle disagiate condizioni materiali della famiglia le permisero di richiedere ed ottenere l\u2019esonero dal pagamento delle tasse. Giuseppina si laure\u00f2 con lode nel 1884, discutendo una tesi dal titolo \"Ricerca intorno alla normale tessitura e altre alterazioni sperimentali nei corpuscoli pacinici degli uccelli (corpuscoli dell'Herbst)\", tesi che venne stampata e presentata (prima della data di laurea) dal Prof. Giulio Bizzozero alla Reale Accademia dei Lincei, una delle accademie scientifiche pi\u00f9 prestigiose e conosciute dell'epoca. Nel 1884 partecip\u00f2 e vinse il concorso per il Premio Vittorio Emanuele (rilasciato dalla Facolt\u00e0 di Medicina e Chirurgia), con lo studio sui Corpuscoli del Pacini.\nCarriera universitaria.\nGiuseppina Cattani inizi\u00f2 la collaborazione con il Prof.Tizzoni quando era ancora studentessa. Difatti il 14 febbraio 1884 il Ministero della Pubblica Istruzione sotto suggerimento del medesimo, la nomin\u00f2 allieva provvisoria presso il Gabinetto di Patologia. In seguito alla laurea, il 26 dicembre, venne nuovamente avanzata la richiesta del Prof.Tizzoni al Ministero della Pubblica Istruzione per Giuseppina Cattani, questa volta come assistente provvisoria retribuita, accertata dalla Dichiarazione del Decreto di Legge del 25 marzo 1885. Il 25 giugno la dott.ssa ottenne l'assegno di perfezionamento degli studi anche per l'anno 1886/1887. Contemporaneamente ricevette dal Prof. Tizzoni il posto di assistente al Laboratorio, perch\u00e9 da lui stesso ritenuta \"essere la sola alla quale nell'assenza del Direttore possa farne le sue veci e sorvegliare gl'esperimenti in corso\". Partecip\u00f2 anche ad un concorso per vincere gli assegni di perfezionamento negli studi all\u2019estero. Con molta probabilit\u00e0 si rec\u00f2 a Zurigo e lavor\u00f2 per due semestri nell\u2019istituto patologico di quella Universit\u00e0, allora diretto dal Prof. Edwin Klebs. Appena ventisettenne, prov\u00f2 a concorrere per la cattedra di Istologia alla R. Universit\u00e0 di Palermo. Arrivata quarta, decise di provare anche il concorso per la Cattedra di professore ordinario di Patologia generale alla R. Universit\u00e0 di Parma, tenutosi tra il 29 settembre e il 9 ottobre 1886, ma anche qui la Cattani si classific\u00f2 solo quinta. Date le qualit\u00e0 indiscutibili della Dottoressa e gli incongrui giudizi pubblicati dalle due commissioni, le critiche di queste ultime non sembrano oggettive e approfondite. Tutto ci\u00f2 port\u00f2 a credere che gli scarsi risultati conseguiti nei due concorsi fossero il segno di una discriminazione, a quei tempi \u201cnormale\u201d, nei confronti del mondo femminile. Il 18 aprile 1886 la Cattani fece richiesta all'Universit\u00e0 di Torino della libera docenza in patologia generale per titoli, che ottenne il 5 maggio 1887 a seguito di un Decreto Ministeriale. Ottenne poi il trasferimento all'Universit\u00e0 di Bologna con il Regio Decreto Ministeriale del 15 dicembre 1888. In seguito alla pubblicazione del bando di concorso per la Cattedra di Patologia generale della R. Universit\u00e0 di Pisa, la Cattani fece domanda per essere ammessa tra i partecipanti, inviando in allegato i titoli con cui intendeva concorrere. Una lettera del Ministro datata 10 ottobre 1887 inform\u00f2 che non sarebbe stato possibile per la Cattani presentare i lavori svolti in collaborazione col Prof. Tizzoni, in quanto facente parte della commissione. A seguito di questo avvertimento, la Dottoressa decise di ritirarsi.\nCorso di Batteriologia.\nNel 1889 Giuseppina Cattani intraprese un corso libero semestrale di Batteriologia inserendosi pienamente nella direzione di uno studio nuovo e pieno di stimoli. Questa linea di ricerca era stata inaugurata pochi anni prima da Louis Pasteur e dall'altro grande protagonista della Batteriologia, Robert Koch. Il 1\u00ba novembre 1889, la trentenne Dott.ssa Cattani present\u00f2 al Preside di Facolt\u00e0 di Bologna un programma per l'anno scolastico 1889/90 per \"un corso libero, con effetti legali, di Batteriologia patologica\". Gli argomenti del corso erano molto all\u2019avanguardia per l\u2019epoca e confermavano il carattere estremamente nuovo degli studi e delle ricerche a cui la Cattani si dedic\u00f2. In qualit\u00e0 di libera docente, fu chiamata a far parte della Commissione d\u2019esami di Anatomia microscopica nel 1887; nel 1889 e 1891 partecip\u00f2 alle Commissioni d\u2019esami e di laurea in Necroscopia e Medicina operatoria; dal 1892 al 1895 a quelle di Psichiatria.\nRicerca scientifica.\nStudi sul sistema nervoso periferico.\nI primi studi ai quali si dedic\u00f2 Giuseppina Cattani riguardavano il sistema nervoso periferico (in particolare lo stiramento cruento e incruento dei nervi). A questo ambito apparteneva lo stesso argomento della sua tesi di laurea, incentrata sui Corpuscoli di Pacini negli uccelli. Nella prima parte di questo studio descrisse l'intima struttura dei corpuscoli pacinici degli uccelli, mentre dedic\u00f2 la seconda alla dettagliata descrizione dei passaggi da lei effettuati per gli esperimenti. Lo studio terminava con due tavole disegnate dalla stessa Giuseppina Cattani: la prima relativa all\u2019istologia normale, la seconda all\u2019istologia patologica. Tra gli altri approfonditi studi si ricorda la ricerca \"Sull\u2019apparecchio di sostegno della mielina\", letta la prima volta a Perugia nel 1885, con la quale Giuseppina Cattani indag\u00f2 l\u2019esistenza e la struttura dell\u2019apparecchio di sostegno della mielina. Nel 1880 Camillo Golgi aveva notato l\u2019esistenza di tali apparati, ma la Cattani ritenne che con un solo metodo non si potessero raggiungere dei risultati certi e completi, per cui ne speriment\u00f2 vari. Le conclusioni principali a cui arriv\u00f2 furono che l\u2019apparecchio di sostegno era formato da due guaine, da imbuti spirali e da una trama rete. Anche questo studio terminava con figure disegnate dalla Cattani che rappresentavano fibre nervose e le relative sezioni.\nStudi sul colera.\nLa Cattani si impegn\u00f2 nella ricerca sul colera durante la seconda ondata epidemica degli anni Ottanta, letale al 79% dei casi. Nello studio dell'8 settembre 1886 esamin\u00f2 24 persone affette da colera asiatico, tutti presentanti i bacilli virgola. Nel secondo articolo sul colera del novembre 1886, studi\u00f2, in collaborazione con il Dott. Tizzoni, la trasmissibilit\u00e0 del morbo asiatico dalla madre al feto; grazie all'opportunit\u00e0 di studiare un feto di cinque mesi espulso dalla madre dopo tre giorni dall'attacco del morbo. Cos\u00ec la Cattani riusc\u00ec a dimostrare che la trasmissione dell'infezione colerica avveniva attraverso il sangue e che l'infezione non era localizzata nell'intestino. In \"Alcune ricerche sulla tenacia del virus colerico\" Giuseppina Cattani, con il Dott. Tizzoni, indag\u00f2 la resistenza di tale virus a determinate temperature e si propose di risolvere problemi generali di igiene. Nelle \"Ricerche intorno all'infezione colerica determinata per le vie del sangue\" i due ricercatori arrivarono a dimostrare che si pu\u00f2 ottenere l'infezione colerica per la via del sangue. Questo fu il presupposto necessario per dimostrare la generalizzazione dell'infezione colerica, argomento trattato nel 1887 nelle \"Ricerche sperimentali sulla generalizzazione dell'infezione colerica\". Durante il periodo in cui la citt\u00e0 di Bologna era funestata dal morbo, la Cattani e il Dott. Tizzoni offrirono il loro aiuto medico, ma solo nel caso ci fosse stata un\u2019insufficienza di personale.\nRicerche sul tetano.\nLe prime conoscenze su basi scientifiche del tetano risalgono all\u2019ultimo decennio del XIX secolo. A partire dal 1890 Giuseppina Cattani e il Prof. Tizzoni si dedicarono alla ricerca sul tetano, i cui primi risultati vennero illustrati in quattro comunicazioni da \u201cLa Riforma Medica\u201d. Nella prima, dal titolo \"Ricerche batteriogiche sul tetano\", venivano sottolineate le scarse conoscenze sull'agente che causava la malattia. Nella seconda comunicazione, \"Sui caratteri morfologici del bacillo Rosenbach e Nicolajer\", rivendicarono la priorit\u00e0 nell'aver ottenuto il bacillo di Nicolayer in stato di purezza e ne descrissero la forma. La terza comunicazione era dedicata al tema dell'eziologia del tetano: gli autori erano riusciti ad ottenere due colture pure capaci di riprodurre negli animali il quadro completo del tetano, l'una in modo acutissimo e l'altra in modo pi\u00f9 lento, e a mantenere queste colture nei successivi trapianti. Nelle \"Ulteriori ricerche sul tetano\", quarta comunicazione, i ricercatori confermarono l'esistenza di due bacilli tetanigeni, entrambi a spora terminale, uno a spora ovale, l'altro a spora rotonda.\nLa dottoressa ed il prof. Tizzoni, dedicandosi poi allo studio della diffusione del virus tetanico nell\u2019organismo, dimostrarono che esso non era un parassita del sangue.\nI risultati di questi scritti sul tetano vennero tradotti e ampliati nella lunga memoria \u201c\"Bakteriologische Untersuchungen \u00fcber den Tetanus\"\u201d, molto interessante sia per l'indiscutibile valore scientifico di portata europea sia perch\u00e9 fu il primo lavoro della Cattani in cui comparivano fotografie e microfotografie. Successivamente, Giuseppina Cattani e il Prof. Tizzoni iniziarono ad effettuare ricerche sulle possibili terapie per combattere l\u2019agente patogeno del tetano. Nel 1891 nella lezione \u201c\"Sul modo di conferire ad alcuni animali l\u2019immunit\u00e0 contro il tetano\"\u201d esposero i loro principali risultati, tra cui l\u2019essere riusciti a dimostrare che il siero del sangue di un animale immune potesse annullare la tossicit\u00e0 delle colture di tetano filtrate.\nI ricercatori bolognesi cercarono, con successo, di rendere immuni alcuni animali. Da questo momento tutte le ricerche a cui si dedic\u00f2 Giuseppina Cattani ebbero come scopo principale il tentativo di trasferire nell'uomo i risultati positivi ottenuti in laboratorio. Gli esiti non furono per\u00f2 sempre apprezzati nell'ambito scientifico bolognese; un'aspra polemica con l'illustre fisiologo Pietro Albertoni, esponente della Societ\u00e0 Medica Bolognese, port\u00f2 la Cattani a dimettersi dalla Societ\u00e0.\nImpegno sociale e politico.\nTra le file degli internazionalisti.\nI primi accenni dell\u2019esistenza di un nucleo internazionalista a Bologna risalgono al 1870. Gli scopi che si prefiggevano gli associati erano \u201cl\u2019unione, la solidariet\u00e0 e l\u2019emancipazione della classe operaia\u201d.\nDopo i moti di San Lupo del 1878, gli internazionalisti furono presi di mira dalle autorit\u00e0 e i pi\u00f9 noti furono costretti a vivere nella clandestinit\u00e0, mentre i pi\u00f9 giovani e meno conosciuti poterono riorganizzare l\u2019associazione segretamente. Tra questi giovani vi era anche l\u2019allora diciannovenne Giuseppina Cattani. A soli diciassette anni teneva comizi e si era gi\u00e0 esposta politicamente in modo compromettente tanto che risultava gi\u00e0 segnalata dalla polizia. Collabor\u00f2 attivamente alla rivista internazionale del socialismo, fondata nel 1880 da Andrea Costa, uno dei maggiori esponenti del socialismo italiano. La stretta militanza politica di Giuseppina Cattani si concluse probabilmente quando port\u00f2 a termine i suoi studi universitari.\nCon le donne.\nNel 1890 si costitu\u00ec a Bologna il \"Comitato di propaganda per il miglioramento delle condizioni della donna\". Tra le sostenitrici vi era la Cattani. Gli scopi principali del Comitato erano favorire l\u2019emancipazione dallo stato di soggezione morale, giuridico ed economico in cui ancora si trovava la donna e promuovere l\u2019educazione intellettuale e culturale delle donne attraverso conferenze, letture e pubblicazioni.\nLa Dottoressa Peppina torna a Imola.\nNel 1897, al culmine della sua carriera e del successo internazionale, Giuseppina Cattani si ritir\u00f2 nella sua cittadina natale e lavor\u00f2 presso il laboratorio di Anatomia patologica e, privatamente, anche come ginecologa. All'ospedale di Imola divenne dirigente del Gabinetto di radiologia e della sezione di anatomia patologica e batteriologica.\nL\u2019amore per la scienza e la profonda dedizione verso il lavoro portarono Giuseppina Cattani ad ammalarsi gravemente. L\u2019infermit\u00e0 fu lunga e sofferta e forse fu dovuta ad un tumore da radiazioni. Probabilmente Giuseppina Cattani, come medico patologo, studi\u00f2 l'azione che le sostanze radioattive avevano sulle cellule e si espose ai raggi X senza alcuna precauzione (anche perch\u00e9 non si conoscevano ancora gli effetti negativi di questi ultimi). Mor\u00ec a 55 anni, il 9 dicembre 1914."}
{"id": "5790812", "revid": "21880", "url": "https://it.wikipedia.org/wiki?curid=5790812", "title": "Puffinus pacificus", "text": ""}
{"id": "5790814", "revid": "1318621", "url": "https://it.wikipedia.org/wiki?curid=5790814", "title": "Volap\u00fck", "text": ""}
{"id": "5790819", "revid": "486946", "url": "https://it.wikipedia.org/wiki?curid=5790819", "title": "Hangzhou Nabel Greentown Football Club", "text": ""}
{"id": "5790821", "revid": "1494169", "url": "https://it.wikipedia.org/wiki?curid=5790821", "title": "Marco Emilio Papo", "text": ""}
{"id": "5790829", "revid": "767487", "url": "https://it.wikipedia.org/wiki?curid=5790829", "title": "Rong Hao", "text": ""}
{"id": "5790847", "revid": "21880", "url": "https://it.wikipedia.org/wiki?curid=5790847", "title": "Puffinus griseus", "text": ""}
{"id": "5790848", "revid": "1788047", "url": "https://it.wikipedia.org/wiki?curid=5790848", "title": "Tasmania Challenger 1978 - Singolare", "text": "Il tabellone singolare del Tasmania Challenger 1978, torneo di tennis che faceva parte del circuito ATP Challenger Series nell'ambito dell'ATP Challenger Series 1978, \u00e8 stato vinto da Bob Carmichael (tds n. 6). In finale ha sconfitto John Marks (tds n. 5) con il punteggio di 4-6, 6-3, 6-4."}
{"id": "5790853", "revid": "716642", "url": "https://it.wikipedia.org/wiki?curid=5790853", "title": "Dai Lin", "text": ""}
{"id": "5790855", "revid": "1494169", "url": "https://it.wikipedia.org/wiki?curid=5790855", "title": "Drakhtik", "text": ""}
{"id": "5790857", "revid": "21880", "url": "https://it.wikipedia.org/wiki?curid=5790857", "title": "Puffinus gravis", "text": ""}
{"id": "5790859", "revid": "1293281", "url": "https://it.wikipedia.org/wiki?curid=5790859", "title": "Architetture di Como", "text": "Questa lista di architetture di Como elenca palazzi, monumenti, chiese ed edifici della citt\u00e0 di Como."}
{"id": "5790861", "revid": "2036644", "url": "https://it.wikipedia.org/wiki?curid=5790861", "title": "Zhang Jiaqi", "text": ""}
{"id": "5790862", "revid": "21880", "url": "https://it.wikipedia.org/wiki?curid=5790862", "title": "Puffinus carneipes", "text": ""}
{"id": "5790873", "revid": "1480390", "url": "https://it.wikipedia.org/wiki?curid=5790873", "title": "Cliveden", "text": "Cliveden \u00e8 una grande e antica residenza di campagna britannica. \u00c8 situata nelle immediate vicinanze di Londra, in una vasta tenuta nei pressi di Taplow, nel Buckinghamshire. Si estende per 152 ettari e si affaccia sulle rive del Tamigi. L'elegante conformazione del suo palazzo richiama i modelli architettonici delle ville italiane del '500 ovvero il cosiddetto stile italianeggiante.\nStoria.\nGeorge Villiers, II duca di Buckingham e le origini (1666 - 1696).\nLa originaria villa di Cliveden fu costruita nel 1666 su progetto dell'architetto inglese William Winde. Fu commissionata da George Villiers, II duca di Buckingham, facoltoso personaggio e influente uomo politico dell'epoca. Il sito su cui sorge l'imponente costruzione era appartenuto alla antica famiglia medioevale dei Clyveden e successivamente alla famiglia Mansfield, le cui precedenti dimore furono demolite.\nIl complesso sorgeva su un vasto sperone roccioso ed era composto da tre piani. Insisteva su un ampio terrazzamento sostenuto da un'ininterrotta teoria di portici, lungo tutto il perimetro della costruzione. Era escluso il lato nord, dove si apriva l'ingresso dell'imponente palazzo.Sul lato sud, davanti al parco, la terrazza raggiungeva i 120 metri di lunghezza e aveva una profondit\u00e0 di oltre 6 metri.\nAnche il tetto costituiva una superficie calpestabile, da cui era possibile godere di una vista panoramica a 360 gradi al di sopra della vegetazione arborea, fino a raggiungere con lo sguardo vaste parti del Buckinghamshire e del Berkshire, tra cui il castello di Windsor.\nProspiciente all'edificio, un ampio giardino procedeva fino a giungere a una zona boschiva, che digradava dolcemente sulle rive del Tamigi. Tale conformazione non era tuttavia stata sempre cos\u00ec. In origine, infatti, di fronte al luogo dove \u00e8 poi stato costruito il palazzo, il terreno digradava in modo ripido, per una lunga e impervia scarpata, fino a raggiungere il fiume. Il duca di Buckingham con un'impresa ciclopica per quei tempi fece spostare dal lato nord tonnellate di terra fino a formare una piattaforma estesa per oltre trecento metri..\nLo scrittore e giardiniere John Evelyn riport\u00f2 sul suo famoso diario le impressioni che ebbe nel corso di una sua visita alla tenuta del duca di Buckingham, ipotizzando che \"\"nessun altro luogo poteva rendere cos\u00ec chiara nell'immaginazione, la rappresentazione romantica e poetica di una natura incontaminata\". Paragon\u00f2 la casa alla villa Aldobrandini di Frascati e annot\u00f2 che dalla terrazza si poteva godere di una vista fino all'orizzonte, \"tra il chiostro e i giardini, attraverso i viali del grandioso bosco, fino ai sinuosi meandri del Tamigi\"\".\nGeorge Hamilton I, conte di Orkney e i suoi eredi (1696 - 1824).\nDurante gli ultimi anni della burrascosa vita di Buckingham la residenza di Cliveden fu poco frequentata e non avendo il duca legittimi eredi, alla sua morte, avvenuta nel 1687 rimase disabitata fino al 1696, quando fu acquistata da George Hamilton, I conte di Orkney. Quest'ultimo, divenuto poi Maresciallo di campo, il pi\u00f9 alto grado militare nell'esercito del Regno Unito, era un ufficiale scozzese, e per questo motivo quasi sempre impegnato in campagne militari. Tuttavia nel poco tempo a disposizione, rec\u00f2 importanti migliorie e modifiche, sia all'edificio principale che al parco.\nAffid\u00f2 i lavori all'architetto Thomas Archer, Il quale adorn\u00f2 il fronte nord del palazzo con due nuove ali unite all'edificio principale tramite due corridoi semicircolari. La nuova corte cos\u00ec strutturata ritrov\u00f2 l'ingresso della casa al centro di un'articolata scenografia, in linea con le imponenti dimensioni del complesso.\nAll'architetto veneto Giacomo Leoni commission\u00f2 la costruzione nel parco di alcuni edifici in stile palladiano, di cui ci sono pervenuti il tempietto ottagonale e il padiglione Blenheim. Infine all'architetto di giardini Charles Bridgeman diede l'incarico di tracciare percorsi per vivere la suggestione naturalistica della tenuta, con la creazione di boschetti, alternati a piccoli spazi, laghetti, fontane e giochi d'acqua.\nSempre allo stesso architetto fu dato l'incarico di costruire un piccolo anfiteatro, strettamente naturale, le cui gradinate furono realizzate in terrapieno e ricoperte da uno strato erboso in perfetta sintonia con il resto dell'ambiente.\nNel 1737, alla morte del proprietario, la vedova decise di dare in affitto la propriet\u00e0.\nFederico Luigi di Hannover, principe di Galles (1737 - 1751).\nPer quindici anni Cliveden ospit\u00f2 Federico Luigi di Hannover, che prese la tenuta in affitto per viverci con la sua famiglia, separato dalla corte a causa dei suoi dissidi con il padre. Qui passarono la loro infanzia i numerosi figli, tra cui il futuro re Giorgio III. L'amore del principe di Galles per la musica e la pittura introdussero nel luogo un'atmosfera culturale e mondana che non era mai stata presente in passato.\nNel 1740 nel teatro naturale progettato da Bridgeman si tenne la prima rappresentazione dell'opera \"Alfred\" di Thomas Arne, il cui finale \"Rule, Britannia!\", divenne poi il pi\u00f9 noto canto patriottico britannico.\nAlla morte del principe di Galles avvenuta nel 1751, la famiglia lasci\u00f2 la villa, che ritorn\u00f2 agli Hamilton.\nL'incendio del 1795.\nCliveden fu per un breve periodo abitata da Anne Hamilton, II contessa di Orkney. Alla sua morte nel 1756, pass\u00f2 ai successivi eredi, che la tennero fino al 1795, quando la grande villa fu completamente distrutta da un devastante incendio causato probabilmente dall'incuria di alcuni domestici.\nDella grande struttura voluta prima dal duca di Buckingham e poi dal conte di Orkney rimase solo il vasto terrazzamento e l'ampio porticato che lo sosteneva, mentre rimasero integre le ali esterne e le costruzioni palladiane erette nel parco. Gli onerosi investimenti necessari al ripristino della propriet\u00e0 costrinsero i proprietari ad abbandonare il luogo, che rimase semideserto fino al 1824, anno in cui Mary, quarta contessa di Orkney, dopo 128 anni in cui il complesso era appartenuto alla famiglia, decise di venderlo.\nSir George Warrender (1824- 1849).\nUomo sobrio, colto e raffinato, membro della Royal Society, detentore di diversi incarichi pubblici, nonch\u00e9 parlamentare del regno, George Warrender, IV baronetto, subentr\u00f2 nella propriet\u00e0 e affid\u00f2 il restauro all'architetto scozzese William Burn. Fu ricostruito un palazzo meno imponente del precedente, che si articolava su due piani. Nelle intenzioni del proprietario doveva essere destinato a ricevimenti di grande spessore. Tuttavia la dimora non fu abitata in modo continuativo e anche in questo caso, alla morte di Warrender, gli eredi decisero di venderla.\nI duchi di Sutherland e di Westminster (1849 - 1893).\nGli eredi Warrender, nel 1849, trovarono come pronto acquirente il II duca di Sutherland, un gentiluomo inglese dotato di grandi mezzi finanziari.\nDiede inizio a una grande opera di migliorie e abbellimento, ma dopo soli sei mesi dal suo ingresso, Cliveden fu nuovamente interessata da un altro rovinoso incendio. \nIl duca decise subito di affidare i lavori di restauro al famoso architetto Charles Barry , che rifacendosi alle precedenti strutture progett\u00f2 un grandioso palazzo, ispirandosi anch'egli ai modelli rinascimentali delle ville italiane del '500. Fu realizzato in cemento romano, con l'aggiunta di elementi decorativi in terracotta quali balaustre, capitelli, chiavi di volta e pinnacoli. I lavori furono portati a termine in breve tempo e dal 1851 i Sutherland con i loro undici figli cominciarono ad utilizzarla come residenza di campagna. Durante i periodi festivi diedero inizio ad un periodo di intensa vita mondana a cui partecip\u00f2 il fiore dell'aristocrazia dell'epoca, richiamando nomi illustri della musica, della pittura e delle cultura. Pi\u00f9 volte fu ospite la stessa regina Vittoria.\nNel 1861 fu portata a termine ad opera dell'architetto Henry Clutton la caratteristica torre alta trenta metri, che affianca il palazzo, in cui \u00e8 inserito un grande orologio ad acqua perfettamente funzionante anche in tempi moderni.\nSempre in questo periodo furono portati a termine altri lavori nella tenuta ad opera di un altro architetto, George Devey. Nella parte boschiva della tenuta sono state realizzate caratteristiche case a graticcio, un piccolo stabilimento caseario e una darsena sul Tamigi.\nAlla morte di Sutherland avvenuta nel 1861, la famiglia continu\u00f2 ad abitare la casa fino al 1868. Quando anche la vedova lady Harriet Howard mor\u00ec, la figlia lady Constance Gertrude insistette presso i fratelli affinch\u00e9 la propriet\u00e0 fosse venduta al marito Hugh Grosvenor, che poi divenne il I duca di Westminster.\nDurante gli anni dei Westminster, Cliveden continu\u00f2 la sua stagione di mondanit\u00e0. Per un certo periodo il duca ospit\u00f2 anche il famoso pittore preraffaelita John Everett Millais e la sua famiglia, mettendo loro a disposizione uno dei cottage della tenuta.\nLa ristrutturazione di Cliveden aveva avuto nel duca di Sutherland il pi\u00f9 grande protagonista ed ancora nel XXI secolo la conformazione \u00e8 rimasta pressoch\u00e9 intatta, tuttavia anche il duca di Westminster volle dare una sua impronta alla grandiosa costruzione, aggiungendo diversi elementi architettonici sia nel parco che nella casa. Tutti realizzati ancora una volta dall'architetto Henry Clutton. L'intervento pi\u00f9 importante fu la porta monumentale aggiunta all'ingresso sul lato nord del palazzo. Nel 1893 l'intera propriet\u00e0 fu venduta agli Astor.\nI visconti Astor (1893 - 1966).\nWilliam Waldorf, I visconte Astor, magnate americano di origine inglese, divenne, nel 1893, il nuovo proprietario di Cliveden. Anch'egli apport\u00f2 notevoli migliorie sia all'interno del palazzo che al parco.\nLe migliorie all'interno del palazzo.\nIl I visconte Astor apport\u00f2 dei cambiamenti radicali all'interno del palazzo. Affid\u00f2 i lavori all'architetto John Loughborough Pearson. I tre grandi ambienti, che formavano il grande ingresso quadrato e le sale dei ricevimenti al piano terra, furono trasformati in unica vasta sala di rappresentanza di grande effetto scenografico. Le pareti e i soffitti furono interamente ricoperti in legno di quercia, ingentiliti con la scultura di festoni decorativi. Colonne corinzie, anch'esse scolpite nel legno, furono posizionate ai lati delle imponenti finestre affacciate sul parco.\nSu un lato della sala fu inserito, in linea con le dimensioni dell'ambiente, un grande camino cinquecentesco, acquistato da William Astor e proveniente da un castello della Borgogna. Fu lasciata la pavimentazione originaria che era costituita da piastre Minton, fabbricate con la tecnica dell'encausto e volute dal duca di Sutherland. Successivamente, nel 1906, questa pavimentazione fu rimossa dalla nuora Nancy Astor e sostituita con lastre di pietra.\nDalla grande sala si accedeva ai piani superiori tramite una scala, costruita sempre in legno di quercia, la cui ringhiera fu intervallata da pilastrini su cui insistevano piccole sculture raffiguranti i precedenti proprietari, opera dell'artista inglese William Silver Frith.\nIl soffitto sopra la scala era stato in precedenza impreziosito da un affresco in stile neoclassico dell'artista francese Auguste Hervieu, raffigurante i bambini dei Sutherland. Questo fu l'unico elemento decorativo voluto dai precedenti proprietari, che, per la sua pregevole fattura, gli Astor decisero di conservare.\nLa cosiddetta sala da pranzo francese \u00e8 una sala voluta sempre dal visconte di Astor. Prende il suo nome dalle boiseries provenienti dal castello d'Asni\u00e8res, vicino a Parigi, che fu residenza di caccia di Luigi XV e della marchesa di Pompadour. Furono acquistati da William Astor nel 1897. I pannelli dorati su fondo turchese contengono sculture e dipinti di lepri, fagiani, cani da caccia e fucili.\nSempre al piano terra fu ricavata una sala adibita a biblioteca le cui pareti erano foderate con pannelli di legno di cedro, rinominata confidenzialmente dagli Astor \"cigar box\" (scatola dei sigari).\nLe migliorie nella tenuta.\nLe nuove acquisizioni e migliorie apportate al parco dal I Lord Astor furono molto numerose. Tra le opere d'arte che furono introdotte a Cliveden sono da ricordare la \"Balaustra borghese\", la fontana dell'Amore, la fontana delle Tartarughe, il \"Ratto di Proserpina\", oltre a numerosi manufatti antichi acquistati prevalentemente in Italia.\nSempre ad opera di William Astor nel 1894 \u00e8 stato impiantato nel giardino un grande labirinto. Sono state importate alcune piante estranee alla la flora britannica e inoltre \u00e8 stato introdotto un giardino in stile giapponese, poi conosciuto come il Water Garden, letteralmente \"Giardino sull'acqua\".\nCliveden, centro mondano e filantropico.\nWilliam Waldorf Astor dimor\u00f2 a Cliveden fino al 1906, ma non riusc\u00ec a beneficiare di tutte le migliorie apportate a causa della prematura morte della moglie, avvenuta subito dopo l'acquisto della loro nuova residenza inglese. Decise di donarla al figlio Waldorf in occasione delle sue nozze con Nancy Witcher Langhorne.\nCon i nuovi proprietari entrambi parlamentari del regno, Cliveden torn\u00f2 ad essere luogo di brillanti relazioni pubbliche, con la partecipazione di personaggi di primo piano sia nella politica che nella cultura. La grande residenza offriva, nella sua nuova e moderna concezione, una possibilit\u00e0 di utilizzo del tempo libero, articolata nelle pi\u00f9 diverse attivit\u00e0 di svago e sportive, come l'equitazione, il tennis, il nuoto, il croquet, congiunte alla pesca sportiva ed il canottaggio sul Tamigi. Tutti elementi che uniti alla generosit\u00e0 dei ricchi proprietari finirono per costituire un elemento catalizzatore di numerosi ospiti internazionali. Il periodo d'oro della Cliveden dell'era Astor fu tra le due guerre, quando nelle feste e riunioni mondane intervennero personaggi come Charlie Chaplin, Winston Churchill, Joseph Kennedy, George Bernard Shaw, il mahatma Gandhi, Amy Johnson, Franklin Delano Roosevelt, Herbert Henry Asquith, Lawrence d'Arabia, Arthur James Balfour e gli scrittori Henry James, Rudyard Kipling, Edith Wharton e molti altri.\nAllo scoppio della prima guerra mondiale Waldorf Astor, nell'ambito dell'attivit\u00e0 filantropica che caratterizz\u00f2 questa famiglia, concesse l'uso di alcuni spazi del parco alla Croce Rossa canadese per la costruzione di un ospedale, The Duchess of Connaught Red Cross Hospital, che fu poi smantellato alla fine delle ostilit\u00e0. Nel settembre del 1939, con l'inizio della seconda guerra mondiale, il II visconte Astor permise, sempre allo stesso ente canadese, l'uso di una parte della tenuta, con un simbolico contratto d'affitto di un scellino all'anno. Il nuovo complesso costruito su progetto dell'architetto inglese Robert Atkinson prese il nome di The Canadian Red Cross Memorial Hospital. Quest'ultimo continu\u00f2 la sua attivit\u00e0 anche dopo la guerra con un reparto di maternit\u00e0 e un'unit\u00e0 di reumatologia fino alla sua definitiva chiusura avvenuta nei primi anni ottanta. Nell'area dell'ospedale fu istituito anche un piccolo cimitero di guerra che ha accolto alcune vittime (soprattutto canadesi) delle due guerre mondiali.\nThe Cliveden set.\nNel periodo racchiuso tra le due guerre Cliveden fu centro di un'attivit\u00e0 politica di cui principale artefice fu Lady Nancy Astor. Vicina al primo ministro Neville Chamberlain, fu sostenitrice di una politica pacifista, volta a impedire un coinvolgimento della Gran Bretagna in un nuovo conflitto mondiale. Ebbe come ospiti alcuni membri del partito nazista e questo diede adito, nel 1937, a una violenta campagna denigratoria contro di lei, voluta dal giornalista Claud Cockburn, che coni\u00f2 il termine \"Cliveden set\", secondo cui frange dell'aristocrazia e dell'alta borghesia tramavano, dietro le quinte, per una politica filo germanica. Teoria che, pur non trovando mai una conferma ufficiale, fu strenuamente contestata dalla viscontessa Astor, ma fin\u00ec comunque per incrinare l'alta considerazione che l'opinione pubblica britannica le aveva sempre riservato.\nLa donazione alla National Trust.\nNel 1942 gli Astor donarono Cliveden al National Trust a condizione che la famiglia potesse continuare a utilizzare la casa. Nell'eventualit\u00e0 che la famiglia si fosse estinta, gli Astor espressero il desiderio che la struttura venisse utilizzata per promuovere l'amicizia e la comprensione dei popoli degli Stati Uniti d'America e il Canada con gli altri domini del Commonwealth britannico. Con il dono di Cliveden il National Trust ricevette dagli Astor una delle loro pi\u00f9 grandi donazioni in denaro (250.000 sterline del 1942, equivalenti a oltre 10 milioni degli inizi del XXI secolo). Gli Astor tuttavia cessarono di vivere a Cliveden nel 1968, poco dopo la morte di Bill Astor.\nLo scandalo Profumo.\nWilliam Astor, conosciuto come Bill, divenne il III visconte Astor nel 1952. Fu l'ultimo della famiglia a vivere a Cliveden. Fu deputato conservatore e successivamente membro della Camera dei Lord. Sebbene abbia ricoperto diversi incarichi di prestigio nell'Establishment britannico, la sua figura fu indissolubilmente legata alle vicende dello scandalo Profumo.\nAveva dato in uso a Stephen Ward, suo osteopata, uno dei cottage della tenuta. Tale iniziativa risult\u00f2 del tutto inopportuna e destabilizz\u00f2 sensibilmente l'immagine pubblica dell'illustre personaggio. Questo medico infatti introdusse nel cottage alcune giovani donne di dubbia moralit\u00e0 che incominciarono a frequentare Cliveden, entrando in contatto con i prestigiosi ospiti del visconte Astor. Egli stesso fu coinvolto in una relazione con una delle ragazze, Mandy Rice-Davies. A scatenare lo scandalo fu l'incontro del segretario di stato per gli affari esteri John Profumo, con un'altra delle ragazze, Christine Keeler.\nTali eventi, uniti ai sospetti che il MI5, l'ente per la sicurezza e il controspionaggio del Regno Unito, nutriva nei confronti dello Ward e della Keeler su possibili contatti con spie dell'Unione Sovietica, portarono alla dimissioni dello stesso ministro e alla successiva caduta nel 1963 del governo Macmillan.\nBill Astor, profondamente provato dallo scandalo, mor\u00ec qualche anno dopo d'infarto ed i familiari decisero di abbandonare definitivamente Cliveden, che dal 1966 fu gestito patrimonialmente dal National Trust ed aperto al pubblico.\nLa National Trust (dal 1966).\nLa National Trust ha dato inizio alla storia moderna di Cliveden con l'apertura al pubblico della grande tenuta, che \u00e8 divenuta meta di turismo nazionale ed internazionale. Ai giardini e alle strutture del parco \u00e8 stata assicurata una continua manutenzione. La facciata della casa principale \u00e8 stata restaurata e sul tetto \u00e8 stata installata una copertura in piombo. Il grande terrazzamento a sud, che rappresenta la pi\u00f9 antica struttura dello stabile, \u00e8 stato interessato da un radicale restauro che ha comportato il totale e provvisorio smantellamento delle due grandi scale provenienti dal giardino. La fine dei lavori \u00e8 prevista nel 2017, per un costo complessivo di 5 milioni di sterline.\nNegli anni settanta la Stanford University della California fece di Cliveden uno dei suoi campus all'estero.\nL'hotel.\nInfine, nel 1984 la National Trust ha concesso per 100 anni di locazione lo storico palazzo a una societ\u00e0 per azioni chiamata Cliveden House &amp; Pavilion Spa, affinch\u00e9 venga utilizzato come struttura alberghiera. La societ\u00e0, che inizialmente si chiamava Cliveden Hotel Ltd, ha assunto varie denominazioni ed \u00e8 passata di mano diverse volte, contando tra i suoi proprietari nomi famosi come quello di Bill Gates. Nel 2012 il contratto di locazione \u00e8 stato acquistato dalla London &amp; Regional Properties, una delle societ\u00e0 immobiliari tra le pi\u00f9 grandi di Europa.\nGli interni sono stati rinnovati e l'hotel comprende numerose stanze, arredate con mobili antichi in stile edoardiano, ognuna delle quali prende il nome di uno dei precedenti ospiti o proprietari. Sono presenti diverse sale per conferenze e per ricevimenti, oltre a diverse sale da pranzo.\nNel parco l'hotel gestisce anche una villa che si affaccia sul Tamigi, nota con il nome di Spring Cottage.\nA sottolineare le caratteristiche lussuose ed esclusive della struttura alberghiera la societ\u00e0 ha assunto come motto: \"Nothing ordinary ever happened here, nor could it\", che tradotto significa: \"Niente di ordinario \u00e8 mai successo qui, n\u00e9 potrebbe essere altrimenti\".\nLa struttura della tenuta.\nLa tenuta si estende per 152 ettari, di cui circa 73 comprendono i giardini, mentre il resto \u00e8 interessato da boschi e distese erbose. Dal 1966 \u00e8 aperta al pubblico.\nIl parco.\nIl principale giardino che \u00e8 possibile ammirare dall'alto della terrazza della casa si sviluppa per 16 ettari verso sud ed \u00e8 uno dei pi\u00f9 grandi dell'intera tenuta. Nel corso dei secoli \u00e8 stato oggetto di continue attenzioni.\nLa prima organizzazione dell'ampio altopiano che si sviluppa di fronte al grande palazzo ebbe luogo nel 1723, ad opera di George Hamilton, I conte di Orkney. Sebbene avesse inizialmente dato l'incarico per un progetto sistematico ed elaborato del parterre a Claude Desgost, nipote di Andr\u00e9 Le N\u00f4tre, entrambi noti per i lavori eseguiti a Versailles, Lord Hamilton alla fine decise di adottare un piano molto pi\u00f9 semplice e sobrio: una grande distesa erbosa, affiancata su entrambi i lati da una serie di olmi, oltre i quali si dispiegavano due lunghi viali in terra battuta e pietrisco. A chiudere la distesa erbosa una pista circolare, usata come una sorta di maneggio dai proprietari per esercitarsi con i propri cavalli.\nPer la semplicit\u00e0 che lo contraddistingueva il conte di Orkney aveva soprannominato il giardino il suo \"Quaker parterre\" (un giardino sobrio come un quacchero).\nQuesta conformazione del parterre \u00e8 rimasta inalterata fino alla met\u00e0 del XIX secolo, quando Lord Ronald Gower, figlio secondogenito del duca di Sutherland, che aveva definito l'impianto come \"una prateria [...] un'enorme distesa di erba e fiori di campo\", diede incarico al giardiniere John Fleming di progettare un giardino pi\u00f9 elaborato e vivace. il risultato fu l'impianto di due larghe distese di aiuole articolate in forme geometriche a forma di cuneo, che insistevano ai lati di un vasto prato centrale. Le aiuole prevedevano un mix di piante stagionali e arbusti alternati a fiori da bulbo come gladioli, tulipani, alcea rosea, viole del pensiero, azalee e innumerevoli altri fiori ornamentali. Inoltre Fleming instaur\u00f2 a Cliveden l'uso del \"Carpet Bedding\", ovvero l'uso di tenere sempre le aiuole adornate di colori, mediante il continuo reintegro della vegetazione con fiori in boccio e piantine gemmate.\nFleming a conclusione del suo lavoro scrisse un libro, \"Winter and Spring Flower Gardening\", dedicandolo ad Harriet duchessa di Sutherland, dove tutti i particolari del progetto sono ben documentati.\nIn epoca pi\u00f9 recente, nel 1976, la National Trust ha piantato agli angoli di ciascuna aiuola alberi di tasso, potati a forma di piramidi. Nello stesso periodo le aiuole erano adornate con semplici piante grigio argento di Senecio \"Sunshine\" e Santolina, ammassate tra di loro. Conformazione rimasta inalterata fino al 2010, quando \u00e8 stato deciso di ripristinare lo schema ottocentesco originale, seguendo le istruzioni di Fleming, sulla tecnica del \"Carpet Bedding\".\nIl bosco.\nIl bosco non \u00e8 mutato molto da quello esistente ai tempi del conte di Orkney del XVII secolo, che sullo sterile sperone roccioso digradante verso il Tamigi, aveva piantato una moltitudine di alberi, in linea con la flora caratteristica della regione, tra cui i pi\u00f9 comuni sono olmi, faggi, cedri, querce e lecci. Cliveden pu\u00f2 vantare inoltre una collezione di piante di catalpa tra le pi\u00f9 vaste della Gran Bretagna.\nNel 1899, con una scelta eccentrica, il primo visconte Astor import\u00f2 a scopo ornamentale dagli Stati Uniti la sezione di un albero Sequoia californiano, le cui dimensioni raggiungevano il diametro di cinque metri.\nSuccessivamente anche Bill Astor si ciment\u00f2 in una vasta opera di rimboschimento, opera continuata anche dalla National Trust che ha provveduto al reimpianto delle faggete, che in buona parte erano andate distrutte in una grande tempesta del 1987 che interess\u00f2 anche la zona di Cliveden.\nA disposizione del pubblico sono stati tracciati dei percorsi per lunghe passeggiate che si possono effettuare nell'intricato sottobosco o lungo il corso del fiume.\nIl labirinto.\nIl labirinto di Cliveden, voluto e progettato da lord Astor, fu messo a dimora nel 1894. Intorno alla met\u00e0 del XIX secolo inizi\u00f2 il suo declino e rimase in stato di abbandono fino al 2011 con le piante che, inselvatichite, avevano invaso il percorso.\nIl restauro ha comportato il reinserimento di 1100 piante di tasso alte circa un metro e novanta, altezza studiata per impedire la soluzione visiva del tracciato. Le siepi inoltre sono racchiuse tra ringhiere metalliche, dentro le quali le piante costituiscono una barriera impenetrabile.\nLa sua estensione di oltre 1,2 ettari rende particolarmente difficile la soluzione del percorso, pieno di vicoli ciechi.\nTempli e padiglioni.\nI primi edifici costruiti nel parco di Cliveden furono entrambi progettati da Giacomo Leoni per George Hamilton, I conte di Orkney.\nIl Padiglione \"Blenheim\" (1727) fu costruito per commemorare la vittoria che lord Orkney, come generale, ebbe nella battaglia di Blenheim.\nIl \"Tempio Ottagonale\" (1737), poco lontano dal parterre antistante il palazzo, fu concepito inizialmente come un gazebo che, situato su un costone roccioso, dominava il Tamigi da un'altezza di oltre sessanta metri.\nSuccessivamente il I lord Astor decise di utilizzarlo come cappella e cripta di famiglia. Il luogo \u00e8 rimasto di loro propriet\u00e0 e vi riposano tre generazioni della famiglia Astor.\nIl suo interno \u00e8 particolarmente suggestivo. Le pareti e la cupola sono adornati da scene religiose, realizzate con mosaici policromi. Le ampie finestre furono impreziosite con vetrofanie della Clayton and Bell.\nNel sottobosco, defilato, lungo un vialetto \u00e8 stato costruito un eccentrico tempietto, realizzato esclusivamente con selci, denominato \"Flint folly\".\nLe fontane.\nTra le molte ed importanti grandi opere d'arte presenti nei giardini di Cliveden, sicuramente sono da ricordare per la loro bellezza le fontane eseguite dallo scultore americano naturalizzato italiano Thomas Waldo Story.\nFurono realizzate a Roma, su commissione di lord William Waldorf Astor e poi trasportate nella sua nuova residenza inglese nel 1897.\nLa prima, pi\u00f9 imponente, \u00e8 stata collocata alla fine del grande viale che dal parterre della casa portava nel bosco. Chiamata \"la fontana dell'amore\", insiste su una grande conchiglia di marmo di Carrara sulla quale si elevano tre figure femminili a grandezza naturale accompagnate da altrettanti cupidi.\nPrese il posto della statua ivi collocata del duca di Sutherland, che ora si trova ai margini del bosco.\nL'altra fontana \u00e8 la \"Tortoise fontain\", che se pure di fattura pi\u00f9 semplice si ispira alla Fontana delle Tartarughe di Roma.\nPoco lontana dal parterre \u00e8 collocata su una piccola terrazza panoramica da cui si possono vedere il Tamigi e la campagna circostante.\nLa collezione di sculture.\nSparsi un po' ovunque si possono trovare pozzi ornati da bassorilievi e grandi orci di terracotta provenienti da giardini di Roma e Venezia.\nLungo uno dei viali della villa si incontra un imponente vaso, che per tradizione si ritiene sia un dono della regina Anna fatto al I Conte di Orkney nel XVIII secolo. Il cosiddetto \"Queen Anne Vase\" \u00e8 collocato su un grande piedistallo ornato con motivi alla greca.\nAll'estremit\u00e0 sud del parterre, al centro della pista circolare, risaltava il gruppo bronzeo \"Il ratto di Proserpina\" dello scultore fiorentino Vincenzo de' Rossi, datato 1565. La scultura fu una delle tante opere acquistate dal I lord Astor.\nNon \u00e8 noto da dove provenisse, sembra tuttavia che dovesse originariamente far parte di una fontana di qualche villa privata.\nLa National Trust, nel 1989, constatato il precario stato di conservazione del manufatto, esposto alle intemperie per oltre 400 anni, decise di spostarlo al Victoria and Albert Museum, rimpiazzando l'originale con una copia.\nNel piazzale sono conservati otto sarcofagi romani acquisiti sempre per opera di lord William Waldorf Astor.\nSono tutti databili tra il I e il III secolo e sono tutti adornati con bassorilievi di pregevole fattura. Rappresentano scene della mitologia greca, scene di caccia e altro. Tra di essi spiccano, per la loro bellezza, quelli del mito di Endimione e quello del mito di Teseo e Arianna.\nLa balaustra Borghese.\nLa balaustra Borghese \u00e8 un'altra scultura di notevole fattura, che per la sua grandezza rappresenta un'altra delle sfide che lord Astor ha affrontato per abbellire la sua nuova residenza.\nAmmirata nelle sue passeggiate giovanili, decise di acquistarla quando il principe Camillo Borghese, alla fine del XIX secolo, decise di vendere allo stato italiano la sua grande villa alle porte di Roma.\nLa balaustra Borghese una volta smontata fu trasferita a Cliveden e collocata nello spazio antistante il palazzo, per costituire un primo intimo spazio prima di raggiungere il grande giardino. \nCostruita nel 1619 su disegno di Giovanni Vasanzio dagli scalpellini Giuseppe Di Giacomo e Pietro Massone era composta da una serie di colonnine di travertino alternate a piccoli muretti di mattoni in cotto su cui erano inseriti sedili sempre in pietra di travertino.\nAlle estremit\u00e0 erano presenti pilastri adornati con fontanelle a mascherone e sculture di aquile e draghi, simboli araldici dello stemma Borghese.\nUna cronaca dell'epoca cos\u00ec la descriveva:\nAl visconte Astor non fu consentito di trasferire le sei statue che ornavano le estremit\u00e0 e gli angoli dell'antico manufatto. Le sei sculture che rappresentavano figure femminili rimasero a Roma, dove furono riposizionate sulla copia della balaustra che a villa Borghese and\u00f2 a sostituire l'originale.\nIl manufatto tuttavia port\u00f2 con s\u00e9 un'insolita sorpresa. Nel 2004, durante dei lavori di restauro, fu casualmente trovata una colonia di piccole lumache di origine mediterranea, totalmente estranee alla fauna della isole britanniche. Si trattava della \"Papillifera papillaris.\"\nLa scoperta, del tutto imprevedibile, avvenne durante le opere di conservazione e manutenzione dell'edificio. Fu ritrovata vicino a una finestra del primo piano del palazzo, ma le ricerche effettuate dallo studioso della National Trust, Mattew Oates, accertarono che la lumaca proveniva dalla balaustra Borghese, dove aveva vissuto in isolamento per oltre 110 anni.\nImbarcata \"clandestinamente\" sulla nave che port\u00f2 il manufatto dall'Italia, giunse a Cliveden. Questa particolare specie di lumaca \"italiana\" \u00e8 molto comune nel Mediterraneo e si pu\u00f2 trovare sui muri o negli interstizi di pietra. \u00c8 riuscita a sopravvivere nella sua dimora originaria, la balaustra, nonostante le rigide temperature invernali e si \u00e8 perfettamente adattata al nuovo ambiente, incominciando a trasferirsi in altri luoghi.\nLo Spring cottage.\nLo Spring cottage \u00e8 la pi\u00f9 grande e articolata delle quattro case a graticcio progettate dall'architetto George Devey per il duca di Sutherland. Si trova sulle rive del Tamigi. Inizialmente al suo posto c'era un piccolo padiglione in stile gotico, a pianta ottagonale con soffitto intonacato, progettato e realizzato nel 1813 dall'architetto Peter Nicholson per conto di lady Mary, quarta contessa di Orkney. Veniva utilizzata come casa da t\u00e8 e come una sorta di centro benessere per gli ospiti, che poco distante potevano usufruire delle acque termali, provenienti dalle rocce circostanti.\nNel 1857, sotto la direzione dell'architetto Devey, l'edificio \u00e8 stato ristrutturato e trasformato in un'ampia casa a graticcio disposta su due piani con tetti spioventi ricoperti di ardesia. Disponeva di un piccolo loggiato in stile gotico e una scala esterna che portava ad un piccolo balcone.\nPoco distante vi \u00e8 una pregevole scalinata di marmo, modellata sullo stile della balaustra Borghese, con la funzione di imbarcadero per l'accoglienza degli ospiti che giungevano attraverso il fiume.\nDurante il corso del XIX secolo lo Spring cottage \u00e8 stato un luogo di svago spesso utilizzato da ospiti illustri, tra i quali anche la regina Vittoria, amica di lady Harriet, duchessa di Sutherland.\nIl cottage \u00e8 stato anche il luogo dove, a cavallo degli anni cinquanta e sessanta, \u00e8 stato ospite degli Astor il medico osteopata Stephen Ward, che poi fu coinvolto nelle note vicende dello scandalo Profumo.\nL'edificio per le sue particolari caratteristiche figura nella lista degli edifici storici del Regno Unito.\nNel 1997 il contratto di affitto dello Spring cottage \u00e8 stato acquisito dalla societ\u00e0 alberghiera Cliveden House &amp; Pavilion Spa, che ne ha curato il restauro. Riaperto nel 1998 \u00e8 divenuto un luogo di eccellenza. Indipendente ed esclusivo offre gli stessi standard del vicino hotel.\nLe G\u00e9nie de la Libert\u00e9.\nLa torre dell'orologio alta trenta metri che affianca il grande palazzo e realizzata per volont\u00e0 del II duca di Sutherland ha come elemento decorativo, al posto della guglia, una figura alata maschile. Quest'ultima \u00e8 una copia moderna della statua realizzata nel XIX secolo da Augustin Dumont de \"Le G\u00e9nie de la Libert\u00e9\" (\"lo Spirito di Libert\u00e0\"). L'originale \u00e8 in cima alla Colonna di luglio in \"Place de la Bastille\" a Parigi.\nIl manufatto presente sulla torre dell'Orologio di Cliveden, in effetti, sostituisce la precedente versione, caduta a causa delle intemperie, durante una tempesta nel 1950. La nuova statua \u00e8 realizzata in bronzo ed \u00e8 stata creata usando gli stampi originali usati da Dumont, che si trovano nel museo a Semur-en-Auxois in Francia.\nMisura 2 metri e venti centimetri di altezza ed \u00e8 coperta da due strati di pellicola d'oro da 23,5 carati. Si tratta di una scultura allegorica che detiene la fiaccola della civilt\u00e0 nella sua mano destra e la catena rotta della schiavit\u00f9 in quella sinistra ed \u00e8 stata posta sulla torre nella primavera del 2012."}
{"id": "5790874", "revid": "110157", "url": "https://it.wikipedia.org/wiki?curid=5790874", "title": "CUDSS 14.1", "text": "CUDSS 14.1 \u00e8 una galassia starburst, situata nella costellazione del Boote, la cui luce ha impiegato 10,405 miliardi di anni per giungere fino alla Terra, ma la distanza comovente \u00e8 di 17,2 miliardi di anni luce.\nLa galassia fu scoperta alcuni anni fa grazie allo strumento denominato Submillimetre Common-User Bolometer Array (abbreviato SCUBA) montato sul \nJames Clerk Maxwell Telescope, situato nell'Osservatorio di Mauna Kea alle Hawaii. Questo strumento opera alle lunghezze submillimetriche dello spettro, dal lontano infrarosso alle microonde.\nQuesta galassia, che appare alle osservazioni come era circa 3,3 miliardi di anni dopo il Big Bang, presenta una elevata attivit\u00e0 di formazione stellare con un ritmo di varie centinaia di nuove stelle all'anno. Per contro, attualmente nella nostra Via Lattea si forma una sola nuova stella per anno.\nLe osservazioni di CUDSS 14.1, come di altre galassie dello stesso tipo, risultava estremamente difficile a causa della spesso coltre di polvere presente nella galassia, connessa alla formazione stellare.\nSuccessive osservazioni effettuate con la \"Infrared Array Camera\" (IRAC) e il \"Multiband Imaging Photometer for Spitzer\" (MIPS) del Telescopio spaziale Spitzer hanno raggiunto un maggior livello di accuratezza, permettendo di studiare sei delle \"galassie SCUBA\", identificando anche la presenza al loro interno di un buco nero supermassiccio.\nLe stelle che si vanno formando in queste galassie si sono costituite in un'epoca precoce della storia dell'Universo e, dal momento che le galassie ellittiche contengono stelle molto vecchie, si \u00e8 ipotizzato che le \"galassie SCUBA\" possano tra i essere precursori delle attuali galassie ellittiche."}
{"id": "5790879", "revid": "775372", "url": "https://it.wikipedia.org/wiki?curid=5790879", "title": "Ansar al-Shari'a (Libia)", "text": "An\u1e63\u0101r al-Shar\u012b\u02bfa in Libia, \"ASL\" (, ossia \"Ausiliari della Shar\u012b\u02bfa in Libia\") \u00e8 una formazione terroristica armata gihadista e takfirista araba sunnita.\nL'organizzazione, legata ad al-Q\u0101\u02bfida e nata nel 2011 ed \u00e8 diventata operativa dal giugno del 2012.\nTra i suoi leader iniziali si ricordano Kh\u0101lid al-Madan\u012b\nMu\u1e25ammad al-Zah\u0101w\u012b (ucciso)\nLa sua base principale \u00e8 a Benghazi e dispone di \u2013 militanti circa\nIn precedenza era nota come \"Brigata dei martiri del 17 febbraio\"Brigata Ab\u016b \u02bfUbayda ibn al-Jarr\u0101\u1e25Brigata Malik\nTra i suoi alleati vanta:\nFino al gennaio 2015 il suo \"Am\u012br\" \u00e8 stato Muhammad al-Zahawi."}
{"id": "5790903", "revid": "110157", "url": "https://it.wikipedia.org/wiki?curid=5790903", "title": "Kunnes siit\u00e4 tuli totta", "text": "Kunnes siit\u00e4 tuli totta (in finlandese \"Fino a quando non divenne vero\") \u00e8 il dodicesimo album di studio del gruppo musicale rock finlandese Apulanta, pubblicato il 9 ottobre 2015\nIl primo singolo estratto dall'album \u00e8 stato \"Sun kohdalla\", pubblicato il 14 gennaio 2015. Il secondo singolo, \"Valot pimeyksien reunoilla\", venne pubblicato il 18 settembre 2015 e raggiunse la prima posizione nella classifica dei singoli pi\u00f9 trasmessi in radio sia nel 2015 sia nel 2016.\nL'album \u00e8 entrato nella classifica finlandese nella 42\u00aa settimana del 2015, raggiungendo la terza posizione."}
{"id": "5790904", "revid": "2036644", "url": "https://it.wikipedia.org/wiki?curid=5790904", "title": "Dong Xuesheng", "text": "Statistiche.\nPresenze e reti nei club.\n\"Statistiche aggiornate al 15 luglio 2015.\""}
{"id": "5790910", "revid": "767487", "url": "https://it.wikipedia.org/wiki?curid=5790910", "title": "Sing Street", "text": "Sing Street \u00e8 un film del 2016 scritto e diretto da John Carney.\nTra gli interpreti principali figurano l'esordiente Ferdia Walsh-Peelo, Aidan Gillen, Maria Doyle Kennedy e Jack Reynor.\nTrama.\nNegli anni ottanta il quattordicenne Conor vive con i suoi genitori a Dublino e cerca di evadere dai problemi familiari ed economici grazie alla musica. Conor si deve inoltre adattare al cambiamento della propria scuola, entrando in un grande complesso governato dai cattolici. Nel nuovo liceo il protagonista affronta il bullismo e i professori lo iniziano fin da subito a odiare per via della differente visione di progresso tra lui e loro. Dopo aver conosciuto Raphina, Conor decide di far fruttare il suo talento formando un gruppo musicale partito con l'unico scopo di conquistare la ragazza, ma poi tramutatosi in una vera e propria passione che gli permette di poter evadere dal crudele mondo di tutti i giorni.\nDistribuzione.\nIl film \u00e8 stato presentato in anteprima al Sundance Film Festival 2016 il 24 gennaio. \u00c8 stato distribuito in Irlanda e nel Regno Unito il 18 marzo 2016. In Italia il film \u00e8 stato presentato alla Festa del Cinema di Roma 2016 e poi distribuito nelle sale da BiM Distribuzione dal 9 novembre 2016.\nColonna sonora.\nLe canzoni originali sono curate da Gary Clark e John Carney. Della colonna sonora fanno parte brani di gruppi musicali come The Cure, a-ha, Duran Duran, The Clash, Hall &amp; Oates, Spandau Ballet e The Jam.\nL'album della colonna sonora \u00e8 stato pubblicato dalla Decca Records il 18 marzo 2016. La lista delle canzoni che la compongono \u00e8 la seguente:"}
{"id": "5790916", "revid": "120773928", "url": "https://it.wikipedia.org/wiki?curid=5790916", "title": "...Questa sera rock'n'roll", "text": "...Questa sera rock'n'roll \u00e8 il sesto album della Steve Rogers Band, il primo live, pubblicato nel 2006 a tiratura limitata.\nIl progetto \u00e8 dedicato alla memoria dello scomparso membro cofondatore della band Massimo Riva.\nDescrizione.\nL'album \u00e8 stato registrato dal vivo nei giorni 11 e 12 maggio 2006, al SONIX Music di Imola e, oltre a contenere le 14 tracce dal vivo, sono comprese tre canzoni inedite che parlano: di un compromesso per avere un grande amore (\"Il grande amore\"), della fortuna di essere vivo in un mondo cos\u00ec (\"Son vivo\") e di una donna importante (\"Tu sei qualcosa\"). La traccia 17 \u00e8 rinominata 18, probabilmente per scaramanzia. Sulla copertina di cartone, di un CD nero rappresentante un vinile, la band sul palco.\nIl DVD, oltre al back-stage e alle impressioni dei protagonisti, contiene quattro performance live-video della band, presenti nel CD in forma audio, e due \"audio bonus track\" non presenti nel CD.\nTracce CD.\nStudio Side.\nProdotto da Maurizio Biancani e Maurizio Solieri"}
{"id": "5790927", "revid": "1793900", "url": "https://it.wikipedia.org/wiki?curid=5790927", "title": "Stretto di Lancaster", "text": "Lo stretto di Lancaster (in inglese \"Lancaster Sound\") \u00e8 un passaggio largo circa 50 km tra l'isola di Devon e l'isola di Baffin nel territorio canadese del Nunavut.\nAd est si trova la baia di Baffin, ad ovest lo stretto di Barrow e a sud il Prince Regent Inlet. \nIl nome venne dato da William Baffin in onore di James Lancaster (circa 1554\u20131618). \nLo stretto di Lancaster fa parte del passaggio a nord-ovest."}
{"id": "5790933", "revid": "767487", "url": "https://it.wikipedia.org/wiki?curid=5790933", "title": "Gao Di", "text": ""}
{"id": "5790934", "revid": "1573940", "url": "https://it.wikipedia.org/wiki?curid=5790934", "title": "Ardenna bulleri", "text": "La berta di Buller (Ardenna bulleri ) \u00e8 un uccello marino della famiglia dei Procellariidi originario dell'oceano Pacifico. \u00c8 una delle specie pi\u00f9 grandi del genere \"Ardenna\" e forma una superspecie con la berta cuneata (\"A. pacifica\").\nDescrizione.\nDimensioni.\nMisura 42\u201347\u00a0cm di lunghezza, per un peso di 278-499\u00a0g; l'apertura alare \u00e8 di 96\u2013107\u00a0cm.\nAspetto.\nLe regioni superiori della berta di Buller sono grigio-bluastre. Una striscia di colore nerastro si estende dalle remiganti terziarie alle copritrici primarie. Nerastre sono anche le remiganti primarie; le due aree di colore nero, tuttavia, non si incontrano all'estremit\u00e0 dell'ala; la zona estesa tra esse \u00e8 invece di un colore grigio chiaro che sotto una luce particolarmente brillante appare quasi bianca. Visto dall'alto, sembra che questo uccello abbia disegnata sulle ali una sorta di \u00abM\u00bb nera spezzata su uno sfondo color grigio chiaro.\nLe regioni inferiori sono di colore bianco candido; sulla testa il grigio delle regioni superiori si estende fino all'altezza degli occhi, mettendo ben in evidenza il bianco delle guance, come nelle specie di berte pi\u00f9 piccole del genere \"Puffinus\". Le timoniere sono nerastre e la coda \u00e8 a forma di cuneo; il becco e l'iride sono scuri. I giovani presentano gi\u00e0 la stessa colorazione degli adulti; i pulcini sono ricoperti di piumino grigio.\nRispetto ad altre berte, questa specie \u00e8 piuttosto facile da identificare in mare, grazie alle sue dimensioni e al tipico disegno a forma di \u00abM\u00bb sulle ali visibile quando \u00e8 in volo, caratteristica insolita tra i rappresentanti del suo genere ma propria di alcune specie di petrelli (\"Pterodroma\"), dei prioni (\"Pachyptila\") e di un suo parente stretto, il petrello azzurro (\"Halobaena caerulea\"). Tuttavia questi ultimi sono tutti uccelli pi\u00f9 piccoli, grandi circa due terzi della berta di Buller e pesanti appena la met\u00e0.\nBiologia.\nLa berta di Buller si nutre soprattutto di pesci, calamari e crostacei come il krill \"Nyctiphanes australis\". Segue occasionalmente le navi, come i pescherecci, e si unisce ad altre specie di uccelli marini in prossimit\u00e0 di fonti alimentari particolarmente numerose. Il cibo viene catturato ad una profondit\u00e0 non superiore alla lunghezza della testa, spesso solamente con il becco o tuffando brevemente l'intera testa, generalmente mentre l'uccello galleggia sulla superficie, ma raramente anche quando \u00e8 in volo. Nei rari casi in cui si immerge completamente sott'acqua, lo fa solo quando galleggia in superficie e non si tuffa mai da grandi altezze.\n\u00c8 una specie che nidifica in colonie, situate prevalentemente a Tawhiti Rahi e Aorangi, le isole principali del gruppo delle Poor Knights, al largo della coste settentrionali della Nuova Zelanda. Nidifica in gallerie, fenditure della roccia o sotto le radici degli alberi, prediligendo pendici densamente forestate. Tuttavia, \u00e8 possibile trovare nidi anche su faraglioni o falesie prive di alberi, e la maggior parte delle altre colonie - quelle situate sulle isole pi\u00f9 piccole delle Poor Knights tra le isole principali e la costa sud-orientale di Aorangi - \u00e8 di natura simile. Una coppia nidificante venne segnalata sulle Simmonds Islands nel 1980, ma sembra essersi trattato di un caso isolato.\nLa stagione riproduttiva ha inizio in ottobre e si protrae per quasi met\u00e0 dell'anno. L'unico uovo deposto viene covato per circa 51 giorni; i genitori si danno il cambio nella cova e nell'alimentazione dei piccoli ogni 4 giorni o gi\u00f9 di l\u00ec. Il periodo dell'involo non \u00e8 noto, ma \u00e8 probabile che abbia luogo verso i 100 giorni di et\u00e0, come nei suoi parenti stretti.\nDistribuzione e habitat.\nLa berta di Buller \u00e8 una specie pelagica come le altre berte del genere \"Ardenna\"; al di fuori della stagione degli amori migra da una parte all'altra dell'Equatore attraverso gran parte dell'oceano Pacifico. Nonostante sia presente nelle acque subartiche al largo della Kam\u010datka e delle isole Aleutine, non \u00e8 mai stata segnalata nelle regioni subantartiche; tuttavia \u00e8 possibile che questa apparente assenza sia dovuta solamente alla mancanza di ricerche effettuate nella vasta regione priva di isole a sud del triangolo polinesiano. \u00c8 piuttosto comune al largo della costa occidentale degli Stati Uniti durante la fine dell'estate e agli inizi dell'autunno, e pu\u00f2 essere generalmente osservata a breve distanza dalla costa lungo l'intero litorale temperato e tropicale delle Americhe. La sua assenza dalla maggior parte della Melanesia e della Micronesia occidentale - un'area dove gli insediamenti umani e i traffici marini sono considerevoli - sembra essere invece effettiva; nella regione a ovest e a sud-ovest delle isole Marshall sono stati segnalati solo rari esemplari isolati alle Marianne, a Palau e a Yap. Un esemplare erratico \u00e8 stato segnalato in acque atlantiche, al largo del New Jersey (Stati Uniti).\nConservazione.\nLa berta di Buller ha subito una caccia intensa a scopo alimentare da parte dai M\u0101ori, mentre la popolazione di Aorangi ha subito una forte predazione da parte dei maiali inselvatichiti. Alla fine degli anni '30 quest'ultima popolazione tocc\u00f2 un minimo di sole 100-200 coppie. Nel 1936, comunque, i maiali furono completamente rimossi dall'isola e il numero di berte risal\u00ec, raggiungendo di nuovo le 200.000 coppie all'inizio degli anni '80, fino ad approssimarsi alla capacit\u00e0 portante alla fine del XX secolo. Ad ogni modo, comunque, le colonie presenti a Tawhiti Rahi e su isolette pi\u00f9 piccole potevano ancora essere utilizzate per un'eventuale reintroduzione su Aorangi e la berta di Buller non \u00e8 mai stata considerata una specie a rischio di estinzione. \u00c8 infatti un uccello molto numeroso, con una popolazione complessiva stimata sui 2,5 milioni di esemplari. Tuttavia, per il fatto di riprodursi quasi esclusivamente sulle isole Poor Knights viene considerata come \u00abspecie vulnerabile\u00bb dalla IUCN: una singola catastrofe localizzata basterebbe a spazzare via l'intera specie."}
{"id": "5790936", "revid": "21880", "url": "https://it.wikipedia.org/wiki?curid=5790936", "title": "Puffinus bulleri", "text": ""}
{"id": "5790941", "revid": "767487", "url": "https://it.wikipedia.org/wiki?curid=5790941", "title": "Chen Zijie", "text": ""}
{"id": "5790950", "revid": "125904673", "url": "https://it.wikipedia.org/wiki?curid=5790950", "title": "Anthony C\u00e1ceres", "text": "Carriera.\nDi origini uruguaiane, C\u00e1ceres inizia a giocare dapprima nelle giovanili del Marconi Stallions per poi approdare ai Central Coast Mariners. Con i Mariners fa il suo debutto in prima squadra nel gennaio del 2013 contro i rivali del Newcastle Jets, e prende parte a 5 gare della Asian Champions League.\nIl 15 gennaio 2016 viene acquistato dal Manchester City, ad un prezzo non rivelato."}
{"id": "5790963", "revid": "119254596", "url": "https://it.wikipedia.org/wiki?curid=5790963", "title": "Geng Xiaofeng", "text": ""}
{"id": "5790965", "revid": "484362", "url": "https://it.wikipedia.org/wiki?curid=5790965", "title": "Salita al Golgota", "text": ""}
{"id": "5790967", "revid": "709406", "url": "https://it.wikipedia.org/wiki?curid=5790967", "title": "Gravimetri", "text": ""}
{"id": "5790968", "revid": "2091899", "url": "https://it.wikipedia.org/wiki?curid=5790968", "title": "La cosmonave dei ventiquattro", "text": "La cosmonave dei ventiquattro (\"Mission to Universe\") \u00e8 un romanzo di fantascienza del 1965 di Gordon R. Dickson. Narra di un viaggio nello spazio da parte di 24 uomini per trovare un pianeta abitabile per l'umanit\u00e0.\nIl libro \u00e8 suddiviso in 12 capitoli.\nTrama.\nIn una base americana segreta, Ben e gli altri membri dell'equipaggio stanno costruendo una nave spaziale in grado di muoversi da un punto qualunque a un altro in un secondo (con gli opportuni calcoli), ma quando la sera Marsh Otam arriva per dare a Ben un comunicato del presidente dove lo si promuove a Brigadiere Generale ma gli si vieta di partire per paura di ripercussioni da parte degli altri pesi, questo si rifiuta di obbedire e mentendo al suo equipaggio decide di partire.\nDa li a poco si troveranno al di fuori del Sistema Solare diretti verso Alpha Centauri da cui partir\u00e0 il loro viaggio nello spazio alla ricerca di un pianeta abitabile.\nDopo aver raggiunto Alpha Centauri si dirigono approssimativamente al centro della Galassia dove credono ci saranno pi\u00f9 possibilit\u00e0 di trovare un pianeta adatto; Il primo pianeta su cui scendono non \u00e8 molto accogliente anche se l'aria \u00e8 respirabile e poco dopo l'uscita (non autorizzata) di due membri dell'equipaggio (Jay Tremple e Matt Duncan) scoppia un enorme terremoto che costa la vita ai due esploratori che si trovavano fuori dalla nave e quasi anche a Walt che era uscito per cercare di riportarli alla nave (ma che riuscir\u00e0 soltanto a tornare con il cadavere di Matt), durante questo cataclisma Polly viene scaraventata su una parete da una delle prime scosse, successivamente Ben e Nora dovranno amputarle una gamba.\nIl secondo pianeta su cui Ben sceglier\u00e0 di scendere (anche a causa di un problema del rigeneratore di cibo) non \u00e8 respirabile e appare ricoperto interamente da uno strato di erba sottile e popolato soltanto da una specie di erbivori pacifica anche se difficilmente avvicinabile, Ben per\u00f2 stavolta non scender\u00e0 impreparato e prima di acconsentire l'uscita fa fare tutti i rilevamenti del caso e poi dopo costruire un muro attorno alla nave.\nDopo per\u00f2 aver ucciso diverse decine di questi animali per ricavarne provviste per il viaggio incontrano un'altra specie aliena che per\u00f2 si scoprir\u00e0 essere dei carnivori simili a lupi intelligenti che nonostante non sappiano parlare si sono evoluti a tal punto da allevare gli erbivori per il proprio sostentamento.\nDopo vari scontri (in cui anche Lee viene molto ferito) una sera mentre due squadre comandate da Cooper e Hans, i lupi alieni spingono un enorme numero di erbivori contro il muro di cinta in modo da creare una scala di corpi per poter scalarlo, questo impedisce anche alle due squadre di rientrare che trovandosi circondate dagli erbivori impazziti riescono a trovare rifugio su una collina, Ben a quel punto fa esplodere delle cariche posizionate precedentemente per disperdere gli animali e creare un passaggio, ma la prima esplosione va a vuoto perch\u00e9 Hans e alcuni uomini non partono e nel tentativo di convincerli anche il resto delle squadre perde l'occasione, prima di provare una seconda e ultima esplosione Ben ordina agli uomini di correre dimenticandosi degli altri, questo salver\u00e0 la maggior parte degli uomini (compreso Cooper) ma condanner\u00e0 Hans e vari altri; dopo il recupero lasciarono il pianeta e il suo sistema solare.\nLee stenta a guarire e inizia anche ad avere gli incubi, Ben spera in una sua guarigione perch\u00e9 per il suo equipaggio e insostituibile, durante la sua convalescenza visitano i Sistemi Solari di molte stelle simili al Sole, passando nello spazio Natale e Capodanno.\nMa dopo molte ricerche trovano un pianeta che sembra buono, ma subito dopo essere atterrati sulla sua superficie appare un oggetto metallico molto veloce che circonda la nave con sottili fili luminosi, a formare una gabbia.\nVengono poi raggiunti da due bipedi alti circa 150\u00a0cm che tramite ologrammi mnemonici convincono Ben a venire con loro; una volta entrato in un l'oro edificio gli diviene impossibile muoversi a causa di una forza invisibile, a quel punto i Grigio Pelo (chiamati cos\u00ec per la loro pelle) studiano il suo cervello tramite quattro scatole nere che stimolano i suoi centri nervosi, gli fanno provare gioia, pianto, imbarazzo e quando finalmente Ben riprende il controllo delle sue emozioni gli raccontano che la loro razza viene da lontano ma sono stati scacciati da un'altra razza molto bellicosa (che verr\u00e0 chiamata Pelle d'Oro) e quindi sono emigrati qui, dopo questa spiegazione delle loro origini Ben subisce l'ultima prova, gli appare davanti un orso derivante da uno dei suoi peggiori incubi e a quel punto invece di scappare in preda al terrore, rimane immobile e quando l'animale attacca cerca di strangolarlo, e a quel punto l'orso scompare.\nBen viene riportato alla sua nave ma non riuscendo a capire molto della situazione decide di andarsene e quella notte insieme a parte del suo equipaggio distrugge dei cannoni posizionati dai Grigio Pelo nelle colline vicine, fatto questo si sposta nello spazio e decide di andare a esplorare i mondi dei Pello d'Oro.\nUna volta scoperto dove questi pianeti si trovassero (dal filmato mostratogli dai Grigio Pelo che lui aveva registrato) si dirigono con pochi balzi nei pressi del primo e prudentemente fotografano la superficie prima di scendere, dopo aver sviluppato le fotografie scoprono una citt\u00e0 che sembra in rovina e non essendoci forme di vita ne visibili a occhio nudo ne con i sensori di calore decidono di metterci piede.\nMa una volta scesi vengono attaccati da sei umanoidi con la pelle dorata alti almeno 3 metri che con pochi salti raggiungono la camera stagna e prendono in ostaggio alcuni membri dell'equipaggio, il pianeta non \u00e8 quindi disabitato; questo entrano nella nave e senza fare male a nessuno rubano qualsiasi cosa possano prendere (sedie, libri, attrezzi, appunti, ecc.), fatto questo riuniscono gli ostaggi (i restanti membri dell'equipaggio non sono toccati) e lasciano uno di loro di guardia.\nBen allora dopo essersi armato con un fucile preso dalla sua cassaforte silenziosamente uccide la guardia e segue un altro Pelle d'Oro nella citt\u00e0 per poi uccidere anch'esso; ma una volta finiti questi due assassinii non riesce pi\u00f9 a tornare alla nave e solo grazie al rumore di alcuni spari riesce a ricongiungersi ai suoi compagni, trova per\u00f2 in corso una battaglia tra due gruppi uno di umani che si sono nel frattempo armati e uno di Pelle d'Oro piuttosto numeroso, nonostante i suoi tentativi di ordinare il cessate il fuoco gli umani sterminano l'altro gruppo.\nDopo questi avvenimenti degli studi sui Pelle d'Oro e sul loro comportamento (si lanciavano contro i fucili nonostante sapessero di morire), capiscono che questi dopo aver conquistato ogni mondo a cui potevano accedere sono regrediti al livello di animali; hanno finalmente trovato un pianeta adatto all'umanit\u00e0.\nTrovato il pianeta adatto Ben si trova davanti alla scelta di tornare a casa o no, sapendo di andare incontro certamente a un processo per rapina, rapimento, tradimento e molto altro, ma infine decide di non avere paura e riferisce al suo equipaggio che intende tornare sulla Terra, tutti sembrano felici tranne Walter Eugene che ritiene giusto rimanere ancora un po', perch\u00e9 certamente una volta tornati a casa non avrebbero pi\u00f9 permesso a nessuno di loro di andarsene, sarebbero partiti astronauti pi\u00f9 giovani e preparati.\nBen si trova allora a dubitare della sanit\u00e0 mentale di Walter e teme che se prender\u00e0 le coordinate della Terra (che si trovano nella sua cassaforte) e le inserir\u00e0 sul megacalcolatore Walter potrebbe cercare di distruggerle per impedire a tutti di tornare a casa, decide allora di invitare nella propria cabina Walter per \"essere aiutato a prendere i codici della Terra\", prepara intanto in un cassetto aperto della sua scrivania la sua rivoltella.\nUna volta arrivato Walt chiede a Ben di aprire la cassaforte per prendere i codici e mentre questo fa finta di farlo cerca di colpirlo con una delle armi sottratte agli Uomini d'Oro ma Ben se lo aspetta e schivando il colpo prende la pistola e fredda Walt, \u00e8 tutto finito.\nDopo questa ennesima morte Ben senza intoppi fa ritorno sulla Terra dove viene costretto ad atterrare in una base diversa da quella da cui \u00e8 partito, si aspetta un processo della corte marziale e questo avviene ma grazie al suo avvocato Kirk Walish ,al segretario spaziale Sven Holmgren e al suo equipaggio riesce a scagionarsi e viene elogiato da tutto il mondo per il suo coraggio e la sua prontezza nel prendere decisioni difficili, ma al termine di tutto questo decide di non mettere pi\u00f9 piede nello spazio, nonostante Sven gli offra di diventare un personaggio di spicco nella nuova sezione governativa che riguarda i viaggi spaziali."}
{"id": "5790969", "revid": "486946", "url": "https://it.wikipedia.org/wiki?curid=5790969", "title": "Vigevano Calcio", "text": ""}
{"id": "5790971", "revid": "729019", "url": "https://it.wikipedia.org/wiki?curid=5790971", "title": "Societ\u00e0 Anonima Tramvie Interprovinciali Piemontesi", "text": "La Societ\u00e0 Anonima Tramvie Interprovinciali Piemontesi (SATIP) era un'azienda attiva nella costruzione ed esercizio di linee tranviarie e automobilistiche, che oper\u00f2 nella province di Torino e Cuneo tra il 1936 e il 1983.\nStoria.\nLa SATIP nacque nel 1936, in occasione del passaggio del capitale e delle attivit\u00e0 della Compagnia Generale dei Tramways Piemontesi (CGTP) da mani belghe in mani italiane.\nLa nuova gestione prefer\u00ec continuare la politica di gestione delle linee gi\u00e0 seguita dalla CGTP: un esercizio di carattere speculativo, limitando quanto pi\u00f9 possibile la manutenzione delle linee e dei rotabili, abolendo il servizio con trazione ad accumulatori sulla tranvia Cuneo-Dronero (in quanto si era rilevato che il consumo per treno/km era il 25% pi\u00f9 alto rispetto a quello registrato sulla Torino-Saluzzo) e limitandolo a qualche convoglio viaggiatori sulla tranvia Costigliole-Venasca.\nLa Seconda guerra mondiale impegn\u00f2 notevolmente la SATIP, che fu chiamata ad un notevole sforzo nel trasporto degli sfollati, nonostante la mancanza di approvvigionamenti e ricambi e notevoli danni di guerra (furono gravemente danneggiati una motrice a carrelli, sei rimorchiate a due assi, tredici carri a sponde alte e venti carri chiusi; fu danneggiato il ponte sulla Stura di Demonte della linea Saluzzo-Cuneo, la diramazione Pilone Virle-Carmagnola della linea Torino-Saluzzo; fu anche bombardato e gravemente danneggiato il deposito torinese di corso Spezia).\nI danni furono riparati entro il 1946, ma la guerra aveva lasciato ferite pi\u00f9 profonde: sebbene nel 1946 i viaggiatori trasportati fossero stati il doppio del 1937 (1.672.691 contro 798.622) e il coefficiente d'esercizio fosse di 1,038, una relazione della SATIP suggeriva di trasformare le tratte Cuneo-Dronero e Cuneo-Costigliole-Venasca in autolinee, concentrandosi sulle restanti linee.\nSin dal 1942, peraltro, svariati soggetti pubblici e privati avevano proposto piani per l'ammodernamento della rete SATIP, alcuni dei quali prevedevano varianti di percorso in sede propria, elettrificazione (o dieselizzazione) e trasformazione a scartamento normale. Tali progetti furono per\u00f2 inutili: il 30 novembre 1948 le tratte Pilone Virle-Carmagnola, Saluzzo-Cuneo, Cuneo-Dronero e Costigliole-Venasca furono chiuse e sostituite da autobus; dopo proteste da parte dell'utenza rimase attiva solo la Torino-Saluzzo, che chiuse il 10 aprile 1950 sostituita da autobus della Nuova SATIP, societ\u00e0 nata dalla fusione della SATIP con la S.A.A.S.P..\nNel 1952 la Nuova SATIP assorb\u00ec la societ\u00e0 Ferrovie Elettriche Regionali e Tramvie (FERT), esercente la tranvia Mondov\u00ec-San Michele e la ferrovia Mondov\u00ec-Villanova; l'anno successivo rilev\u00f2 la ditta Vigna Taglianti, gi\u00e0 esercente la tranvia Cuneo-Borgo San Dalmazzo-Demonte. Nel luglio 1968 la Nuova SATIP gestiva trentanove autolinee.\nSul finire degli anni Settanta la Nuova SATIP accus\u00f2 difficolt\u00e0 finanziarie, dovute alla passivit\u00e0 di alcune linee periferiche e ai costi sostenuti per l'autostazione di Saluzzo, inaugurata nel 1977, che portarono la societ\u00e0 a minacciare dapprima la chiusura di alcune linee e quindi la chiusura della societ\u00e0, annunciata per il marzo 1983. Il 9 marzo 1983 si costitu\u00ec la societ\u00e0 ATI Trasporti Interurbani, con soci paritari la provincia di Cuneo e quattro ditte locali di autotrasporti (Geloso di Cortemilia, Fogliati di Alba, Gunetto di Fossano e Nuova Benese di Cuneo) che rilev\u00f2 le attivit\u00e0 della Nuova SATIP.\nImpianti eserciti.\nNel corso degli anni di attivit\u00e0, la SATIP eserc\u00ec un'estesa rete di tranvie (per complessivi 117,5\u00a0km) a scartamento ridotto (1100\u00a0mm) facenti capo a Saluzzo:\nMateriale rotabile.\nMotrici.\nSulle linee SATIP prestarono servizio locomotive tranviarie costruite da Krauss e Henschel per la CGTP sino al 1909, oltre a due Breda; due Borsig furono acquistate dalla tranvia Pinerolo-Perosa Argentina.\nNel 1925 la CGTP ordin\u00f2 un'automotrice DWK Tipo IV alla Romeo per la propria rete sociale, sulla quale prest\u00f2 servizio per circa un decennio con scarsi risultati.\nPoco dopo si speriment\u00f2 la trazione ad accumulatori, gi\u00e0 provata su altre linee tranviarie italiane: le Officine di Savigliano costruirono due automotrici sui telai di carrozze a due assi Grondona, spinti da due motori da 13\u00a0CV l'uno: tali elettromotrici diedero buoni risultati, riducendo i tempi di percorrenza del 30%. Fu successivamente allestita un'ulteriore serie di quattro automotrici, due costruite dalle officine di Savigliano e due dalle officine CGTP sulla base di carrozze, mosse da due motori per complessivi 40 CV.\nLa sperimentazione ebbe successo, tanto che la CGTP ordin\u00f2 nel 1929 tre automotrici a carrelli, costruite dalla Carminati e Toselli con parte elettrica TIBB, in servizio dal 1930; nel 1933 ne furono consegnate altre tre.\nIl parco motrici, che sotto la gestione CGTP giunse a contare complessivamente 40 locomotive, nel 1947 si era ridotto a venti locomotive (di cui due fuori servizio), sei automotrici a carrelli ed una a due assi.\nCarrozze e carri merce.\nLe prime carrozze furono fornite dalla Locati di Torino (non pi\u00f9 di 12 unit\u00e0, a due assi e terrazzini); successivamente la Grondona forn\u00ec una sessantina di carrozze, sempre a due assi e terrazzini ma pi\u00f9 comode.\nLe carrozze Locati furono radiate tra il 1910 e il 1920; in quegli anni le Officine Meccaniche di Pinerolo fornirono 28 carrozze a vestiboli chiusi (quattro miste di I e II classe, le altre di II classe), pi\u00f9 lunghe delle precedenti e impiegate principalmente sulle linee Torino-Carmagnola, Torino-Saluzzo-Cuneo e Cuneo-Dronero, inoltre parte delle vetture Grondona furono trasformate a terrazzini chiusi. Nei primi anni trenta arrivarono due carrozze a due assi e terrazzini provenienti dalla tranvia Messina-Barcellona Pozzo di Gotto, i cui soci erano gli stessi della CGTP, ma non prestarono mai servizio.\nNel 1947 risultavano in servizio 26 carrozze di tipo grande, 33 di costruzione Grondona, 56 carri chiusi, 293 carri a sponde, 11 carri pianale e 34 carri con bilico."}
{"id": "5790973", "revid": "111373", "url": "https://it.wikipedia.org/wiki?curid=5790973", "title": "Nuova SATIP", "text": ""}
{"id": "5790975", "revid": "594414", "url": "https://it.wikipedia.org/wiki?curid=5790975", "title": "Up All Night (blink-182)", "text": ""}
{"id": "5790977", "revid": "594414", "url": "https://it.wikipedia.org/wiki?curid=5790977", "title": "Lemmings (blink-182)", "text": ""}
{"id": "5790979", "revid": "594414", "url": "https://it.wikipedia.org/wiki?curid=5790979", "title": "Wasting Time (blink-182)", "text": ""}
{"id": "5790985", "revid": "594414", "url": "https://it.wikipedia.org/wiki?curid=5790985", "title": "After Midnight (blink-182)", "text": ""}
{"id": "5790991", "revid": "594414", "url": "https://it.wikipedia.org/wiki?curid=5790991", "title": "Always (blink-182)", "text": ""}
{"id": "5790993", "revid": "594414", "url": "https://it.wikipedia.org/wiki?curid=5790993", "title": "Man Overboard (blink-182)", "text": ""}
{"id": "5790995", "revid": "594414", "url": "https://it.wikipedia.org/wiki?curid=5790995", "title": "Short Bus (blink-182)", "text": ""}
{"id": "5790996", "revid": "716642", "url": "https://it.wikipedia.org/wiki?curid=5790996", "title": "Zhao Peng", "text": "Carriera.\nClub.\nHa giocato nella prima divisione cinese.\nNazionale.\nTra il 2009 ed il 2013 ha totalizzato complessivamente 40 presenze e 5 reti con la nazionale cinese, con cui ha anche partecipato alla Coppa d'Asia 2011."}
{"id": "5791000", "revid": "486946", "url": "https://it.wikipedia.org/wiki?curid=5791000", "title": "F.C.D. Vigevano", "text": ""}
{"id": "5791001", "revid": "486946", "url": "https://it.wikipedia.org/wiki?curid=5791001", "title": "FCD Vigevano", "text": ""}
{"id": "5791002", "revid": "486946", "url": "https://it.wikipedia.org/wiki?curid=5791002", "title": "Vigevano 1921", "text": ""}
{"id": "5791003", "revid": "1494169", "url": "https://it.wikipedia.org/wiki?curid=5791003", "title": "Tahitoe", "text": "Biografia.\nTahitoe nacque nel 1808 a Raiatea, figlio del principe Hihipa di Raiatea e di sua moglie Te-opua. Suo padre era nipote del re Tamatoa III di Raiatea.\nVenne chiamato a succedere al trono di Raiatea dopo che il suo predecessore e parente, il re Tamatoa V venne destituito nel 1871 a causa della sua impopolarit\u00e0, dopo alcuni anni di governo.\nNel 1881, ad ogni modo, anche Tahitoe venne destituito per via di una rivolta interna al paese che si opponeva alla sigla di un trattato che prevedeva il protettorato francese sull'isola. Rovesciato dal trono, venne succeduto dalla figlia primogenita Tehauroa.\nMatrimonio e figli.\nTahitoe si spos\u00f2 nel 1810 con la principessa Metua'aro. Si rispos\u00f2 nel 1836 con Te'e'eva Fa'atere'au Pomare. In totale dai due matrimonio ebbe otto figli:"}
{"id": "5791006", "revid": "486946", "url": "https://it.wikipedia.org/wiki?curid=5791006", "title": "FC Vigevano", "text": ""}
{"id": "5791007", "revid": "486946", "url": "https://it.wikipedia.org/wiki?curid=5791007", "title": "F.C. Vigevano", "text": ""}
{"id": "5791008", "revid": "486946", "url": "https://it.wikipedia.org/wiki?curid=5791008", "title": "Football Club Vigevano", "text": ""}
{"id": "5791024", "revid": "287204", "url": "https://it.wikipedia.org/wiki?curid=5791024", "title": "1. L\u012bga 2001", "text": "La 1. L\u012bga 2001 \u00e8 stata la 10\u00aa edizione della seconda divisione del calcio lettone dalla ritrovata indipendenza. L'Auda ha vinto il campionato ottenendo la promozione in massima serie.\nStagione.\nFormula.\nLe otto squadre partecipanti si affrontavano in doppi turni di andata e ritorno per un totale di 28 incontri per squadra. La vincitrice veniva promossa in Virsl\u012bga 2002, mentre le ultime due erano retrocesse in 2. L\u012bga.\nErano assegnati tre punti per la vittoria, uno per il pareggio e zero per la sconfitta."}
{"id": "5791026", "revid": "287204", "url": "https://it.wikipedia.org/wiki?curid=5791026", "title": "Tehauroa", "text": "Biografia.\nFiglia di re Tahitoe di Raiatea e di sua moglie Metua'aro, suo nonno paterno Hihipa Tahitoe era a sua volta figlio di Vete'a-ra'i U'uru, capo di Opoa, e nipote di re Tamatoa III di Raiatea motivo per cui la sua famiglia reclam\u00f2 per lei il diritto di successione al trono di Raiatea. Il suo nome di battesimo era Rere-ao, esattamente come quello di sua nonna, moglie di Hihipa Tahitoe, figlia della regina Maevarua di Bora Bora e sorella di re Tapoa I di Tahaa e Bora Bora.\nSuo padre ascese al trono dopo la deposizione e l'esilio dell'impopolare Tamatoa V nel 1871, e come tale ella ne divenne l'erede al trono. Nel marzo del 1881, suo padre venne a sua volta deposto nel tentativo di siglare un protettorato con la Francia sul regno. Di conseguenza, nell'aprile di quello stesso anno, ella venne eletta a succedergli al trono da un consiglio di reggenza formato dai dodici capi dei distretti del regno.\nLa sua incoronazione venne celebrata dal reverendo Albert Pearse nella chiesa di Uturoa con grande solennit\u00e0. Il 1 ottobre 1882, decise di bandire la vendita di alcool nel suo regno, ad eccezione degli usi religiosi e medici. Altra importante azione del suo regno fu la revisione del codice legislativo locale e la produzione del cosiddetto \"Codice di Tehauroa (1884)\" col quale pose tra l'altro fuori legge la vendita di terra, rendendo inoltre il protestantesimo l'unica religione autorizzata del regno. Questi cambiamenti vennero portati avanti per contrastare l'influenza della Francia che gi\u00e0 aveva dichiarato unilateralmente il proprio protettorato su Raiatea gi\u00e0 durante il regno di suo padre.\nNon essendosi mai sposata, quando Tehauroa mor\u00ec il 18 marzo 1884 dopo una breve malattia, venne succeduta da un suo cugino, il principe Ari'imate Teururai di Huahine, che ascese al trono col nome di Tamatoa VI, fatto che pose effettivamente fine alla dinastia dei Tamatoa."}
{"id": "5791032", "revid": "287204", "url": "https://it.wikipedia.org/wiki?curid=5791032", "title": "ISCS J143809+341419", "text": "ISCS J143809+341419 \u00e8 un ammasso di galassie, situato nella costellazione del Boote, la cui luce ha impiegato circa 9,1 miliardi di anni per giungere fino alla Terra, ma ad una distanza comovente di quasi 13,9 miliardi di anni luce.\nL'ammasso \u00e8 tra i pi\u00f9 distanti conosciuti nell'Universo osservabile e le immagini che osserviamo risalgono ad un'et\u00e0 dell'Universo di circa 4,6 miliardi di anni dopo il Big Bang.\nISCS J143809+341419 \u00e8 stato individuato con osservazioni effettuate presso l'Osservatorio nazionale di Kitt Peak in Arizona e successivamente con l'Infrared Array Camera (IRAC) del Telescopio spaziale Spitzer."}
{"id": "5791035", "revid": "621301", "url": "https://it.wikipedia.org/wiki?curid=5791035", "title": "Tamatoa VI", "text": "Biografia.\nNato come principe Ariimate Teururai, venne al mondo sull'isola di Huahine nel 1853, figlio secondogenito del re Ari'imate di Huahine. Sua madre, la principessa Maerehia Tehaapapa di Raiatea, era l'unica figlia sopravvissuta di re Tamatoa IV di Ra'iatea. Quando il marito venne deposto nel 1868, assunse lei stessa il trono di Huahine col nome di Teha'apapa II.\nNel 1884, dopo la morte della regina Tehauroa, sua cugina, Ariimate venne chiamato a succederle come re di Ra'iatea e Taha'a. La sua incoronazione ebbe luogo il 22 gennaio 1885 e prescelse il nome di Tamatoa VI.\nIl suo regno ebbe ufficialmente termine con l'annessione delle due isole di Ra'iatea e Taha'a da parte della Frnaicai l 16 marzo 1888.\nDopo la sua abdicazione, fece ritorno sull'isola natia dove nel 1895 venne proclamato capo del distretto di Tefarerii, nel medesimo anno in cui sua nipote, la regina Tehaapapa III, venne deposta.\nMor\u00ec a Huahine nel 1905.\nMatrimonio e figli.\nTamatoa VI spos\u00f2 la principessa Tetua-nui Ha'amarurai a Tati (figlia di Tamatoa Atiti-Oroi, della famiglia Tati di Papara) dalla quale ebbe tre figli maschi e tre figlie femmine:"}
{"id": "5791036", "revid": "1216132", "url": "https://it.wikipedia.org/wiki?curid=5791036", "title": "Camillo ha un segreto", "text": "Camillo ha un segreto \u00e8 un racconto illustrato e scritto da Ole K\u00f6nnecke. \nTrama.\nCamillo \u00e8 un bambino che sta andando ai giardinetti per giocare con gli amici ma, distratto, prende la strada sbagliata e incontra dei mostri. Impaurito si nasconde nel bosco perch\u00e9 l\u00ec si sente al sicuro ma ci trova i pirati. Camillo sfida i pirati che fuggono impauriti. I pirati, scappando, dimenticano il loro tesoro ma siccome a Camillo i dobloni d'oro non servono, li dona agli animali. Tra questi animali ci sono degli uccellini che lo ringraziano insegnandogli a volare. Camillo inizia a volare fin quando non incontra una principessa a cui dona un mazzolino di fiori che per ringraziarlo inizia a danzare con lui. Mentre Camillo balla, si distrae un attimo e la principessa sparisce ma nel momento in cui si accorge che la principessa non c'\u00e8 pi\u00f9 corre a cercarla. Durante la sua ricerca, sul suo cammino incontra un fossato ma siccome \u00e8 infestato da coccodrilli cerca di superarlo con un lungo salto. Camillo supera il fossato senza problemi ma una volta che \u00e8 arrivato sull'altro lato incontra una strega che vuole fargli un incantesimo ma Camillo riesce a scappare. Subito dopo essere sfuggito alla strega, incontra un robot che vuole catturarlo ma Camillo si divincola e riesce a sfuggire anche a questo pericolo. Durante la corsa riconosce la strada per i giardinetti dove finalmente incontra gli amici Luca, Nina e Carla i quali lo accolgono chiedendogli dove era finito ma Camillo non rivela il segreto del suo viaggio avventuroso.\nParticolarit\u00e0 del libro.\nLa caratteristica che distingue questo libro \u00e8 l'interattivit\u00e0 che ha col piccolo lettore. Il bambino pu\u00f2 intervenire nella storia disegnando quelle parti del libro che sono state lasciate bianche dall'autore. Se nelle parti iniziale e finale il libro appare come una classica storia illustrata, nella parte centrale l'autore sceglie di disegnare solo il personaggio principale descrivendo le avventure di Camillo usando del testo che racconta ci\u00f2 che il bambino sta vivendo in quel punto della storia. Il resto della pagina viene lasciata bianca per poter lasciare libero il lettore di completare la storia con dei disegni che vengono suggerite dal testo e dal disegno che occupano una piccola parte della pagina rendendo il lettore di fatto coautore della storia."}
{"id": "5791037", "revid": "438678", "url": "https://it.wikipedia.org/wiki?curid=5791037", "title": "San Nicolino", "text": ""}
{"id": "5791055", "revid": "1776051", "url": "https://it.wikipedia.org/wiki?curid=5791055", "title": "Giacomo Calabria", "text": "Biografia.\nEntrato in magistratura nel 1864 \u00e8 stato sostituto procuratore a Lanciano, Sulmona, Cagliari, Cassino, Santa Maria Capua Vetere e Napoli, procuratore ad Avezzano, presidente dei tribunali di Isernia e Campobasso, consigliere di corte d'appello a Potenza, Napoli, Roma, Napoli, procuratore generale presso la corte d'appello di Napoli e la corte di cassazione di Firenze."}
{"id": "5791063", "revid": "729019", "url": "https://it.wikipedia.org/wiki?curid=5791063", "title": "Teruhisa Komatsu", "text": "Si arruol\u00f2 nella marina imperiale giapponese nel 1909 e si specializz\u00f2 in artiglieria navale, divenendo inoltre nel 1913 membro della Camera dei pari. Dal 1915 inizi\u00f2 la propria formazione al Collegio navale di Tokyo, studiando in due riprese nella 20\u00aa classe, e termin\u00f2 gli studi nel dicembre 1921. Frattanto aveva fatto alcune esperienze a bordo di grandi navi da guerra, cui nei primi anni venti segu\u00ec un incarico in uno stato maggiore e il compito di istruttore al Collegio; tuttavia tra 1925 e 1927 visse in Europa. Al rientro tenne il posto di vice-comandante sull'incrociatore leggero e sulla nave da battaglia , quindi a fine 1930 fu promosso capitano di vascello. Comand\u00f2 dapprima naviglio non combattente e solo a met\u00e0 del decennio ebbe ai suoi ordini l'incrociatore pesante \"Nachi\"; tuttavia nel 1935 tornava al ruolo di istruttore. Contrammiraglio alla fine del 1936, fu in successione messo a capo della 1\u00aa Squadriglia sommergibili e della Scuola sommergibilisti, sebbene non disponesse di una preparazione in merito. Nel 1940 divenne viceammiraglio e serv\u00ec per oltre un anno nelle acque cinesi, comandando anche una delle componenti della Flotta dell'Area cinese.\nA met\u00e0 marzo 1942 sostitu\u00ec il pari grado Mitsumi Shimizu al comando della 6\u00aa Flotta, riunente i sommergibili pi\u00f9 moderni a disposizione della marina imperiale: i battelli ebbero un ruolo centrale nel piano steso dall'ammiraglio Isoroku Yamamoto per la battaglia delle Midway, ma la sua gestione lasci\u00f2 molto a desiderare, nonostante l'affondamento insperato della portaerei . Tra l'agosto e il dicembre 1942 coordin\u00f2 con ben altri risultati le azioni sottomarine giapponesi durante la campagna di Guadalcanal, riuscendo a distruggere la portaerei e a mettere fuori combattimento diverse altre unit\u00e0 pesanti; tuttavia non fu capace di recidere le linee di comunicazione marittime degli Alleati. Dopo un ruolo trascurabile nella disastrosa battaglia del Mare di Bismarck (marzo 1943), in giugno fu rimpatriato e ricopr\u00ec solo comandi a terra. Nel maggio 1945 fu posto in riserva e dopo la conclusione del conflitto fu componente della Camera dei consiglieri fino alla morte, avvenuta alla fine del 1970.\nBiografia.\nFormazione e prima carriera.\nTeruhisa Komatsu nacque a Tokyo il 12 agosto 1888, figlio del capo della casata Kitashirakawa, un ramo cadetto del casato imperiale, ed ebbe il nome iniziale di Teruhisa Kitashirakawa-no-miya, il tradizionale suffisso di cortesia per un principe giapponese. In giovane et\u00e0 s'iscrisse all'Accademia navale di Etajima, studi\u00f2 nella 37\u00aa classe e si diplom\u00f2 il 19 novembre 1909, ventiseiesimo su 179 allievi; ottenne il brevetto di aspirante guardiamarina e fu imbarcato sull'incrociatore corazzato \"Aso\", di preda bellica russa: su questa unit\u00e0 effettu\u00f2 la crociera d'addestramento all'estero. Il 20 luglio 1910, tornato in patria, fu trasferito sulla nave da battaglia e in questa occasione fu fatto marchese della casata Komatsu, una branca nata dal ramo cadetto principale dei Fushimi: da allora in avanti fu conosciuto come Teruhisa Komatsu-no-miya. Divenuto guardiamarina il 15 dicembre 1910, dal 4 agosto 1911 frequent\u00f2 il Corso base alla Scuola d'artiglieria navale e poi, dal 20 dicembre, il Corso base alla Scuola siluristi; il 24 aprile 1912, completata la formazione iniziale, pass\u00f2 a bordo della nave da battaglia , dove il 1\u00ba dicembre ricevette i gradi di sottotenente di vascello. L'11 agosto 1913, tornato a terra, and\u00f2 a Tokyo per ricevere l'investitura formale a membro della Camera dei pari (una specie di Senato) della Dieta imperiale, il Parlamento giapponese. Il 20 settembre riprese il servizio in mare a bordo dell'incrociatore protetto \"Soya\" catturato ai russi nel 1905. Il 27 maggio 1914 pass\u00f2 quindi sull'incrociatore da battaglia , ma gi\u00e0 il 1\u00ba dicembre fu riassegnato a un incarico presso il 1\u00ba Distretto navale, con quartier generale a Yokosuka. Un anno pi\u00f9 tardi, il 13 dicembre 1915, fu promosso tenente di vascello e intraprese il Corso B del Collegio navale, prestigiosa scuola che si occupava di fornire competenti ufficiali di stato maggiore: allievo nella 20\u00aa classe, concluse gli studi nella primavera dell'anno seguente e dal 1\u00ba giugno 1916 attese al Corso avanzato della Scuola di artiglieria navale. terminatolo, fu imbarcato sull'incrociatore da battaglia appena entrato in servizio. Dall'11 settembre 1917 fece invece esperienza su naviglio leggero, dapprima la torpediniera \"Yugure\" e in seguito il cacciatorpediniere \"Urakaze\". Il 19 giugno 1918 torn\u00f2 a bordo di una grande unit\u00e0 da guerra, la moderna corazzata , quindi il 23 dicembre inizi\u00f2 un secondo periodo di attivit\u00e0 a terra presso il 1\u00ba Distretto navale. Il 1\u00ba dicembre 1919 decise di intraprendere il Corso A al Collegio navale.\nGli anni venti e gli anni trenta.\nNel corso degli studi nella 20\u00aa classe al Collegio, Komatsu ricevette una promozione a capitano di corvetta il 1\u00ba dicembre 1920; l'anno successivo complet\u00f2 finalmente la sua preparazione e, appena diplomato, fu integrato nello stato maggiore del 2\u00ba Squadrone cacciatorpediniere. Il 10 novembre 1923 entr\u00f2 al Collegio navale come istruttore ed ebbe una mansione minore in seno allo stato maggiore generale della marina. Il 16 dicembre 1924, per la terza volta, fu assegnato al 1\u00ba Distretto navale, ma vi rimase poco: difatti il 12 gennaio 1925, a proprie spese, intraprese un viaggio di studio nel Regno Unito. Visse all'estero a lungo e 1\u00ba dicembre fu reso edotto dell'avvenuta promozione a capitano di fregata; torn\u00f2 infine in patria il 19 febbraio 1927 e il 1\u00ba aprile fu nominato comandante del cacciatorpediniere \"Hokaze\", quindi in dicembre riprese l'incarico di istruttore al Collegio e una contemporanea mansione presso lo stato maggiore generale. A partire dal 10 dicembre dell'anno seguente serv\u00ec in due turni con la funzione di vice-comandante dapprima sull'incrociatore leggero , poi dal 15 novembre 1929 a bordo della nave da battaglia , ammiraglia della Flotta Combinata.\nIl 1\u00ba dicembre 1930 Komatsu divenne capitano di vascello e concordemente comandante del posamine \"Itsukushima\", poi il 14 novembre 1931 assunse il comando della nave appoggio sommergibili \"Jingei\", prima esperienza per quanto indiretta con le forze sottomarine della flotta imperiale. Dal 1\u00ba dicembre 1932 fu infine alla testa dell'incrociatore leggero . Il 15 novembre 1933 Komatsu fu distaccato allo stato maggiore generale in attesa di assegnazione e vi rimase per un anno esatto: il 15 novembre 1934 fu infatti nominato comandante dell'incrociatore pesante \"Nachi\", che comunque non guid\u00f2 in alcuna azione dacch\u00e9 rimase in cantiere per una approfondita ricostruzione. Il 2 dicembre 1935 riebbe il vecchio incarico di istruttore presso il Collegio navale, che tenne per circa un anno; al momento della promozione a contrammiraglio, il 1\u00ba dicembre 1936, fu anche investito del comando della 1\u00aa Squadriglia sommergibili. Un anno pi\u00f9 tardi divenne addirittura direttore della Scuola sommergibilisti, un'assegnazione curiosa vista la specializzazione di Komatsu in artiglieria navale: comunque ricopr\u00ec tale posto per circa un anno, prima di essere nominato responsabile dell'addestramento al Collegio navale il 15 novembre 1938. \u00c8 possibile che la carriera di Komatsu sia stata influenzata dai suoi legami parentali: egli era infatti cugino dell'imperatrice K\u014djun, consorte di Hirohito, con il quale aveva stretto una sincera e profonda amicizia.\nLa seconda guerra mondiale.\nIl 15 novembre 1940 Komatsu fu promosso viceammiraglio e trasferito dal Collegio al posto di comandante in capo del Distretto di guardia di Ryojun, un quartier generale dotato di forze navali leggere e reparti terrestri per garantire la sicurezza delle acque della Manciuria e della penisola di Liaodong. Il 5 dicembre 1941, due giorni prima dell'attacco di Pearl Harbor e della deflagrazione della guerra anche in Asia e nell'Oceano Pacifico, Komatsu successe al viceammiraglio Boshir\u014d Hosogaya alla testa della 1\u00aa Flotta di spedizione in Cina, coordinandone le azioni di pattugliamento e appoggio alle pur stagnanti operazioni terrestri. Il 14 febbraio 1942 fu comunque richiamato in patria e, dopo un breve periodo di riposo, lo stato maggiore generale lo nomin\u00f2 il 16 marzo comandante della 6\u00aa Flotta, che riuniva il naviglio sottomarino pi\u00f9 moderno: questa formazione conobbe un impegno intenso durante i primi mesi di ostilit\u00e0 e contribu\u00ec alla serie di successi nipponici, ma la dottrina operativa allora vigente nella marina imperiale imponeva di dare la precedenza alle navi da guerra, piuttosto che ai vulnerabili e pi\u00f9 preziosi mercantili. Nel maggio 1942 Komatsu fu coinvolto nella pianificazione dettagliata dell'attacco generale all'atollo di Midway, che doveva essere occupato per attirare in battaglia le portaerei statunitensi superstiti e annientarle in una serie di azioni offensive. Di capitale importanza era dunque conoscere in anticipo i movimenti navali e le disposizioni difensive statunitensi: di questo compito delicato fu investita la 6\u00aa Flotta, che avrebbe dovuto costituire due sbarramenti di sommergibili a est di Midway entro il 2 giugno, segnalare il passaggio delle portaerei e infine contribuire a distruggere la Flotta del Pacifico statunitense. Tuttavia, nel corso delle sessioni tenutesi a bordo della grande nave da battaglia , Komatsu non si fece mai vedere e invi\u00f2 in sua vece una piccola delegazione di giovani ufficiali. Una simile inadempienza si pu\u00f2 spiegare con l'arroganza della persona e, forse, con l'interesse intempestivo per le operazioni successive a una vittoria data per scontata.\nL'attacco inizi\u00f2 il 26 maggio e le varie squadre indipendenti fecero rotta sull'atollo; la 6\u00aa Flotta, in virt\u00f9 del suo ruolo di picchetto, si era gi\u00e0 dispiegata a met\u00e0 mese da Kwajalein, dove si trovava Komatsu a bordo della sua ammiraglia : il piano prevedeva il posizionamento di tredici battelli (\"I-168\", \"I-169\", \"I-171\", \"I-174\", \"I-175\" del 3\u00ba Squadrone, \"I-156\", \"I-157\", \"I-158\", \"I-159\", \"I-162\" del 5\u00ba Squadrone, \"I-121\", \"I-122\", \"I-123\" del 13\u00ba Squadrone), ma si verific\u00f2 un imprevisto. L'usura di alcuni dei sommergibili \u2013 nel dettaglio appartenenti al 5\u00ba Squadrone \u2013 costrinse a riparazioni d'emergenza negli arsenali giapponesi e quindi lo schermo a est di Midway rimase incompleto sino al 4 giugno, quando ormai aveva perso gran parte della sua utilit\u00e0. Le Task force 16 e 17 passarono cos\u00ec inosservate e, grazie al lavoro di decrittazione compiuto dai servizi della marina statunitense, si posizionarono a nord di Midway e tra il 4 e il 6 giugno inflissero una grave sconfitta alla 1\u00aa Flotta aerea del viceammiraglio Ch\u016bichi Nagumo, dopo la quale tutte le altre squadre giapponesi ripiegarono. Tuttavia il 6 giugno l\"'I-168\" si avvicin\u00f2 alla danneggiata portaerei e la centr\u00f2 con due siluri, facendola affondare il giorno seguente: questa contropartita e la sua parentela furono molto probabilmente gli unici fattori che risparmiarono a Komatsu una destituzione immediata come capro espiatorio della disfatta.\nCon il proseguire del conflitto Komatsu ristudi\u00f2 le teorie d'ingaggio della 6\u00aa Flotta, ponendo la priorit\u00e0 degli attacchi sul naviglio logistico (cargo, mercantili, petroliere) e mettendo in secondo piano la distruzione di unit\u00e0 belliche. Subito dopo lo sbarco statunitense su Guadalcanal, Komatsu si spost\u00f2 nella grande base aeronavale di Truk assieme alla 2\u00aa e 3\u00aa Flotta, per operare da qui in supporto alle forze nipponiche stanziate a Rabaul; gi\u00e0 tra il 23 e il 25 agosto invi\u00f2 nove sommergibili (\"I-9\", \"I-11\", , \"I-17\", \"I-19\", \"I-26\", \"I-31\", \"I-174\", \"I-175\") a partecipare alla battaglia delle Salomone Orientali, ma essi ricoprirono solo un ruolo marginale. Ben pi\u00f9 efficace si rivel\u00f2 invece lo schieramento di dieci sommergibili nelle acque a est e sud delle isole Salomone, che Komatsu rimaneggi\u00f2 pi\u00f9 volte: a dispetto delle nuove direttive, l\"'I-26\" danneggi\u00f2 gravemente la portaerei con un siluro il 31 agosto, costringendola a lunghe riparazioni. Inoltre il 15 settembre la linea di sbarramento predisposta a sud-est di San Crist\u00f3bal ottenne una seconda vittoria, quando nel primo pomeriggio lo \"I-19\" colp\u00ec con tre siluri la portaerei , che esplose e col\u00f2 a picco, danneggi\u00f2 la corazzata e immobilizz\u00f2 un cacciatorpediniere, affondato in seguito alle troppo gravi avarie. Agli americani rimasero solo due portaerei in tutto il teatro di guerra del Pacifico, ma l'Impero giapponese non seppe approfittare convenientemente del temporaneo margine di vantaggio. Infatti nella battaglia delle isole Santa Cruz (25-26 ottobre) la 2\u00aa e 3\u00aa Flotta riuscirono a distruggere la , ma lo scotto pagato in termini di piloti addestrati ridusse eccessivamente l'efficacia dei gruppi imbarcati, che furono ritirati in patria. Al combattimento parteciparono anche dodici unit\u00e0 della 6\u00aa Flotta, suddivise in due gruppi (\"I-4\", , \"I-7\", \"I-8\", \"I-22\", \"I-176\" e \"I-9\", \"I-15\", \"I-21\", \"I-24\", \"I-174\", \"I-175\") che per\u00f2 non riuscirono a ripetere i successi precedenti; solo lo \"I-21\" fu in grado di portare un attacco rimasto senza esito alla . Mentre il contrasto ai convogli statunitensi diretti a Guadalcanal non raccoglieva grandi risultati, Komatsu registr\u00f2 un'altra vittoria la mattina del 13 novembre, quando lo \"I-26\" fece saltare in aria l'incrociatore leggero , che procedeva a bassa velocit\u00e0 dopo i danni sofferti nella battaglia notturna del 12-13 novembre. Dopo novembre, comunque, i sommergibili giapponesi cominciarono a incontrare difficolt\u00e0 crescenti a causa della riorganizzazione statunitense e, inoltre, Komatsu ebbe ordine di impiegare una parte delle sue forze per recare approvvigionamenti alle truppe su Guadalcanal, in piena crisi logistica. Alcuni battelli (tra i quali lo \"I-5\", \"I-6\", ) compirono missioni analoghe verso la Nuova Guinea, dove un folto distaccamento giapponese era stato respinto con gravi perdite da Port Moresby e si preparava a difendere la costa nord-orientale, occupata in luglio.\nUltimi anni, ritiro e morte.\nDopo l'evacuazione finale di Guadalacanal, Komatsu continu\u00f2 a organizzare viaggi di rifornimento e ricognizione nelle Salomone centro-meridionali e in Nuova Guinea. All'inizio di marzo ebbe ordini di distaccare qualche sommergibile nel Mare di Bismarck, dove un convoglio composto da otto cacciatorpediniere e nove unit\u00e0 da carico era stato decimato dall'aviazione australiano-statunitense mentre faceva rotta per Lae e Salamaua. Lo \"I-26\" trasse in salvo 114 naufraghi e lo \"I-17\" ne accolse a bordo oltre 150, ma in generale il bilancio di morti fu oneroso. Il 21 giugno 1943 Komatsu cedette infine il posto alla testa della 6\u00aa Flotta al viceammiraglio Takeo Takagi e rientr\u00f2 in patria: non avrebbe pi\u00f9 tenuto comandi in mare. Infatti fu dapprima messo a capo del 3\u00ba Distretto navale (Sasebo), che diresse a lungo, poi il 4 novembre 1944 fu nominato direttore dell'Accademia navale. Il 15 gennaio 1945 lasci\u00f2 comunque l'incarico e rimase per diversi mesi a disposizione dello stato maggiore generale. A met\u00e0 maggio fu posto nella riserva ufficiali e non ebbe pi\u00f9 alcun ruolo nelle vicende ultime del Giappone in guerra.\nNegli anni seguenti la capitolazione, Komatsu non fu incriminato e nel 1947 fu eletto alla Camera dei Consiglieri, l'organo senatoriale previsto dalla nuova Costituzione fortemente sollecitata dagli occupanti statunitensi. Mantenne il seggio sino alla morte, avvenuta a Tokyo il 5 novembre 1970 all'et\u00e0 di 82 anni."}
{"id": "5791065", "revid": "709406", "url": "https://it.wikipedia.org/wiki?curid=5791065", "title": "Milligal", "text": ""}
{"id": "5791067", "revid": "110157", "url": "https://it.wikipedia.org/wiki?curid=5791067", "title": "Latvijas kauss 1993", "text": "La Latvijas kauss 1993 fu la 52\u00aa edizione del torneo. Fu vinta dal RAF Jelgava per la prima volta nella sua storia.\nQuarti di finale.\nDisputarono i quarti le seguenti squadre:\nSemifinali.\nDisputarono le semifinali le seguenti squadre:"}
{"id": "5791068", "revid": "256896", "url": "https://it.wikipedia.org/wiki?curid=5791068", "title": "Arm\u00e1dn\u00ed gener\u00e1l", "text": ""}
{"id": "5791086", "revid": "801912", "url": "https://it.wikipedia.org/wiki?curid=5791086", "title": "Aspiratore elicoidale", "text": "L'aspiratore elicoidale \u00e8 una ventola di aspirazione elettrica adatta per i ricambi d'aria sia per gli ambienti pubblici che per quelli privati. Ne esistono tre tipi: applicazioni murali per pareti e soffitto, applicazioni per vetri e applicazioni industriali.\nComposizione e funzionamento.\nL'aspiratore elicoidale \u00e8 composto da un motore elettrico, da un'elica e da una griglia di protezione interna (ed esterna in alcuni modelli) infortunistica e contro i volatili. Alcuni modelli possono essere provvisti di serranda a gravit\u00e0 elettrica posta sul lato aspirazione che si apre al funzionamento dell'apparecchio. Il funzionamento \u00e8 questo: l'aria viene aspirata dall'interno e buttata fuori. L'aspiratore viene comandato da un interruttore di comando oppure si pu\u00f2 attivare all'accensione della luce, specie nei bagni ciechi.\nApplicazioni.\nEsistono tre tipi di applicazione:\nApplicazioni murali.\n\u00c8 il tipo pi\u00f9 diffuso, utilizzato in ambito domestico, pubblico e privato e viene impiegato soprattutto per i bagni. Possono essere di dimensioni piccole, medie o grandi.\nApplicazioni per i vetri.\nSimili al tipo di applicazione precedente, ma possono essere applicati anche sui vetri, ad esempio sulle finestre. Anch'essi possono essere di dimensioni piccole, medie o grandi. Alcuni aeratori con chiusura per vetri sono dotati di un motore elettrico collegato all'elica e azionato da un interruttore di comando. Le caratteristiche e il funzionamento sono uguali agli omonimi aeratori eolici anch'essi per vetri, ma in questo caso l'elica viene azionata dal motore elettrico.\nApplicazioni commerciali e industriali.\nGli aspiratori elicoidali industriali sono pi\u00f9 grandi e pi\u00f9 complessi rispetto alle applicazioni precedenti e sono dotati di motore AC, di una griglia di protezione dai volatili e di protezione infortunistica e vengono applicati in vari ambienti commerciali, industriali e di lavoro come le fabbriche, le falegnamerie, i panifici, i caseifici, i supermercati, i teatri, gli ospedali, le piscine e cos\u00ec via.\nVantaggi e svantaggi.\nVantaggi.\nIl vantaggio principale \u00e8 l'eliminazione dei cattivi odori facendo cos\u00ec un buon ricambio d'aria nell'ambiente.\nSvantaggi.\nIn caso di giornate di vento molto forte possono verificarsi dei rientri dell'aria a impianto. In questo caso si pu\u00f2 ricorrere alla serranda a gravit\u00e0 che impedisce i rientri dell'aria."}
{"id": "5791087", "revid": "709406", "url": "https://it.wikipedia.org/wiki?curid=5791087", "title": "Taurus PT99", "text": ""}
{"id": "5791101", "revid": "486946", "url": "https://it.wikipedia.org/wiki?curid=5791101", "title": "Giovani Calciatori Vigevanesi", "text": ""}
{"id": "5791102", "revid": "486946", "url": "https://it.wikipedia.org/wiki?curid=5791102", "title": "GC Vigevanesi", "text": ""}
{"id": "5791103", "revid": "486946", "url": "https://it.wikipedia.org/wiki?curid=5791103", "title": "G.C. Vigevanesi", "text": ""}
{"id": "5791104", "revid": "486946", "url": "https://it.wikipedia.org/wiki?curid=5791104", "title": "AC Vigevano", "text": ""}
{"id": "5791105", "revid": "486946", "url": "https://it.wikipedia.org/wiki?curid=5791105", "title": "A.C. Vigevano", "text": ""}
{"id": "5791106", "revid": "486946", "url": "https://it.wikipedia.org/wiki?curid=5791106", "title": "Associazione Calcio Vigevano", "text": ""}
{"id": "5791107", "revid": "486946", "url": "https://it.wikipedia.org/wiki?curid=5791107", "title": "Football Club Vigevano 1979", "text": ""}
{"id": "5791108", "revid": "486946", "url": "https://it.wikipedia.org/wiki?curid=5791108", "title": "FC Vigevano 1979", "text": ""}
{"id": "5791109", "revid": "486946", "url": "https://it.wikipedia.org/wiki?curid=5791109", "title": "F.C. Vigevano 1979", "text": ""}
{"id": "5791110", "revid": "486946", "url": "https://it.wikipedia.org/wiki?curid=5791110", "title": "Vigevano 1979", "text": ""}
{"id": "5791111", "revid": "400694", "url": "https://it.wikipedia.org/wiki?curid=5791111", "title": "Yhdess\u00e4", "text": "Yhdess\u00e4 \u00e8 il quinto album in studio del cantante finlandese Robin, pubblicato il 9 ottobre 2015.\nDescrizione.\nNell'album, pubblicato dalla Universal Music Group e in cui duetta con altri artisti finlandesi, \u00e8 entrato nella classifica finlandese nella 42\u00aa settimana del 2015, raggiungendo la seconda posizione.\nIl primo singolo estratto dall'album e pubblicato il 4 settembre 2015 \u00e8 \"Y\u00f6 kuuluu meille\", brano in cui Robin canta assieme ai Santa Cruz e a Nikke Ankara, Br\u00e4di e Jussi 69. Il brano ricorda molto \"Walk This Way\" degli Aerosmith e Run-D.M.C.. Il secondo singolo, \"Milloin n\u00e4\u00e4n sut uudestaan?\", in cui \u00e8 presente Kasmir, \u00e8 stato pubblicato il 5 ottobre 2015. Il terzo singolo, pubblicato il 10 dicembre 2015, \u00e8 stato \"Lapin kes\u00e4\", cantata assieme a Vesa-Matti Loiri."}
{"id": "5791115", "revid": "1086846", "url": "https://it.wikipedia.org/wiki?curid=5791115", "title": "3. Liga 2009-2010", "text": "La 3. Liga 2009-2010 \u00e8 stata la seconda edizione della 3. Liga, la terza serie del campionato tedesco di calcio; \u00e8 terminata con la promozione in 2. Bundesliga dell'Osnabr\u00fcck, che ha vinto il campionato, e dell'Erzgebirge Aue; \u00e8 inoltre stato promosso l'Ingolstadt, che ha vinto il play-off contro l', terzultima in 2. Bundesliga.\nCapocannoniere del torneo \u00e8 stato R\u00e9gis Dorn del Sandhausen con 22 gol."}
{"id": "5791127", "revid": "1543377", "url": "https://it.wikipedia.org/wiki?curid=5791127", "title": "Episodi di Black Sails (terza stagione)", "text": "La terza stagione della serie televisiva Black Sails, composta da 10 episodi, \u00e8 stata trasmessa dal canale statunitense via cavo Starz dal 23 gennaio al 26 marzo 2016.\nIn Italia, la stagione \u00e8 andata in onda in prima visione sul canale satellitare AXN, a meno di 72 ore di distanza dagli Stati Uniti, dal 26 gennaio al 29 marzo 2016. Verr\u00e0 trasmessa dal 12 settembre 2017 in chiaro su Cine Sony.\nA partire da questa stagione entrano nel cast principale Luke Roberts e Ray Stevenson. Al termine di questa stagione escono dal cast principale Zach McGowan, Hakeem Kae-Kazim e Louise Barnes.\nXIX..\nTrama.\nRackham adotta misure drastiche per ricostruire il forte. Il Walrus \u00e8 attirato in una trappola. Eleanor scopre una scappatoia. Un vecchio mentore torna a Nassau.\nXX..\nTrama.\nL'equipaggio del Walrus sfida gli elementi. Teach e Rackham sono in disaccordo. Rogers ed Eleanor discutono la loro collaborazione. Bonny teme per il futuro con Max.\nXXI..\nTrama.\nDisperso in mare con Flint, Silver arriva al limite. Rackham prende il comando mentre Nassau si prepara ad affrontare un'invasione.\nXXII..\nTrama.\nWoodes vuole riportare la civilt\u00e0 a Nassau e prende di mira Vane. Flint, Silver e Billy affrontano un nuovo nemico. Rackham prende posizione contro l'equipaggio.\nXXIII..\nTrama.\nIl destino dell'equipaggio \u00e8 appeso a un filo e Flint fa un'offerta audace alla regina, Max coglie un'opportunit\u00e0, mentre Eleanor e Rogers affrontano una nuova minaccia.\nXXIV..\nTrama.\nSilver confida a Madi ci\u00f2 che prova veramente per Flint. Rackham trova un punto debole nella conquista di Nassau di Rogers. Flint e Teach si battono per la flotta.\nXXV..\nTrama.\nFlint escogita un piano per riconquistare Nassau usando il nascondiglio segreto. La Spagna avanza un'altra richiesta. Silver manda un messaggio inequivocabile a Flint.\nXXVI..\nTrama.\nEleanor percepisce che qualcosa non va e avvisa Hornigold. La carovana del governatore viene attaccata. Max capisce che c'\u00e8 una spia nel gruppo.\nXXVII..\nTrama.\nFlint e Silver mettono in atto un piano rischioso per eludere Hornigold. Billy cerca di mettere l'opinione pubblica contro Eleanor. Teach riceve notizie da Nassau.\nXXVIII..\nTrama.\nFlint guida un esercito via terra. Rackham e Bonny intercettano una flotta dall\u2019aspetto familiare. Silver concede a Dobbs una chance di riscatto. Nasce un nuovo mito."}
{"id": "5791134", "revid": "784126", "url": "https://it.wikipedia.org/wiki?curid=5791134", "title": "Julian Eberhard", "text": "\u00c8 fratello di Tobias, a sua volta biatleta di alto livello.\nBiografia.\nIn Coppa del Mondo ha esordito l'8 dicembre 2006 a Hochfilzen (57\u00ba), ha ottenuto il primo podio il 15 gennaio 2016 a Ruhpolding (3\u00ba) e la prima vittoria il 18 marzo successivo a Chanty-Mansijsk.\nHa esordito ai Campionati mondiali a Nov\u00e9 M\u011bsto na Morav\u011b 2013, classificandosi 66\u00ba nella sprint e 16\u00ba nella staffetta mista; due anni dopo, nella rassegna iridata di Kontiolahti 2015, \u00e8 stato 44\u00ba nella sprint e 37\u00ba nell'inseguimento. Ai Mondiali di Hochfilzen 2017, ha vinto la medaglia di bronzo nella staffetta. Ai XXIII Giochi olimpici invernali di , sua prima presenza olimpica, si \u00e8 classificato 4\u00ba nella sprint, 15\u00ba nell'inseguimento, 17\u00ba nell'individuale, 6\u00ba nella partenza in linea, 4\u00ba nella staffetta e 10\u00ba nella staffetta mista.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = sprint\nMS = partenza in linea"}
{"id": "5791135", "revid": "124123", "url": "https://it.wikipedia.org/wiki?curid=5791135", "title": "Charles Howard Hodges", "text": "Biografia.\nIl percorso di studi e di formazione artistica di Hodges culmin\u00f2 con la frequentazione della scuola e della bottega di John Raphael Smith.\nDopo essere entrato nella Royal Academy Schools, all'et\u00e0 di ventiquattro anni si trasfer\u00ec nei Paesi Bassi, prima a L'Aia e poi ad Amsterdam, dove divenne membro della Felix Meritis society.\nI critici d'arte lo ritengono uno dei pi\u00f9 importanti e creativi incisori del suo Paese, distintosi per la caratterizzazione del suo stile, aderente alla cosiddetta tecnica di incisione maniera nera (mezzatinta).\nOltre a realizzare incisioni di pregevole qualit\u00e0 ispirate da artisti quali Rembrandt, Reynolds, Van Dyck, e prodotte con la tecnica a mezzatinta imparata dal maestro Smith, Hodges si dimostr\u00f2 anche un valente ritrattista nella tecnica pastello e nella pittura a olio, come attestano le settecento opere di personalit\u00e0 significative a lui contemporanee,\nda Napoleone Bonaparte a Guglielmo V.\nIl suo stile fu influenzato dal pittore tedesco Tischbein, oltrech\u00e9 dal gusto drammatico e sentimentale del pittore inglese William Hamilton.\nCollabor\u00f2 anche con le autorit\u00e0 olandesi per il recupero delle opere d'arte sequestrate dall'esercito francese nel 1795.\nHodges trasmise i segreti della sua arte ai suoi figli, tra i quali si pu\u00f2 menzionare James, che si mise in evidenza continuando la carriera del padre."}
{"id": "5791136", "revid": "767487", "url": "https://it.wikipedia.org/wiki?curid=5791136", "title": "Big Love (album)", "text": "Big Love \u00e8 l'undicesimo album in studio del gruppo musicale britannico Simply Red, pubblicato il 29 maggio 2015.\nDescrizione.\nL'album segna il ritorno discografico dei Simply Red dopo un breve scioglimento durato circa cinque anni. \u00c8 il primo lavoro in studio del gruppo dai tempi di \"Stay\" (2007), nonch\u00e9 il primo composto interamente da materiale inedito dopo \"Life\" (1995). \"Big Love\" segna inoltre il ritorno dei Simply Red sotto l'etichetta East West Records, con cui avevano in precedenza collaborato fino all'aprile 2000."}
{"id": "5791152", "revid": "785616", "url": "https://it.wikipedia.org/wiki?curid=5791152", "title": "ALI PROJECT", "text": ""}
{"id": "5791156", "revid": "78155988", "url": "https://it.wikipedia.org/wiki?curid=5791156", "title": "Genera\u0142 armii", "text": ""}
{"id": "5791158", "revid": "1263249", "url": "https://it.wikipedia.org/wiki?curid=5791158", "title": "Augen Auf!", "text": ""}
{"id": "5791160", "revid": "785616", "url": "https://it.wikipedia.org/wiki?curid=5791160", "title": "BEAT CRUSADERS", "text": ""}
{"id": "5791163", "revid": "108442543", "url": "https://it.wikipedia.org/wiki?curid=5791163", "title": "Weitendorf (disambigua)", "text": ""}
{"id": "5791165", "revid": "661526", "url": "https://it.wikipedia.org/wiki?curid=5791165", "title": "Steve Holland (sceneggiatore)", "text": "Ha scritto e prodotto per molte serie televisive statunitensi tra cui \"Perfetti... ma non troppo\", \"Le regole dell'amore\", \"iCarly\" e \"The Big Bang Theory\"."}
{"id": "5791167", "revid": "812213", "url": "https://it.wikipedia.org/wiki?curid=5791167", "title": "BENNIE K", "text": ""}
{"id": "5791169", "revid": "785616", "url": "https://it.wikipedia.org/wiki?curid=5791169", "title": "THE CRO-MAGNONS", "text": ""}
{"id": "5791170", "revid": "661526", "url": "https://it.wikipedia.org/wiki?curid=5791170", "title": "Steve Holland", "text": ""}
{"id": "5791175", "revid": "785616", "url": "https://it.wikipedia.org/wiki?curid=5791175", "title": "DEPAPEPE", "text": ""}
{"id": "5791177", "revid": "1263249", "url": "https://it.wikipedia.org/wiki?curid=5791177", "title": "Wach Auf!", "text": ""}
{"id": "5791179", "revid": "212348", "url": "https://it.wikipedia.org/wiki?curid=5791179", "title": "Depacla ~DEPAPEPE PLAYS THE CLASSICS~", "text": ""}
{"id": "5791181", "revid": "1305772", "url": "https://it.wikipedia.org/wiki?curid=5791181", "title": "Harvey Smith Showjumper", "text": "Harvey Smith Showjumper \u00e8 un videogioco sul salto ostacoli, disciplina dell'equitazione, pubblicato nel 1985 per Commodore 64 e MSX. Prende il nome da Harvey Smith, cavaliere britannico attivo dagli anni '60 agli anni '80.\nSul mercato statunitense usc\u00ec una versione su dischetto per Commodore 64 intitolata Equestrian Showjumper sulla confezione, ma mantenendo il titolo originale a video.\nModalit\u00e0 di gioco.\nFino a 6 giocatori possono competere, gareggiando uno alla volta. L'obiettivo \u00e8 saltare gli ostacoli nell'ordine prestabilito, commettendo meno falli e impiegando il minor tempo possibile. In caso di giocatore singolo non ci sono avversari e l'obiettivo \u00e8 solo migliorare il proprio punteggio. Ci sono 12 piste disponibili (16 su MSX) con 5 tipi di ostacoli, pi\u00f9 un editor di livelli per crearne di nuove.\nIl campo di gara viene mostrato con visuale isometrica a scorrimento in tutte le direzioni, con una minimappa dell'intero campo che mostra il percorso ideale, altrimenti non visibile sull'erba, e evidenzia qual \u00e8 il prossimo ostacolo da saltare.\nIl cavallo pu\u00f2 camminare, trottare, galoppare, saltare e girarsi, ma il tutto solo orizzontalmente. Pu\u00f2 spostarsi nel frattempo anche in verticale, ma a una sola velocit\u00e0. I cambi di velocit\u00e0 e l'esecuzione dei salti non sono immediati, e se si sbagliano i tempi l'ostacolo viene colpito e si accumulano dei falli, con anche il rischio di cadere o che il cavallo rifiuti di saltare. Se si tocca o salta un ostacolo che non \u00e8 quello previsto si viene direttamente eliminati.\nIl tema musicale \u00e8 il Concerto per corno e orchestra n. 4."}
{"id": "5791183", "revid": "78156397", "url": "https://it.wikipedia.org/wiki?curid=5791183", "title": "Conservazione del cibo", "text": ""}
{"id": "5791184", "revid": "78156402", "url": "https://it.wikipedia.org/wiki?curid=5791184", "title": "Preservazione del cibo", "text": ""}
{"id": "5791185", "revid": "78156408", "url": "https://it.wikipedia.org/wiki?curid=5791185", "title": "Preservazione degli alimenti", "text": ""}
{"id": "5791186", "revid": "785616", "url": "https://it.wikipedia.org/wiki?curid=5791186", "title": "DISH//", "text": ""}
{"id": "5791188", "revid": "287204", "url": "https://it.wikipedia.org/wiki?curid=5791188", "title": "Kammern", "text": ""}
{"id": "5791192", "revid": "104458", "url": "https://it.wikipedia.org/wiki?curid=5791192", "title": "Kraubath", "text": ""}
{"id": "5791196", "revid": "785616", "url": "https://it.wikipedia.org/wiki?curid=5791196", "title": "DOLL$BOXX", "text": ""}
{"id": "5791197", "revid": "104458", "url": "https://it.wikipedia.org/wiki?curid=5791197", "title": "Eisenerzer Alpen", "text": ""}
{"id": "5791198", "revid": "287204", "url": "https://it.wikipedia.org/wiki?curid=5791198", "title": "Santa Cruz Recreativo Esporte Clube", "text": "Il Santa Cruz Recreativo Esporte Clube, meglio noto come Santa Cruz, \u00e8 una societ\u00e0 calcistica brasiliana con sede nella citt\u00e0 di Santa Rita, nello stato della Para\u00edba.\nStoria.\nIl club \u00e8 stato fondato il 15 aprile 1939. Ha partecipato al Campeonato Brasileiro S\u00e9rie C nel 1994 e nel 1995, dove \u00e8 stato eliminato alla seconda fase in entrambe le edizioni. Il Santa Cruz ha vinto il Campionato Paraibano nel 1995 e nel 1996."}
{"id": "5791207", "revid": "767487", "url": "https://it.wikipedia.org/wiki?curid=5791207", "title": "Stagno di Pauli 'e Sali", "text": "Lo stagno di Pauli 'e Sali \u00e8 una zona umida situata in prossimit\u00e0 della costa occidentale della Sardegna, all'altezza del golfo di Oristano. Appartiene amministrativamente al comune di Cabras.\nLo stagno ricade all'interno delle aree SIC (ITB030036) e ZPS (ITB034008) che condivide con gli stagni di Cabras, Piscaredda, Mari 'e Sali, Pauli Ludosu, Pauli Istai, Pauli Cuccuru Sperrau, Pauli Civas e Pauli Trottas."}
{"id": "5791209", "revid": "785616", "url": "https://it.wikipedia.org/wiki?curid=5791209", "title": "EZO (gruppo musicale)", "text": ""}
{"id": "5791210", "revid": "785616", "url": "https://it.wikipedia.org/wiki?curid=5791210", "title": "EZO (album)", "text": ""}
{"id": "5791213", "revid": "767487", "url": "https://it.wikipedia.org/wiki?curid=5791213", "title": "Stagno di Mari 'e Sali", "text": "Lo stagno di Mari 'e Sali \u00e8 una zona umida situata in prossimit\u00e0 della costa occidentale della Sardegna, all'altezza del golfo di Oristano. Ricade in parte in territorio di Cabras e in parte in quello di Nurachi.\nLo stagno ricade all'interno delle aree SIC (ITB030036) e ZPS (ITB034008) che condivide con gli stagni di Cabras, Piscaredda, Pauli 'e Sali, Pauli Ludosu, Pauli Istai, Pauli Cuccuru Sperrau, Pauli Civas e Pauli Trottas."}
{"id": "5791215", "revid": "785616", "url": "https://it.wikipedia.org/wiki?curid=5791215", "title": "GARNET CROW", "text": ""}
{"id": "5791223", "revid": "767487", "url": "https://it.wikipedia.org/wiki?curid=5791223", "title": "Stagno di Piscaredda", "text": "Lo stagno di Piscaredda \u00e8 una zona umida situata in prossimit\u00e0 della costa occidentale della Sardegna, all'altezza del golfo di Oristano. Ricade in parte in territorio di Cabras e in parte in quello di Nurachi.\nLo stagno ricade all'interno delle aree SIC (ITB030036) e ZPS (ITB034008) che condivide con gli stagni di Cabras, Mari 'e Sali, Pauli 'e Sali, Pauli Ludosu, Pauli Istai, Pauli Cuccuru Sperrau, Pauli Civas e Pauli Trottas."}
{"id": "5791224", "revid": "287204", "url": "https://it.wikipedia.org/wiki?curid=5791224", "title": "Mautern", "text": ""}
{"id": "5791228", "revid": "767487", "url": "https://it.wikipedia.org/wiki?curid=5791228", "title": "Stagno di Pauli Trottas", "text": "Lo stagno di Pauli Trottas \u00e8 una zona umida situata in prossimit\u00e0 della costa occidentale della Sardegna, all'altezza del golfo di Oristano. Appartiene amministrativamente al comune di Riola Sardo.\nLo stagno ricade all'interno delle aree SIC (ITB030036) e ZPS (ITB034008) che condivide con gli stagni di Cabras, Piscaredda, Mari 'e Sali, Pauli 'e Sali, Pauli Ludosu, Pauli Istai, Pauli Cuccuru Sperrau e Pauli Civas."}
{"id": "5791238", "revid": "767487", "url": "https://it.wikipedia.org/wiki?curid=5791238", "title": "Stagno di Pauli Istai", "text": "Lo stagno di Pauli Istai \u00e8 una zona umida situata in prossimit\u00e0 della costa occidentale della Sardegna, all'altezza del golfo di Oristano. Appartiene amministrativamente al comune di Riola Sardo.\nLo stagno ricade all'interno delle aree SIC (ITB030036) e ZPS (ITB034008) che condivide con gli stagni di Cabras, Piscaredda, Mari 'e Sali, Pauli 'e Sali, Pauli Ludosu, Pauli Cuccuru Sperrau, Pauli Civas e Pauli Trottas."}
{"id": "5791249", "revid": "767487", "url": "https://it.wikipedia.org/wiki?curid=5791249", "title": "Stagno di Pauli Cuccuru Sperrau", "text": "Lo stagno di Pauli Cuccuru Sperrau \u00e8 una zona umida situata in prossimit\u00e0 della costa occidentale della Sardegna, all'altezza del golfo di Oristano. Appartiene amministrativamente al comune di Riola Sardo.\nLo stagno ricade all'interno delle aree SIC (ITB030036) e ZPS (ITB034008) che condivide con gli stagni di Cabras, Piscaredda, Mari 'e Sali, Pauli 'e Sali, Pauli Ludosu, Pauli Istai, Pauli Civas e Pauli Trottas."}
{"id": "5791254", "revid": "767487", "url": "https://it.wikipedia.org/wiki?curid=5791254", "title": "Stagno di Pauli Ludosu", "text": "Lo stagno di Pauli Ludosu \u00e8 una zona umida situata in prossimit\u00e0 della costa occidentale della Sardegna, all'altezza del golfo di Oristano. Appartiene amministrativamente al comune di Riola Sardo.\nLo stagno ricade all'interno delle aree SIC (ITB030036) e ZPS (ITB034008) che condivide con gli stagni di Cabras, Piscaredda, Mari 'e Sali, Pauli 'e Sali, Pauli Istai, Pauli Cuccuru Sperrau, Pauli Civas e Pauli Trottas."}
{"id": "5791257", "revid": "785616", "url": "https://it.wikipedia.org/wiki?curid=5791257", "title": "The GazettE", "text": ""}
{"id": "5791259", "revid": "767487", "url": "https://it.wikipedia.org/wiki?curid=5791259", "title": "Stagno di Pauli Civas", "text": "Lo stagno di Pauli Civas \u00e8 una zona umida situata in prossimit\u00e0 della costa occidentale della Sardegna, all'altezza del golfo di Oristano. Appartiene amministrativamente al comune di Riola Sardo.\nLo stagno ricade all'interno delle aree SIC (ITB030036) e ZPS (ITB034008) che condivide con gli stagni di Cabras, Piscaredda, Mari 'e Sali, Pauli 'e Sali, Pauli Ludosu, Pauli Istai, Pauli Cuccuru Sperrau, Pauli Corremilis, Funtana Noa e Pauli Trottas."}
{"id": "5791261", "revid": "785616", "url": "https://it.wikipedia.org/wiki?curid=5791261", "title": "Madara (the GazettE)", "text": ""}
{"id": "5791262", "revid": "767487", "url": "https://it.wikipedia.org/wiki?curid=5791262", "title": "Stagno di Pauli Corremilis", "text": "Lo stagno di Pauli Corremilis \u00e8 una zona umida situata in prossimit\u00e0 della costa occidentale della Sardegna, all'altezza del golfo di Oristano. Appartiene amministrativamente al comune di Riola Sardo.\nLo stagno ricade all'interno delle aree SIC (ITB030036) e ZPS (ITB034008) che condivide con gli stagni di Cabras, Piscaredda, Mari 'e Sali, Pauli 'e Sali, Pauli Ludosu, Pauli Istai, Pauli Cuccuru Sperrau, Pauli Civas, Funtana Noa e Pauli Trottas."}
{"id": "5791264", "revid": "767487", "url": "https://it.wikipedia.org/wiki?curid=5791264", "title": "Stagno di Funtana Noa", "text": "Lo stagno di Funtana Noa \u00e8 una zona umida situata in prossimit\u00e0 della costa occidentale della Sardegna, all'altezza del golfo di Oristano. Appartiene amministrativamente al comune di Riola Sardo.\nLo stagno ricade all'interno delle aree SIC (ITB030036) e ZPS (ITB034008) che condivide con gli stagni di Cabras, Piscaredda, Mari 'e Sali, Pauli 'e Sali, Pauli Ludosu, Pauli Istai, Pauli Cuccuru Sperrau, Pauli Corremilis, Pauli Civas e Pauli Trottas."}
{"id": "5791266", "revid": "785616", "url": "https://it.wikipedia.org/wiki?curid=5791266", "title": "Disorder (the GazettE)", "text": ""}
{"id": "5791267", "revid": "1310927", "url": "https://it.wikipedia.org/wiki?curid=5791267", "title": "Campeonato Paraibano Segunda Divis\u00e3o", "text": "Il Campeonato Paraibano Segunda Divis\u00e3o \u00e8 il secondo livello calcistico nello stato della Para\u00edba, in Brasile."}
{"id": "5791276", "revid": "287204", "url": "https://it.wikipedia.org/wiki?curid=5791276", "title": "Diadema (disambigua)", "text": "Diadema pu\u00f2 riferirsi a:"}
{"id": "5791278", "revid": "767487", "url": "https://it.wikipedia.org/wiki?curid=5791278", "title": "Stagno di Pauli Mesalonga", "text": "Lo stagno di Pauli Mesalonga, \u00e8 una zona umida situata in prossimit\u00e0 della costa occidentale della Sardegna, all'altezza del golfo di Oristano. Appartiene amministrativamente al comune di San Vero Milis.\nLo stagno ricade all'interno dell'area SIC ITB030028 che condivide con gli stagni di Pauli Marigosa e Salina Manna."}
{"id": "5791279", "revid": "767487", "url": "https://it.wikipedia.org/wiki?curid=5791279", "title": "Stagno di Paduli Saloni", "text": "Lo stagno di Paduli Saloni \u00e8 una zona umida situata in prossimit\u00e0 della costa settentrionale della Sardegna. Appartiene amministrativamente al comune di Arzachena.\nLo stagno, che ha un'estensione di circa 36 ettari, \u00e8 alimentato dal rio di San Giovanni e, con il vicino stagno di Cannigione, fa parte di un'area particolarmente interessante sotto l'aspetto faunistico: sono stati infatti censiti 180 specie di uccelli dei quali 77 nidificanti. Lo stagno \u00e8 inglobato in un'oasi permanente di protezione faunistica e cattura istituita ai sensi della legge regionale n. 23/1998 in materia di attivit\u00e0 venatoria."}
{"id": "5791281", "revid": "767487", "url": "https://it.wikipedia.org/wiki?curid=5791281", "title": "Stagno di Cannigione", "text": "Lo stagno di Cannigione \u00e8 una zona umida situata in prossimit\u00e0 della costa settentrionale della Sardegna. Appartiene amministrativamente al comune di Arzachena.\nLo stagno, che ha un'estensione di circa 36 ettari, \u00e8 alimentato dal rio di San Giovanni e, con il vicino stagno di Paduli Saloni, fa parte di un'area particolarmente interessante sotto l'aspetto faunistico. Sono state infatti censite 180 specie di uccelli, delle quali 77 nidificanti."}
{"id": "5791283", "revid": "767487", "url": "https://it.wikipedia.org/wiki?curid=5791283", "title": "Stagno di Stani Saliu", "text": "Lo stagno di Staini Saliu, \u00e8 una zona umida situata nella Sardegna meridionale in territorio del comune di Serdiana.\nNei periodi primaverile ed autunnale lo stagno \u00e8 interessato dalla presenza di diverse specie di uccelli tra i quali anatidi, trampolieri, cavalieri d'Italia, gabbiani, avocette, garzette e fenicotteri rosa."}
{"id": "5791285", "revid": "30445", "url": "https://it.wikipedia.org/wiki?curid=5791285", "title": "Colina (disambigua)", "text": "Colina pu\u00f2 riferirsi a:"}
{"id": "5791292", "revid": "298229", "url": "https://it.wikipedia.org/wiki?curid=5791292", "title": "Stagno di Su Petrosu", "text": ""}
{"id": "5791295", "revid": "298229", "url": "https://it.wikipedia.org/wiki?curid=5791295", "title": "Palude di Osalla", "text": "La palude di Osalla \u00e8 una zona umida situata nel comune di Orosei, in prossimit\u00e0 della costa occidentale della Sardegna.\nCon la direttiva comunitaria n. 92/43/CEE \"Habitat\" viene riconosciuta come sito di interesse comunitario (SIC ITB020013) e inserito nella rete Natura 2000 con l'intento di tutelarne la biodiversit\u00e0, attraverso la conservazione dell'habitat, della flora e della fauna selvatica presenti. Condivide la stessa area SIC con la foce del Cedrino e lo stagno di Aval\u00e8 - Su Pedrosu."}
{"id": "5791299", "revid": "329581", "url": "https://it.wikipedia.org/wiki?curid=5791299", "title": "Pierpaolo Parisio", "text": ""}
{"id": "5791301", "revid": "767487", "url": "https://it.wikipedia.org/wiki?curid=5791301", "title": "Saline di Carloforte", "text": "Le saline di Carloforte sono una zona umida situata in territorio di Carloforte, nell'isola di San Pietro, in Sardegna.\nIn base alla direttiva \"Habitat\" n. 92/43/CEE approvata nel 1992 dalla Commissione europea la totalit\u00e0 dell'isola, e conseguentemente le saline di Carloforte, viene dichiarata sito di interesse comunitario (ITB040027) e inserita nella rete Natura 2000 con l'intento di tutelarne la biodiversit\u00e0, attraverso la conservazione dell'habitat, della flora e della fauna selvatica presenti."}
{"id": "5791304", "revid": "1005847", "url": "https://it.wikipedia.org/wiki?curid=5791304", "title": "Riccardo Carafa", "text": "Biografia.\nDiscendente dal ramo \"della Stadera\" dell'antica stirpe nobiliare dei Carafa, vanta tra i suoi antenati Ettore Carafa e (da parte di madre) Gennaro Serra di Cassano, entrambi martiri della Repubblica Napoletana del 1799. Compie i suoi studi nel collegio militare di Napoli, dove ed entra a far parte del Regio esercito raggiungendo il grado di maggiore di cavalleria della riserva, e negli anni giovanili si dedica alla passione per la scrittura. Tra gli ultimi rappresentanti della tradizione filodrammatica napoletana, \u00e8 stato autore di opere teatrali, di una monografia storica sul suo antenato Enrico Carafa e di un romanzo. \nNel 1885 spos\u00f2 la poetessa e traduttrice Enrichetta Capecelatro.\nNel 1892 fonda con Benedetto Croce, Salvatore Di Giacomo, Giuseppe Ceci e Michelangelo Schipa la rivista \"Napoli nobilissima\", cui collabora con dotti articoli che illustrano il patrimonio culturale e artistico della citt\u00e0 e ipotizza scenari urbanistici futuri.\nAi primi del novecento inizia l'impegno nella vita politica. Il suo esordio risale alle elezioni amministrative del 1901, quando viene eletto consigliere comunale nella lista clerico-moderata detta \"Comitato centrale\". In comune entra a far parte di una speciale commissione consiliare che avrebbe dovuto coadiuvare la Commissione reale per l'incremento industriale di Napoli ma che nei fatti non risulta aver mai svolto alcuna attivit\u00e0. Nominato presidente della deputazione provinciale (carica che mantiene dal 1902 al 1904), promuove le proposte presentate nel frattempo dalla commissione reale in un gruppo ristretto di deputati provinciali e imprenditori locali, che a sua volta presenta proprie osservazioni e idee alternative per il rilancio economico della citt\u00e0. Quest'attivit\u00e0 si interrompe nel 1907 per divergenze non precisate sull'applicazione della legge speciale per la citt\u00e0 promulgata quell'anno; lasciato il Comitato nel 1907 aderisce al \"Fascio liberale\", col quale riesce eletto nella minoranza.\nIn queste decisione concorre certamente la nomina, il 4 marzo 1904, a senatore per censo, che gli consente di occuparsi della citt\u00e0 e dei suoi problemi a livello legislativo. Dai banchi del parlamento avversa la legge di riforma elettorale presentata da Giovanni Giolitti nel 1912; l'estensione del diritto di voto agli analfabeti, secondo il Carafa, avrebbe fomentato il fenomeno del clientelismo, gi\u00e0 ampiamente diffuso tra i popolani che hanno conseguito il titolo minimo richiesto della terza elementare. Risolutamente schierato contro qualsiasi ipotesi di riforma elettiva del Senato dedica molto del suo tempo ai problemi di politica coloniale, perorando la necessit\u00e0 di completare l'espansione italiana nel Corno d'Africa, a suo tempo fermata dalla disfatta di Adua. Dopo la guerra italo-turca e la campagna di Libia, cui per l'et\u00e0 prende parte fino al 1913 come capitano addetto al comando generale delle operazioni, in coerenza con le sue convinzioni si avvicina all'Associazione Nazionalista Italiana, della quale \u00e8 il primo animatore del circolo napoletano. Abbandonata in seguito ogni carica per lo scarso seguito ricevuto ne rimane comunque un militante attivo; nel 1913 appoggia la candidatura a deputato di Luigi Federzoni nel collegio Roma I, l'anno successivo sostiene quella di Enrico Corradini a Marostica ma di li a poco entra in conflitto con l'associazione.\nNazionalista in funzione unicamente conservatrice ed autoritaria, infatti, non condivide la scelta di schierarsi a favore dell'intervento nella prima guerra mondiale e per l'italianit\u00e0 delle terre irredente, condividendo nel corso di una seduta del Senato la posizione nettamente neutralista, seppure con le armi pronte per una eventuale difesa, espressa da Antonio Salandra. Col presidente del consiglio si fa anche mediatore delle opinioni espresse dal generale Karl von B\u00fclow, giunto in Italia come invitato straordinario della Germania per perorare la causa della neutralit\u00e0 e la non convenienza di interrompere i rapporti col Reich tedesco. Il promemoria compilato per Salandra, con un'ampia serie di considerazioni personali del Carafa sull'imprevedibilit\u00e0 delle conseguenze di un conflitto e su una presunta maggioranza di senatori neutralisti, non rimane tuttavia riservato, sembra per colpa dell'autore, ed anzi contribuisce in misura determinante al coagularsi della maggioranza che il 21 maggio 1915 approva il disegno di legge per il \"Conferimento al governo del Re di poteri straordinari in caso di guerra\", propedeutico alla dichiarazione di guerra.\nEntrata l'Italia in guerra vuole comunque indossare nuovamente la divisa, seppure malfermo a causa dell'et\u00e0, destinato a compiti operativi di comando in territorio italiano col grado di capitano solo per pochi mesi. Sempre pi\u00f9 malato pronuncia il suo ultimo intervento in Senato - una commemorazione di Arrigo Boito - il 13 giugno 1918.\nAttivit\u00e0 nel CIO.\nDopo il conte Mario Lucchesi-Palli, fu il secondo componente italiano del Comitato olimpico internazionale. Partecip\u00f2 come dirigente ai Giochi della I Olimpiade, che si tennero ad Atene nel 1896."}
{"id": "5791310", "revid": "785616", "url": "https://it.wikipedia.org/wiki?curid=5791310", "title": "GUNIW TOOLS", "text": ""}
{"id": "5791311", "revid": "785616", "url": "https://it.wikipedia.org/wiki?curid=5791311", "title": "HALCALI", "text": ""}
{"id": "5791312", "revid": "785616", "url": "https://it.wikipedia.org/wiki?curid=5791312", "title": "HALCALI BACON", "text": ""}
{"id": "5791317", "revid": "785616", "url": "https://it.wikipedia.org/wiki?curid=5791317", "title": "HIZAKI grace project", "text": ""}
{"id": "5791318", "revid": "785616", "url": "https://it.wikipedia.org/wiki?curid=5791318", "title": "HIZAKI", "text": ""}
{"id": "5791319", "revid": "785616", "url": "https://it.wikipedia.org/wiki?curid=5791319", "title": "KAMIJO", "text": ""}
{"id": "5791323", "revid": "785616", "url": "https://it.wikipedia.org/wiki?curid=5791323", "title": "LAREINE", "text": ""}
{"id": "5791334", "revid": "785616", "url": "https://it.wikipedia.org/wiki?curid=5791334", "title": "HOME MADE Kazoku", "text": ""}
{"id": "5791339", "revid": "785616", "url": "https://it.wikipedia.org/wiki?curid=5791339", "title": "Johnny's WEST", "text": ""}
{"id": "5791341", "revid": "785616", "url": "https://it.wikipedia.org/wiki?curid=5791341", "title": "MALICE MIZER", "text": ""}
{"id": "5791343", "revid": "785616", "url": "https://it.wikipedia.org/wiki?curid=5791343", "title": "GACKT", "text": ""}
{"id": "5791346", "revid": "1543377", "url": "https://it.wikipedia.org/wiki?curid=5791346", "title": "Tempio romano di Ch\u00e2teau-Bas", "text": "Il tempio romano di Ch\u00e2teau-Bas, o tempio della Maison-Basse \u00e8 un tempio romano di et\u00e0 primo-augustea, situato a Vern\u00e8gues, nel dipartimento francese delle Bocche del Rodano.\nI resti si trovano, nel parco del fondo vinicolo di Ch\u00e2teau-Bas, lungo la strada tra Vern\u00e8gues e Cazan. Costruito alla fine del I secolo a.C. (30-20 a.C.), \u00e8 stato classificato tra i monumenti storici francesi dal 1840.\nIl tempio faceva parte di un santuario extraurbano nel territorio della colonia romana di \"Aquae Sextiae\" (Aix en Provence), disposto su almeno due terrazze e si trovava al centro di un recinto sacro semicircolare ed \u00e8 collocato di fronte ad una sorgente che fu probabilmente l'elemento fondante del culto. \nIl tempio sorgeva su un podio a cui si accedeva mediante una scalinata tra due ali.\nAveva un pronao con quattro colonne in facciata (tempio prostilo tetrastilo) e due sui lati: si conserva ancora la colonna laterale sul lato orientale, con fusto scanalato e capitello corinzio. Dietro il pronao era la cella decorata agli angoli da pilastri con fusto liscio e capitello corinzio. \nIl tempio fu trasformato in chiesa nel XII secolo: a questa trasformazione si deve la realizzazione di un'apertura del muro della cella, inquadrata da una piccola colonna corinzia realizzata all'epoca copiando gli elementi del tempio romano.\nAl muro orientale si appoggi\u00f2 inoltre una cappella romanica (cappella di Saint-C\u00e9zaire), con una navata unica coperta a volta a tutto sesto e terminante con un'abside."}
{"id": "5791348", "revid": "785616", "url": "https://it.wikipedia.org/wiki?curid=5791348", "title": "MAY'S", "text": ""}
{"id": "5791350", "revid": "785616", "url": "https://it.wikipedia.org/wiki?curid=5791350", "title": "AN CAFE", "text": ""}
{"id": "5791352", "revid": "785616", "url": "https://it.wikipedia.org/wiki?curid=5791352", "title": "9GOATS BLACK OUT", "text": ""}
{"id": "5791354", "revid": "785616", "url": "https://it.wikipedia.org/wiki?curid=5791354", "title": "2side1BRAIN", "text": ""}
{"id": "5791355", "revid": "110157", "url": "https://it.wikipedia.org/wiki?curid=5791355", "title": "Tape Five", "text": "I Tape Five sono un progetto musicale multiculturale fondato dal cantautore e produttore Martin Strathausen nel 2003.\nSi ispirano allo stile Swing, Electro swing, Nu jazz, Latino, Lounge, Dub, Trip hop, Chillout."}
{"id": "5791364", "revid": "287204", "url": "https://it.wikipedia.org/wiki?curid=5791364", "title": "Rain (gruppo musicale)", "text": ""}
{"id": "5791366", "revid": "339392", "url": "https://it.wikipedia.org/wiki?curid=5791366", "title": "Wedding TV (Italia)", "text": ""}
{"id": "5791367", "revid": "785616", "url": "https://it.wikipedia.org/wiki?curid=5791367", "title": "RENTRER EN SOI", "text": ""}
{"id": "5791368", "revid": "785616", "url": "https://it.wikipedia.org/wiki?curid=5791368", "title": "RIBBON", "text": ""}
{"id": "5791375", "revid": "287204", "url": "https://it.wikipedia.org/wiki?curid=5791375", "title": "1. L\u012bga 2002", "text": "La 1. L\u012bga 2002 \u00e8 stata l'11\u00aa edizione della seconda divisione del calcio lettone dalla ritrovata indipendenza. L'RKB-Arma R\u012bga ha vinto il campionato ottenendo la promozione in massima serie.\nStagione.\nFormula.\nLe otto squadre partecipanti si affrontavano in doppi turni di andata e ritorno per un totale di 28 incontri per squadra. La vincitrice veniva promossa in Virsl\u012bga 2003, mentre l'ultima classificata era retrocessa in 2. L\u012bga.\nErano assegnati tre punti per la vittoria, uno per il pareggio e zero per la sconfitta."}
{"id": "5791377", "revid": "638792", "url": "https://it.wikipedia.org/wiki?curid=5791377", "title": "SCANDAL", "text": ""}
{"id": "5791380", "revid": "638792", "url": "https://it.wikipedia.org/wiki?curid=5791380", "title": "Discografia delle SCANDAL", "text": ""}
{"id": "5791383", "revid": "287204", "url": "https://it.wikipedia.org/wiki?curid=5791383", "title": "Pavel Janacek", "text": ""}
{"id": "5791390", "revid": "287204", "url": "https://it.wikipedia.org/wiki?curid=5791390", "title": "1. L\u012bga 2003", "text": "La 1. L\u012bga 2003 \u00e8 stata la 12\u00aa edizione della seconda divisione del calcio lettone dalla ritrovata indipendenza. Lo J\u016brmala ha vinto il campionato ottenendo la promozione in massima serie.\nStagione.\nFormula.\nLe dieci squadre partecipanti si affrontavano in doppi turni di andata e singolo di ritorno per un totale di 27 incontri per squadra. La vincitrice veniva promossa in Virsl\u012bga 2004, mentre l'ultima classificata era retrocessa in 2. L\u012bga.\nErano assegnati tre punti per la vittoria, uno per il pareggio e zero per la sconfitta."}
{"id": "5791406", "revid": "767487", "url": "https://it.wikipedia.org/wiki?curid=5791406", "title": "I sogni", "text": "I sogni \u00e8 un EP della cantautrice italiana Gerardina Trovato, pubblicato il 4 gennaio 2008 dall'etichetta discografica 1stPOP.\nTracce.\n1. \"I sogni (radio edit)\"\n2. \"Dammi un'ora\"\n3. \"Quando non ci sei\"\n4. A \"meno che io non sia l'unica\"\n5. \"I sogni (instrumental)\"\n6. \"I sogni (criss dee remix)\"\n7. \"I sogni (1st groove pure gold remix)\""}
{"id": "5791409", "revid": "1573940", "url": "https://it.wikipedia.org/wiki?curid=5791409", "title": "Katonte", "text": "Katonte \u00e8 un ward dello Zambia, parte della Provincia di Copperbelt e del Distretto di Masaiti."}
{"id": "5791410", "revid": "110157", "url": "https://it.wikipedia.org/wiki?curid=5791410", "title": "Latvijas kauss 1994", "text": "La Latvijas kauss 1994 fu la 53\u00aa edizione del torneo. Fu vinta dall'Olimpija R\u012bga per la prima volta nella sua storia.\nQuarti di finale.\nDisputarono i quarti le seguenti squadre:\nSemifinali.\nDisputarono le semifinali le seguenti squadre:"}
{"id": "5791411", "revid": "643662", "url": "https://it.wikipedia.org/wiki?curid=5791411", "title": "Coppa di Lettonia 1994", "text": ""}
{"id": "5791412", "revid": "1573940", "url": "https://it.wikipedia.org/wiki?curid=5791412", "title": "Ishitwe", "text": "Ishitwe \u00e8 un ward dello Zambia, parte della Provincia di Copperbelt e del Distretto di Masaiti."}
{"id": "5791413", "revid": "643662", "url": "https://it.wikipedia.org/wiki?curid=5791413", "title": "Coppa di Lettonia 1993", "text": ""}
{"id": "5791415", "revid": "1573940", "url": "https://it.wikipedia.org/wiki?curid=5791415", "title": "Kashitu (Masaiti)", "text": "Kashitu \u00e8 un ward dello Zambia, parte della Provincia di Copperbelt e del Distretto di Masaiti."}
{"id": "5791417", "revid": "86343", "url": "https://it.wikipedia.org/wiki?curid=5791417", "title": "Luansobe", "text": "Il toponimo Luansobe pu\u00f2 riferirsi a diversi comuni dello Zambia:"}
{"id": "5791420", "revid": "80030", "url": "https://it.wikipedia.org/wiki?curid=5791420", "title": "Santo Sangue", "text": ""}
{"id": "5791425", "revid": "1573940", "url": "https://it.wikipedia.org/wiki?curid=5791425", "title": "Luansobe (Masaiti)", "text": "Luansobe \u00e8 un ward dello Zambia, parte della Provincia di Copperbelt e del Distretto di Masaiti."}
{"id": "5791428", "revid": "1573940", "url": "https://it.wikipedia.org/wiki?curid=5791428", "title": "Chinondo", "text": "Chinondo \u00e8 un ward dello Zambia, parte della Provincia di Copperbelt e del Distretto di Masaiti."}
{"id": "5791429", "revid": "124123", "url": "https://it.wikipedia.org/wiki?curid=5791429", "title": "Claude Clerselier", "text": "Biografia.\n\u00ab...La passione che aveva concepito per la filosofia e gli scritti di Cartesio si estese talmente alla sua persona che ogni interesse dell'uno divenne l'interesse dell'altro.\u00bb \nClerselier apparteneva a una famiglia dove ricorreva la professione di avvocato e fu lui stesso avvocato che dopo la morte di Marin Mersenne, \"il segretario dotto d'Europa\", tenne una vasta corrispondenza con gli intellettuali europei e nel 1648 fu il contatto principale di Descartes a Parigi.\nDopo la morte di Cartesio, Clerselier ricevette per nave nel 1654 da Pierre Chanut, ambasciatore in Svezia che aveva sposato nel 1626 la sorella di Clerselier, Margherita, il patrimonio degli scritti cartesiani rimasti a Stoccolma che si incaric\u00f2 di pubblicare e rivedere: in particolare cur\u00f2 l'edizione delle \"Lettres\" (Paris, 1657, 1659 e 1667),de \"L'Homme\", e un \"Trait\u00e9 de la formation du f\u0153tus du mesme auteur avec les remarques de Louys de La Forge\", (1664), \"L'Homme...et...Le Monde\", (1667) e la quarta edizione riveduta dei \"Principes de Philosophie\", (1681).\nNel 1676, permise a Leibniz, che soggiornava a Parigi, di leggere gli inediti di Descartes in suo possesso; le trascrizioni di Leibniz furono pubblicate col titolo \"Cogitationes privatae\" da Foucher de Careil nel 1860.\nFervente praticante cattolico volle dare di Cartesio una rappresentazione edificante e moralista fondandola su una particolare selezione delle sue lettere."}
{"id": "5791431", "revid": "1573940", "url": "https://it.wikipedia.org/wiki?curid=5791431", "title": "Mishikishi", "text": "Mishikishi \u00e8 un ward dello Zambia, parte della Provincia di Copperbelt e del Distretto di Masaiti."}
{"id": "5791432", "revid": "1573940", "url": "https://it.wikipedia.org/wiki?curid=5791432", "title": "Masangano", "text": "Masangano \u00e8 un ward dello Zambia, parte della Provincia di Copperbelt e del Distretto di Masaiti."}
{"id": "5791434", "revid": "93556", "url": "https://it.wikipedia.org/wiki?curid=5791434", "title": "Love (serie televisiva)", "text": "Love \u00e8 una serie televisiva statunitense creata da Judd Apatow, Paul Rust e Lesley Arfin per Netflix.\nLa serie \u00e8 incentrata sulla relazione romantica tra Mickey (Gillian Jacobs), una ragazza ribelle e sfrontata, e Gus (Paul Rust), un giovane timido e insicuro. La prima stagione, composta da 10 episodi, \u00e8 stata resa disponibile il 19 febbraio 2016. Una seconda stagione di 12 episodi ha debuttato il 10 marzo 2017. Netflix ha rinnovato la serie per una terza stagione un mese prima del debutto della seconda. Il 15 dicembre 2017, Netflix annuncia che la terza stagione sar\u00e0 l'ultima e ha debuttato il 9 marzo 2018.\nDistribuzione.\nNel settembre 2014 Netflix ordin\u00f2 due stagioni della serie. Gli episodi della prima stagione sono stati pubblicati simultaneamente il 19 febbraio 2016 in tutti i territori in cui Netflix \u00e8 disponibile. La seconda stagione, composta da 12 episodi, \u00e8 stata interamente pubblicata il 10 marzo 2017. L'8 febbraio 2017 Netflix annunci\u00f2 di aver rinnovato la serie per una terza stagione, prevista per il 2018.\nAccoglienza.\nLa prima stagione della serie \u00e8 stata accolta positivamente dalla critica. Sull'aggregatore di recensioni Rotten Tomatoes ha un indice di gradimento del 87% basato su 38 recensioni, con un voto medio di 7 su 10. Il commento del sito recita: \"\"Love\" di Judd Apatow offre uno sguardo onesto nella costruzione di una relazione, aiutato dai suoi due accattivanti protagonisti\". Su Metacritic ha un punteggio di 72 su 100 basato su 27 recensioni.\nErik Adams di \"The A.V. Club\" ha lodato la serie, affermando che \"comunica quell'onest\u00e0 che i suoi creatori stavano cercando, anche solo per il modo credibile in cui dipinge Gus e Mickey insieme nel tempo, nello spazio e nelle loro insicurezze\". Brian Lowry di \"Variety\" ha scritto: \"I personaggi sono spesso irritanti e metteranno a dura prova l'interesse dello spettatore, ma ci sono abbastanza momenti di completa goffaggine e umorismo sconcio da renderla una serie che la maggior parte del pubblico riuscir\u00e0 ad apprezzare, o perch\u00e9 no, ad amare\"."}
{"id": "5791435", "revid": "1573940", "url": "https://it.wikipedia.org/wiki?curid=5791435", "title": "Lumano", "text": "Lumano \u00e8 un ward dello Zambia, parte della Provincia di Copperbelt e del Distretto di Masaiti."}
{"id": "5791438", "revid": "1573940", "url": "https://it.wikipedia.org/wiki?curid=5791438", "title": "Katuba (Masaiti)", "text": "Katuba \u00e8 un ward dello Zambia, parte della Provincia di Copperbelt e del Distretto di Masaiti."}
{"id": "5791439", "revid": "1543377", "url": "https://it.wikipedia.org/wiki?curid=5791439", "title": "Dimensione dell'esercito romano durante la seconda guerra punica", "text": "Per dimensione dell'esercito romano durante la seconda guerra punica si intendono le modifiche (aumenti e riduzioni nel numero delle sue componenti militari: legioni ed \"alleati\", oltre alla flotta militare) sub\u00ecte in seguito agli eventi della guerra condotta da Roma contro il cartaginese Annibale, durata quasi un ventennio (dal 218 al 202 a.C.).\nLe prime trasformazioni della Repubblica romana si verificarono gi\u00e0 durante il conflitto, quando il senato assunse il comando delle operazioni, mostrando come sostiene il Brizzi \u00abuna visione strategica chiara nella gestione di una guerra che andava assumendo proporzioni ecumeniche finora sconosciute all'et\u00e0 antica\u00bb. Il governo di Roma antica evidenzi\u00f2 capacit\u00e0 degne di uno stato maggiore moderno, che si tradussero nel curare ogni singolo dettaglio organizzativo, come quello di stabilire l'entit\u00e0 dei contingenti da inviare nei diversi settori strategici e con essi i loro comandanti; ordinare le leve e richiedere ai \"socii\" le necessarie forniture militari.\nContesto storico.\nAllo scoppio della seconda guerra punica, memore delle battaglie navali della prima guerra, Roma allest\u00ec una flotta di oltre 200 quinqueremi (nel 218 a.C.). La citt\u00e0 stessa forn\u00ec 24.000 fanti e 1.800 cavalieri (pari a 6 legioni) scelti tra i cittadini romani, oltre a 45.000 fanti e 4.000 cavalieri scelti tra gli alleati (\"socii\"), che secondo Polibio rappresentavano ulteriori 9-10 legioni.\nNegli anni successivi della guerra, i Romani furono costretti a mettere in campo un esercito crescente di uomini. Nel 216 a.C. furono schierati ben 80.000 fanti e 9.600 cavalieri, pari a 16 legioni romane. Nel 211 a.C. il numero delle legioni raggiunse per quell'epoca la cifra record di 23 legioni nel 212 a.C.-211 a.C. (o pi\u00f9 probabilmente 25, come sostiene parte della critica moderna), dislocate in Italia, Illirico, Sicilia, Sardegna, Gallia Cisalpina e di fronte alla Macedonia. Si trattava di una forza pari a circa 100.000/115.000 fanti e 7.000 cavalieri circa (sulla base dei conteggi forniti da Polibio), a cui andava sommata la piccola squadra degli Scipioni in Spagna, la flotta dello Ionio (di 50 navi) e di Sicilia (di 100 navi). Qui di seguito proviamo a ricostruire la dislocazione delle armate romane durante la seconda guerra punica: vinta dai cartaginesi.\nSeconda guerra punica.\n218 a.C..\nSecondo quanto ci racconta Tito Livio, i Romani equipaggiarono sei legioni nel 218. Tra i Romani furono arruolati 4.000 fanti e 1.800 cavalieri; tra gli alleati 40.000 fanti e 4.440 cavalieri. A questi contingenti si aggiungevano 220 quinqueremi e venti navi veloci.\nLe forze romane furono cos\u00ec divise fra i due consoli ed il pretore in Gallia cisalpina: \n217 a.C..\nA Roma si procedette all'elezione dei consoli per il 217 a.C.. Si trattava di Gneo Servilio Gemino e Gaio Flaminio Nepote.\nVennero quindi arruolate nuove legioni per fronteggiare la situazione. La minaccia punica appariva davvero preoccupante e venne decisa la mobilitazione di almeno 11-13 legioni in totale: una venne inviata in Sardegna, due in Sicilia, due vennero poste a difesa di Roma, due vennero mandate in Spagna. Rinforzi arrivarono anche alle quattro legioni accampate nella Gallia Cisalpina e indebolite dalle perdite subite contro Annibale nella battaglia della Trebbia e alle guarnigioni della penisola. Vennero inviate inoltre richieste di aiuto anche a Gerone II, tiranno di Siracusa, il quale mise subito a disposizione dei Romani 500 Cretesi e 1.000 peltasti.\nFlaminio, al quale erano toccate in sorte le legioni che svernavano a \"Placentia\", mand\u00f2 al console uscente Sempronio Longo un editto affinch\u00e9 conducesse l'esercito alle idi di marzo negli accampamenti di \"Ariminum\".\n215 a.C..\nPer il 215 a.C. furono eletti consoli Postumio Albino, che era assente in quanto amministrava la provincia della Gallia cisalpina, e Tiberio Sempronio Gracco che in quel momento ricopriva la carica di \"magister equitum\". Furono poi eletti come pretori, Marco Valerio Levino per la seconda volta, Appio Claudio Pulcro, Quinto Fulvio Flacco e Quinto Muzio Scevola. Fatte queste nomine, il dittatore torn\u00f2 presso il suo esercito che stava svernando nei pressi di \"Teanum Sidicinum\", mentre lasci\u00f2 a Roma il maestro della cavalleria.\nE mentre si stava provvedendo a una nuova riorganizzazione e distribuzione dei comandi delle armate romane, giunse la tremenda notizia di una nuova disfatta, nella quale era stato coinvolto il console designato, Postumio Albino. Egli era caduto in battaglia e l'intero suo esercito era stato completamente annientato in Gallia. Tiberio Sempronio convoc\u00f2 prontamente il senato, esortandolo a non cedere di fronte a sventure minori, quando il coraggio di Roma non si era piegato dopo il disastro di Canne. La guerra contro i Galli doveva essere sicuramente posticipata. Alla vendetta si sarebbe dopo aver sconfitto Annibale.\nA Fulvio Fiacco venne attribuita la pretura urbana, mentre a Valerio Levino fu affidato l'incarico di giudicare le controversie fra stranieri. Ad Appio Claudio tocc\u00f2 la provincia di Sicilia ed Muzio Scevola quello della Sardegna, mentre Claudio Marcello ottenne il proconsolato, poich\u00e9 dopo la battaglia di Canne, fu il solo fra i generali romani ad aver condotto felicemente in Italia la guerra.\nA questo punto segu\u00ec una relazione di Tiberio Gracco riguardo al numero di fanti e di cavalieri, cittadini ed alleati, che si trovavano a militare sotto le insegne del dittatore; ne segu\u00ec una di Marcello riguardo alla consistenza del suo esercito. Fu chiesta inoltre la consistenza delle milizie che si trovavano in \"Apulia\" sotto il comando del console Terenzio Varrone. E poich\u00e9 si ritenne di non essere in grado di costituire due eserciti consolari tanto efficienti per una guerra cos\u00ec importante come quella gallica e annibalica contemporaneamente, il Senato deliber\u00f2 d\u00ec trascurare per quell'anno il settore della Cisalpina, mentre a Tiberio Gracco fu assegnato l'esercito del dittatore. Riguardo agli altri eserciti presenti in Italia:\nHoward Scullard stima che nel 215 a.C. furono mantenute in mare circa 200 navi da guerra e 50.000 uomini di equipaggio.\nE mentre questi avvenimenti accadevano in Italia, in Spagna la guerra procedeva piuttosto attivamente e con esito favorevole ai Romani. I due comandanti, Publio e Gneo Scipione avevano diviso l'esercito tra loro, in modo che a Gneo toccasse quello di terra e a Publio quello di mare.\n214 a.C..\nPer il 214 a.C. furono eletti consoli Quinto Fabio Massimo Verrucoso per la quarta volta e Marco Claudio Marcello per la terza. Quinto Fulvio Flacco fu il solo pretore rieletto. Gli altri furono Tito Otacilio Crasso per la seconda volta, il figlio del console Fabio, che era edile curule, e Publio Cornelio Lentulo. A Quinto Fulvio tocc\u00f2 la provincia urbana di Roma, che govern\u00f2 quando i consoli partirono per la guerra.\nFu prorogato del comando a tutti coloro che erano a capo di un esercito e fu loro ordinato di mantenere le province: Sempronio Gracco a Lucera, dove si trovavano le reclute degli schiavi arruolate (\"volones\"), Terenzio Varrone nel Piceno, Pomponio Matone in quello Gallico. Venne deliberato, inoltre, che i pretori dell'anno precedente, Muzio Scevola e Valerio Levino, prorogassero il loro comando come propretori, tenendo il primo la Sardegna e l'altro il litorale di Brindisi (\"Brundisium\"), sorvegliando le mosse di re Filippo V di Macedonia. Al pretore Cornelio Lentulo fu assegnata la provincia di Sicilia, mentre a Otacilio Crasso quella stessa flotta che aveva comandato nell'anno precedente contro Cartagine. Fu quindi decretato che la guerra fosse condotta con diciotto legioni (oltre alle due spagnole): \nPer completare il numero delle legioni ne furono arruolate sei nuove. Fu comandato ai consoli di velocizzare questo arruolamento e preparare la flotta con quelle navi che si trovavano a guardia delle spiagge della Calabria, in modo che la flotta complessiva raggiungesse per quell'anno il numero di centocinquanta navi da guerra, cento delle quali nuove. E poich\u00e9 mancavano i marinai, i consoli, in seguito a una delibera del Senato, disposero che la flotta fosse equipaggiata con marinai pagati e mantenuti con il denaro di privati cittadini.\n213 a.C..\nPer il 213 a.C. furono eletti consoli \"in absentia\", Fabio Massimo per la prima volta (figlio di Quinto Fabio Massimo Verrucoso) e Sempronio Gracco per la seconda. Furono quindi creati pretori quelli che erano edili curuli, Publio Sempronio Tuditano, Fulvio Centumalo e Marco Emilio Lepido.\nLa guerra contro Annibale fu affidata ai due consoli. Un esercito fu comandato dallo stesso Sempronio, l'altro dal console Fabio. Ciascun esercito consolare era poi costituito da due legioni ciascuno. Il pretore Emilio Lepido, a cui erano toccate le contese tra i non cittadini, affid\u00f2 tale incarico al collega Atilio Regolo, pretore urbano, ed assunse il comando della provincia di Lucera, portando con s\u00e9 le due legioni che il console Quinto Fabio aveva comandato in precedenza quando era pretore.\nA Sempronio Tuditano tocc\u00f2 la provincia di \"Ariminum\" (Rimini), mentre a Fulvio Centumalo quella attorno a \"Suessula\", con due legioni per ciascuno, in modo che a Fulvio spettassero le legioni urbane, a Tuditano quelle ricevute da Marco Pomponio. Vennero, inoltre, prorogati i comandi degli eserciti nelle altre province: \nGli altri comandanti furono prorogati anche a:\nVennero, infine, arruolate due nuove legioni urbane e ventimila alleati, oltre a completare i ranghi delle altre legioni, prima di muovere da Roma. I consoli partirono quindi: Sempronio verso la Lucania, Fabio verso l'Apulia.\n212 a.C..\nPer il 212 a.C. furono eletti consoli, Fulvio Flacco per la terza volta e Appio Claudio Pulcro per la prima. E poich\u00e9 non era opportuno distogliere dalla guerra i precedenti consoli, il console Tiberio Sempronio nomin\u00f2 dittatore Gaio Claudio Centone con l'incarico di indire i comizi, il quale a sua volta nomin\u00f2 \"magister equitum\" Fulvio Flacco, poco dopo eletto console. Furono poi eletti pretori Gneo Fulvio Flacco, Gaio Claudio Nerone, Marco Giunio Silano, Publio Cornelio Silla. Conclusi quindi i comizi, il dittatore lasci\u00f2 la carica.\nA Publio Cornelio Silla tocc\u00f2 in sorte sia la pretura urbana sia quella straniera (\"praetor urbanus et peregrinus\"), che in precedenza spettava solitamente a due persone distinte. Gneo Fulvio Flacco ebbe l'Apulia, Claudio Nerone la Campania antica come quartier generale posto a \"Suessula\" e infine Giunio Silano l'Etruria.\nPer quanto riguarda le legioni, vennero cos\u00ec distribuite secondo Livio:\nAlle antiche legioni dell'esercito furono aggiunte dai consoli, due nuove legioni urbane, in modo che per quell'anno, secondo quanto ci tramanda Livio, si ebbero un totale di ventitr\u00e9 legioni, che secondo Clemente e Scullard furono invece venticinque, considerando anche le due dislocate in Spagna.\n211 a.C..\nPer il 211 a.C. furono eletti consoli, Gneo Fulvio Centumalo Massimo e Publio Sulpicio Galba Massimo, entrambi per la prima volta. Furono quindi eletti pretori, Lucio Cornelio Lentulo, Marco Cornelio Cetego, Gaio Sulpicio, Gaio Calpurnio Pisone. A quest'ultimo fu assegnata la giurisdizione civile di Roma, mentre a Sulpicio tocc\u00f2 la Sicilia, a Cetego l'Apulia ed a Lentulo la Sardegna. Contemporaneamente ai consoli del 212 a.C. fu prorogato il comando dell'esercito per un altro anno.\nI consoli Fulvio Centumalo e Sulpicio Galba, una volta assunta la carica alle idi di marzo, convocarono in Campidoglio il senato per consultarlo riguardo agli affari politici da svolgere, alla condotta della guerra da sostenere, alle province ed agli eserciti da distribuire tra i vari comandi.\nNumerosi furono poi i comandi prorogati dall'anno precedente:\nA Gaio Sulpicio, fu assegnato il comando in Sicilia e due legioni, in precedenza poste sotto il comando di Publio Cornelio ed accresciute dai rinforzi dell'esercito proveniente da Gneo Fulvio Flacco, che l'anno precedente era stato vergognosamente sconfitto in Apulia. Riguardo ai sopravvissuti della battaglia di \"Herdonia\", il Senato decret\u00f2 che, similmente ai soldati di Canne, la fine del servizio militare coincidesse con la fine della guerra. Ad entrambe le legioni venne, inoltre, impedito di svernare nelle citt\u00e0 e di porre i propri quartieri d'inverno (\"hiberna\") a una distanza inferiore di diecimila passi dalle stesse.\nA Lucio Cornelio Lentulo fu affidata la Sardegna con le sue due legioni, che in precedenza erano state comandate da Muzio Scevola. Venne inoltre ordinato ai consoli di reclutare tutti i rinforzi che reputassero necessari. I Romani in quell'anno misero in campo per la guerra contro Annibale, almeno ventitr\u00e9 legioni secondo Tito Livio, che alcuni studiosi moderni ritengono invece in numero di venticinque, che unite a quelle alleate costituivano una forza complessiva di circa 250.000 soldati.\n210 a.C..\nConsoli di quest'anno furono eletti Marco Claudio Marcello, destinato all'Italia meridionale, e Marco Valerio Levino, destinato alla Sicilia. Vennero quindi scelti come pretori Publio Manlio Vulsone, Lucio Manlio Acidino, Gaio Letorio e Lucio Cincio Alimento.\nI senatori disposero, quindi, che uno dei due consoli avesse il comando militare dell'Italia e della guerra contro Annibale; che l'altro avesse come provincia la Sicilia insieme al pretore L. Cincio e la flotta, a capo della quale si trovava T. Otacilio. Furono quindi assegnati i due eserciti che in precedenza si trovavano in Etruria ed in Gallia, costituiti da quattro legioni, mentre le due legioni reclutate l'anno precedente furono inviate in Etruria. Le due legioni invece che si erano trovate sotto il comando del console P. Sulpicio, vennero trasferite nella Gallia Cisalpina, il cui comando venne assunto dal \"legatus\" di quel console a cui era stato assegnato, il comando in Italia. In Etruria fu inviato C. Calpurnio al quale fu prorogato il comando come propretore, come pure a Q. Fulvio venne prorogato il comando a Capua per un altro anno. L'esercito di quest'ultimo fu ridotto nella sua consistenza, sia tra i cittadini romani sia tra gli alleati, da due legioni a una soltanto, ma composta da cinquemila fanti e trecento di cavalleria. Vennero, pertanto congedati coloro che avevano attivo un lungo servizio di ferma militare, mentre tra i contingenti alleati non rimasero che settemila fanti e trecento cavalieri. Nel congedare i veterani si tenne presente l'anzianit\u00e0 del loro servizio.\nA P. Sulpicio fu ordinato di congedare l'intero suo esercito ad eccezione degli equipaggi delle navi forniti dalle citt\u00e0 alleate. Venne poi ordinato al console che, una volta giunto in Sicilia, congedasse l'esercito che in precedenza era stato comandato da M. Cornelio. Al pretore L. Cincio furono assegnate in Sicilia le due legioni con i reduci della battaglia di Canne. Il Senato decret\u00f2 altre due legioni per la Sardegna al pretore Manlio Vulsone, quelle che gi\u00e0 nel precedente anno si trovavano in questa provincia ed erano state poste sotto il comando di L. Cornelio. Vennero, infine, incaricati i consoli di reclutare le legioni urbane, evitando di arruolare chiunque avesse fatto parte in precedenza dell'esercito di M. Claudio Marcello, di M. Valerio Levino, di Q. Fulvio Flacco, in modo tale che per il 210 a.C. non vi fossero pi\u00f9 di ventun legioni romane. Queste ventuno legioni secondo Connolly rappresentavano solo gli eserciti presenti nella penisola italica e in Sicilia; non erano quindi contemplate quelle spagnole, nel qual caso il totale complessivo era di ventitr\u00e9.\n209 a.C..\nTito Livio ricorda che gli eserciti consolari vennero divisi come segue: a Fulvio spettarono le due legioni che Marco Valerio Levino aveva in Sicilia, mentre Fabio Massimo quelle che Calpurnio Pisone aveva comandato in Etruria nel 210 a.C. Si dispose, inoltre, che l'esercito del pretore urbano sostituisse quello dell'Etruria e che Calpurnio Pisone continuasse ad essere a capo della provincia e dell'esercito come l'anno precedente. Il console Fulvio affid\u00f2 al fratello, il \"legatus\" Gneo Fulvio Flacco, l'esercito urbano affinch\u00e9 lo conducesse in Etruria, con l'ordine di riportare a Roma le legioni che qui si trovavano.\nTito Quinzio Crispino ottenne il comando di Capua e dell'esercito che aveva avuto in precedenza Q. Fulvio Flacco (1 legione), mentre Gaio Ostilio Tubulo ricevette la provincia e l'esercito da Gaio Letorio, che allora si trovava ad \"Ariminum\" (Rimini).\nA Marco Claudio Marcello furono assegnate le stesse legioni con le quali aveva condotto la guerra l'anno precedente come console. Marco Valerio Levino e Lucio Cincio, ottennero la proroga del comando in Sicilia ed l'esercito di Canne, con l'ordine di completarlo con i soldati sopravvissuti dalle legioni di Gneo Fulvio. I consoli, una volta averli cercati e riuniti, li mandarono in Sicilia per ordine del Senato. A questi soldati fu applicata la stessa punizione ignominiosa che aveva colpito le legioni Cannensi, poich\u00e9 erano fuggiti in modo vergognoso. E sempre i consoli, prima di recarsi nelle loro rispettive province, reclutarono due legioni urbane, ci\u00f2 che era necessario per rinforzare l'intero apparato militare romano.\nA Gaio Aurunculeio furono assegnate le stesse legioni presenti in Sardegna con le quali Publio Manlio Vulsone aveva governato quella provincia. Anche a Publio Sulpicio fu prorogato il comando di un altro anno con la stessa legione e la stessa flotta con le quali aveva controllato la Macedonia. Fu, inoltre, disposto venissero inviate trenta quinquererni a Taranto dalla Sicilia al console Fabio Massimo. Con l'altra parte della flotta, Valerio Levino poteva o condurre una campagna in Africa per depredare quei territori, oppure inviarvi, a sua discrezione, Lucio Cincio o Marco Valerio Messalla.\nIl console Fabio Massimo ordin\u00f2 al figlio Quinto Massimo di recuperare i resti dell'esercito di Fulvio Centumalo, circa 4.334 soldati, e di condurli al proconsole Marco Valerio, ricevendo in cambio da questi due legioni e trenta quiqueremi. Queste legioni, una volta condotte via dall'isola, non diminuirono in realt\u00e0 il potenziale militare della provincia siciliana. Di fatto oltre alle due vecchie legioni a pieni ranghi, Levino pot\u00e9 disporre di una grande quantit\u00e0 di disertori Numidi, tra fanti e cavalieri. Erano, inoltre, stati reclutati anche delle forze indigene nell'isola, uomini che in passato avevano militato nell'esercito di Epicide o in quello dei Cartaginesi. Levino riusc\u00ec a mantenere con l'aggiunta di queste milizie straniere, almeno all'apparenza, le forze pari a due eserciti; comand\u00f2 quindi a Lucio Cincio di difendere con uno di questi la parte dell'isola orientale, dove una volta sorgeva il regno di Gerone di Siracusa. Levino avrebbe invece presidiato con l'altro esercito la parte dell'isola ad Occidente. Anche la flotta di settanta navi fu spartita in modo da difendere l'intero litorale dell'isola.\nRiguardo, infine, alla Spagna il comando venne prorogato ancora a Publio Cornelio Scipione, il quale insieme a Marco Giunio Silano ottenne un comando non per un solo anno, ma fino a quando non fossero stati richiamati dal senato. Questa fu in sostanza la distribuzione dei comandanti nelle loro province e degli eserciti.\n208 a.C..\nLo storico inglese Howard Scullard ritiene che il numero delle legioni degli anni 210-208 a.C. fu ridotto fino a ventuno, mentre lo storico francese Andr\u00e9 Piganiol sostiene che la flotta romana port\u00f2 a 280 l'effettivo delle sue imbarcazioni militari, nel 208 a.C.\n207 a.C..\nSecondo gli storici moderni Scullard e Piganiol, il numero delle legioni risal\u00ec a ventitr\u00e9 durante la crisi del 207 a.C. A partire da questa data, Roma pot\u00e9 gradualmente ridurre i suoi effettivi in Spagna, nei Balcani e in Italia, tanto che il numero delle legioni attive rimase tra le quindici e le venti unit\u00e0.\n206 a.C..\nSecondo lo Scullard, il numero delle legioni scese a venti nel 206 a.C.\n205 a.C..\nLo storico francese Andr\u00e9 Piganiol sostiene che la flotta romana ridusse a 100 l'effettivo delle sue imbarcazioni militari, nel 205 a.C."}
{"id": "5791440", "revid": "1573940", "url": "https://it.wikipedia.org/wiki?curid=5791440", "title": "Shimibanga", "text": "Shimibanga \u00e8 un ward dello Zambia, parte della Provincia di Copperbelt e del Distretto di Masaiti."}
{"id": "5791444", "revid": "1573940", "url": "https://it.wikipedia.org/wiki?curid=5791444", "title": "Chilulu", "text": "Chilulu \u00e8 un ward dello Zambia, parte della Provincia di Copperbelt e del Distretto di Masaiti."}
{"id": "5791448", "revid": "1573940", "url": "https://it.wikipedia.org/wiki?curid=5791448", "title": "Miputu", "text": "Miputu \u00e8 un ward dello Zambia, parte della Provincia di Copperbelt e del Distretto di Masaiti."}
{"id": "5791455", "revid": "729019", "url": "https://it.wikipedia.org/wiki?curid=5791455", "title": "Lismore (isola)", "text": "Lismore (in gaelico scozzese: \"Lios M\u00f2r\"; 23,51 \u00a0km\u00b2) \u00e8 un'isola della Scozia nord-occidentale, facente parte dell'arcipelago delle isole Ebridi Interne e, pi\u00f9 precisamente, del sottogruppo delle isole meridionali e situata nel Loch Linnhe (un'insenatura dell'Oceano Atlantico). Conta una popolazione di circa 150-200 abitanti. e 1-1,5 miglia in lunghezza\nEtimologia.\nIl nome dell'isola deriva dal termine gaelico \"lis-mor\", che significa \"grande giardino\".\nGeografia.\nCollocazione.\nL'isola si trova al largo di Oban (e, pi\u00f9 precisamente, a nord di questa localit\u00e0 costiera), all'incrocio tra il Firth of Lorn e il Sound of Mull.\nDimensioni e territorio.\nL'isola misura circa 10-10,5 miglia in lunghezza e 1-1,5 miglia in lunghezza.\nL'isola raggiunge un'altezza massima di 127 metri: il suo punto pi\u00f9 elevato \u00e8 rappresentato dal Barr Mor.\nGeologia.\nL'isola \u00e8 composta quasi interamente da calcare e parzialmente anche da basalto.\nDemografia.\nLa popolazione dell'isola ha conosciuto un sensibile calo demografico tra la prima e la seconda met\u00e0 del XIX secolo: nel 1831 contava infatti 1.497 abitanti, ma nel 1885, la popolazione era scesa a 600 abitanti.\nL'isola raggiunse il punto pi\u00f9 basso in termini demografici negli anni settanta del XX secolo, quando la popolazione era scesa ad appena 100 abitanti.\nStoria.\nI primi insediamenti umani sull'isola risalgono all'epoca preistorica.\nL'isola fu per lungo tempo di propriet\u00e0 degli Stewart di Appin, prima di essere acquisita nel XVI secolo dalla famiglia Campbell.\nFlora e fauna.\nFlora.\nLismore \u00e8 nota come \"l'isola fertile\" per l'abbondanza di fiori, alberi e arbusti.\nFauna.\nSull'isola di Lismore vivono circa 150 specie diverse di uccelli.\nMonumenti e luoghi d'interesse.\nCattedrale di San Moluag.\nTra i principali edifici d'interesse \u00e8 la cattedrale di San Moluag, costruita tra il XIII e il XVIII secolo.\nAchanduin Castle.\nAltro edificio d'interesse di Lismore \u00e8 l'Achaduin Castle, un castello risalente al XIII secolo, che fu di propriet\u00e0 dei vescovi di Argyll fino al 1510.\nCastello Coeffin.\nAltro castello di Lismore \u00e8 il castello Coeffin (Castle Coeffin), pure risalente al XIII secolo, che fu di propriet\u00e0 dei MacDougalls di Lorn e dei Camphells di Glenorchy.\nFaro di Lismore.\nAltro edificio d'interesse \u00e8 il faro di Lismore, eretto nel 1833 al largo di Lismore, sull'isolotto chiamato Eilean Musdile.\nTrasporti.\nLismore \u00e8 collegata alla terraferma da traghetti che partono da Port Appin e Oban."}
{"id": "5791457", "revid": "736476", "url": "https://it.wikipedia.org/wiki?curid=5791457", "title": "Isola di Lismore", "text": ""}
{"id": "5791458", "revid": "736476", "url": "https://it.wikipedia.org/wiki?curid=5791458", "title": "Isola Lismore", "text": ""}
{"id": "5791459", "revid": "736476", "url": "https://it.wikipedia.org/wiki?curid=5791459", "title": "Lismore (Scozia)", "text": ""}
{"id": "5791462", "revid": "1573940", "url": "https://it.wikipedia.org/wiki?curid=5791462", "title": "Luswishi (Mpongwe)", "text": "Luswishi \u00e8 un ward dello Zambia, parte della Provincia di Copperbelt e del Distretto di Mpongwe."}
{"id": "5791463", "revid": "110157", "url": "https://it.wikipedia.org/wiki?curid=5791463", "title": "Latvijas kauss 1995", "text": "La Latvijas kauss 1995 fu la 53\u00aa edizione del torneo. Fu vinta dallo Skonto per la seconda volta nella sua storia.\nQuarti di finale.\nDisputarono i quarti le seguenti squadre:\nSemifinali.\nDisputarono le semifinali le seguenti squadre:"}
{"id": "5791464", "revid": "643662", "url": "https://it.wikipedia.org/wiki?curid=5791464", "title": "Coppa di Lettonia 1995", "text": ""}
{"id": "5791468", "revid": "71155", "url": "https://it.wikipedia.org/wiki?curid=5791468", "title": "Ben Feldman", "text": "Biografia.\nNasce nel Maryland dove suo padre Robert ha un'attivit\u00e0. Nel 2016 Feldman vive a Los Angeles ed \u00e8 socio di una casa vinicola chiamata Angelica Cellars. Dal 2013 \u00e8 sposato con l'attrice Michelle Mulitz.\nHa recitato a Broadway nell'adattamento teatrale de \"Il laureato\" con Alicia Silverstone e Kathleen Turner. Ha anche recitato come protagonista in \"The Perfect Man\" e vestito i panni del figlio di Fran Drescher nella serie televisiva \"A casa di Fran\".\nDal 2009 al 2011 ha preso parte alla serie televisiva \"Drop Dead Diva\" nel ruolo di Fred l'angelo custode. Feldman ha lasciato la serie all'inizio della quarta stagione anche se occasionalmente \u00e8 apparso in alcuni episodi.\n\u00c8 stato nominato agli Emmy Award come Outstanding Guest Actor in a Drama Series nel 2012 per la sua interpretazione di Michael Ginsberg nella serie TV \"Mad Men\".\nDal 2015 al 2021 \u00e8 diventato protagonista della serie comica statunitense \"Superstore\", nella quale interpreta la parte del commesso Jonah.\nDoppiatori italiani.\nNelle versioni in italiano dei suoi film, \u00e8 stato doppiato da:\nDa doppiatore \u00e8 sostituito da:"}
{"id": "5791483", "revid": "117344428", "url": "https://it.wikipedia.org/wiki?curid=5791483", "title": "Federacija (veicolo spaziale)", "text": "Federacija (in russo: \u0424\u0435\u0434\u0435\u0440\u0430\u0446\u0438\u044f, , federazione), in precedenza chiamata PPTS (\"Perspektivnaja Pilotiruemaja Transportnaja Sistema\", Sistema di trasporto pilotato futuro) o PTK NP (\"Pilotiruemyj Transportnyj Korabl' - Novogo Pokolenija\" Nave da trasporto pilotata di nuova generazione) \u00e8 un veicolo spaziale parzialmente riutilizzabile in fase di sviluppo da parte dell'Agenzia spaziale russa. Dovrebbe sostituire le Sojuz entro il 2024, ed essere impiegata in un eventuale programma lunare russo."}
{"id": "5791491", "revid": "599013", "url": "https://it.wikipedia.org/wiki?curid=5791491", "title": "Ema Klinec", "text": "Biografia.\nIn Coppa Continentale, la massima competizione femminile di salto prima dell'istituzione della Coppa del Mondo nella stagione 2012, ha esordito il 22 gennaio 2011 a Ljubno (16\u00aa), ha ottenuto il primo podio il 20 agosto 2011 a Oberwiesenthal (2\u00aa) e la prima vittoria il 2 marzo 2013 nella medesima localit\u00e0. In Coppa del Mondo ha esordito il 7 dicembre 2013 a Lillehammer nella gara a squadre mista (5\u00aa) e ha ottenuto il primo podio il 16 gennaio 2016 a Sapporo (2\u00aa). Ai successivi Mondiali di Lahti 2017, suo esordio iridato, si \u00e8 classificata 5\u00aa nel trampolino normale e 4\u00aa nella gara a squadre mista dal trampolino normale.\nAi XXIII Giochi olimpici invernali di , suo esordio olimpico, si \u00e8 classificata 14\u00aa nel trampolino normale; il 23 gennaio 2021 ha conquistato a Ljubno la prima vittoria in Coppa del Mondo e ai successivi Mondiali di Oberstdorf 2021 ha vinto la medaglia d'oro nel trampolino normale, quella d'argento nella gara a squadre e si \u00e8 classificata 6\u00aa nel trampolino lungo e 4\u00aa nella gara a squadre mista. Ai XXIV Giochi olimpici invernali di si \u00e8 classificata 5\u00aa nel trampolino normale."}
{"id": "5791494", "revid": "434395", "url": "https://it.wikipedia.org/wiki?curid=5791494", "title": "Han Hendrik Piho", "text": ""}
{"id": "5791508", "revid": "712828", "url": "https://it.wikipedia.org/wiki?curid=5791508", "title": "Mahou Tsukai Pretty Cure!", "text": ""}
{"id": "5791510", "revid": "767487", "url": "https://it.wikipedia.org/wiki?curid=5791510", "title": "Caraballeda", "text": "Caraballeda \u00e8 una citt\u00e0 del Venezuela, situata nello stato di Vargas e nel comune di Vargas, sulla costa del Mare dei Caraibi. Cos\u00ec come le altre citt\u00e0 della zona, il 15 dicembre 1999 venne devastata da un'inondazione, ricordata come tragedia di Vargas."}
{"id": "5791518", "revid": "125895194", "url": "https://it.wikipedia.org/wiki?curid=5791518", "title": "Religioni in Indonesia", "text": "Per quanto riguarda le religioni in Indonesia lo Stato si professa costituzionalmente laico, mentre il principio fondamentale filosofico di Pancasila \u00e8 quello che afferma la fede in un solo ed unico Dio (il monoteismo). Un certo numero di differenti religioni vengono praticate nel paese e la loro influenza collettiva sulla vita politica del paese, oltre che economica e culturale, \u00e8 assai significativa. La costituzione indonesiana garantisce la libert\u00e0 di culto e di espressione religiosa; purtuttavia, il governo riconosce solo sei religioni ufficiali (l'Islam, il protestantesimo, il cattolicesimo, l'induismo, il buddhismo e il confucianesimo).\nAnche se in base ai dati raccolti dalla \"Conferenza indonesiana sulla religione e la pace\" (ICRP) vi sono all'incirca almeno altre 245 forme religiose non ufficiali di varia ampiezza all'interno dell'Indonesia. La legge nazionale prevede che ogni cittadino in possesso di un documento di identit\u00e0 debba anche far riconoscere una persona con una di queste sei religioni, anche se poi risulta esser possibile lasciare quella specifica sezione vuota. Non viene invece riconosciuto l'agnosticismo o l'ateismo, mentre la bestemmia \u00e8 illegale.\nNel censimento del 2018 l'86.7% della popolazione si \u00e8 dichiarata musulmana (sunnita per oltre il 99%, seguaci dello sciismo per lo 0,5%, ahmadiyya per lo 0,2%), il 7.6% protestanti, il 3.12% cattolici, lo 1,74% induisti, buddhisti per lo 0.77%, confuciani per lo 0,03% mentre lo 0.04% aveva altre fedi ed infine lo 0,36% ha rifiutato di dichiarare la propria appartenenza.\nLa leadership politica indonesiana ha costantemente svolto un ruolo importante nella relazione reciproca tra i differenti gruppi religiosi, sia positivamente sia negativamente, promuovendo s\u00ec il rispetto ma nel contempo affermando il Pancasila ed attuando un programma di trasmigrazione che ha causato tutta una serie di conflitti nella regione orientale del paese.\nStoria.\nStoricamente l'immigrazione proveniente da India, Cina, Portogallo, penisola araba e dai Paesi Bassi si \u00e8 rivelato un importante contributo alla diversit\u00e0 di religione e di cultura interna; tuttavia tali aspetti sono col tempo mutati, soprattutto da quando sono state apportate alcune modifiche per soddisfare specificamente la cultura indonesiana.\nPrima dell'arrivo delle religioni abramitiche, il sistema di credenze popolare della regione era accuratamente influenzato dalla filosofia religiosa richiamantesi al Dharma, attraverso l'induismo e il buddhismo. Queste religioni furono portate nell'arcipelago indonesiano rispettivamente attorno ai secoli II e IV, quando i commercianti indiani giunsero sulle isole di Sumatra, Giava e Sulawesi, portando con s\u00e9 la propria fede. L'induismo, soprattutto la tradizione dello shivaismo, ha iniziato a svilupparsi nell'isola di Giava a partire dal V secolo. Attraverso le vie commerciali \u00e8 stato introdotto anche il buddhismo il quale si \u00e8 ulteriormente sviluppato durante il secolo successivo, con un certo numero di ind\u00f9 e buddhisti che hanno attivamente influenzato i vari regni allora costituitisi, come il Kutai, Srivijaya, Majapahit e la dinastia dei Sailendra.\nIl pi\u00f9 grande monumento buddhista esistente al mondo, Borobudur, \u00e8 stato fatto costruire dai Sailendra, ed intorno allo stesso periodo \u00e8 stato fatto erigere anche il complesso templare ind\u00f9 Prambanan. Il picco della civilt\u00e0 ind\u00f9-giavanese si \u00e8 verificato durante l'impero Majapahit nel XVI secolo, descritto come uno dei periodi d'oro nella storia dell'Indonesia.\nLa diffusione dell'Islam si \u00e8 verificata nel corso del XIV secolo. Provenienti dal Gujarat indiano, i musulmani s'introdussero attraverso la costa occidentale di Sumatra, per poi ampliare il proprio dominio verso Giava Orientale. Questo periodo vide anche lo stabilirsi di nuovi regni, questa volta sottoposti all'influenza islamica, come il sultanato di Demak, il principato di Pajang, il sultanato di Mataram ed infine il sultanato di Banten. Entro la fine del XV secolo vi furono una ventina di regni fondati sulle basi dell'Islam, il che riflette l'opera di dominazione musulmana svoltasi in Indonesia.\nI portoghesi introdussero il cattolicesimo nell'arcipelago, in particolare nell'isola di Flores ed in quella che sarebbe divenuta Timor Est. Il protestantesimo \u00e8 stato invece introdotto dagli olandesi nel corso del XVI secolo, con influenza sia da parte del luteranesimo che del calvinismo. Le aree che mantennero una tradizione rivolta all'animismo nella zona pi\u00f9 a orientale del paese, d'altro canto, hanno subito i principali sforzi di conversione forzata da parte degli olandesi, tra queste le isole Molucche, Sulawesi Settentrionale, Nusa Tenggara, la provincia di Papua e il Kalimantan. Pi\u00f9 tardi il cristianesimo si diffuse anche dai porti costieri del Borneo, con i missionari che arrivarono tra i Toraja di Sulawesi; vennero prese di mira parti di Sumatra, in particolare le persone Batak, che a tutt'oggi si ritrovano ad essere in prevalenza protestanti.\nCambiamenti significativi negli aspetti religiosi si sono verificati durante l'epoca del cosiddetto \"Nuovo Ordine\" (tra gli anni sessanta e novanta del Novecento). A seguito di un presunto tentativo abortito di colpo di stato (il \"movimento 30 settembre\"), avvenuto nel 1965, venne ufficialmente accusato il Partito Comunista indonesiano (PKI) e pi\u00f9 di un milione di persone furono uccise in una epurazione anti-comunista. Dopo gli incidenti il governo, autoproclamatosi difensore di un \"Nuovo Ordine\", cerc\u00f2 di sopprimere sistematicamente i sostenitori del PKI mediante l'applicazione di una politica per cui ognuno doveva scegliere una religione, con l'intento cos\u00ec di smascherare i comunisti che erano per lo pi\u00f9 atei.\nDi conseguenza ad ogni cittadino indonesiano \u00e8 stato richiesto di portare impressa sulla propria carta di identificazione anche l'indicazione delle personale religione professata; una tale politica ha provocato una massa di conversioni religiose, soprattutto per quanto concerne il cristianesimo; la stessa situazione \u00e8 accaduta con gli indonesiani delle etnie cinesi, che per lo pi\u00f9 erano confuciani, ma siccome il confucianesimo non era allora una delle religioni di stato riconosciute molti di questi hanno finito con il convertirsi al cristianesimo.\nReligioni riconosciute dallo stato.\nIslam.\nLa storia dell'Islam in Indonesia \u00e8 complessa e riflette le diversit\u00e0 delle culture dell'arcipelago. Ci sono prove di commercianti musulmani arabi che ivi giunsero gi\u00e0 a partire dall'VIII secolo. Dal XV secolo in poi la diffusione della religione musulmana fu accelerata attraverso l'opera missionaria di Maulana Malik Ibrahim (conosciuto anche Susan Gresik, originario di Samarcanda) a Sumatra e Giava, cos\u00ec come fece l'ammiraglio navigatore Zheng He (noto inoltre come Cheng Ho) nel nord di Giava.\nL'Islam indonesiano \u00e8 in molti casi meno meticolosamente praticante rispetto a quello del Medio Oriente; la maggior parte dei musulmani sono sunniti della scuola giuridico-religiosa detta sciafeismo.\nDopo le dimissioni del presidente Suharto, i politici sono stati nuovamente autorizzati a dichiarare una ideologia differente da quella Pancasila. Diversi partiti d'ispirazione musulmana hanno formato la loro ideologia seguendo i dettami della Sharia; nel 1999 il \"Crescent Star Party\" ha ottenuto la sesta posizione nelle elezioni legislative, mentre un decennio dopo lo stesso partito si \u00e8 classificato solo al decimo posto, laddove le formazioni pi\u00f9 moderate e caratterizzate da interpretazioni islamiche maggiormente tolleranti hanno ottenuto un significativo successo come ad esempio il \"Prosperous Justice Party\" il quale con quasi l'8% dei voti complessivi si \u00e8 piazzato al quarto posto.\nAhmadiyya.\nLa storia pi\u00f9 antica dell'Ahmadiyya in Indonesia risale ai primi giorni del suo secondo califfo, Mirza Basheer-ud-Din Mahmood Ahmad, quando durante l'estate 1925 (circa due decenni prima della rivoluzione e successiva guerra d'indipendenza indonesiana) uno dei missionari della comunit\u00e0 chiamato Rahmat Ali sbarc\u00f2 a Sumatra istituendo il movimento con appena 13 devoti provenienti da Tapaktuan, nella provincia di Aceh.\nLa comunit\u00e0 ha avuto una storia influente nello sviluppo religioso dell'Indonesia, ma nei tempi moderni ha dovuto affrontare una crescente intolleranza da parte delle istituzioni religiose del paese e con ostilit\u00e0 caratterizzate anche da aggressioni fisiche compiute da gruppi musulmani radicali. Oggi ci sono circa 400.000 musulmani ahmadi, sparpagliati su 542 filiali in tutta la nazione.\nCristianesimo.\nIl governo indonesiano riconosce ufficialmente le due principali suddivisioni cristiane, il protestantesimo e il cattolicesimo romano, come fossero due religioni separate.\nProtestantesimo.\nI protestanti formano una minoranza significativa in alcune parti del paese. Ad esempio, sull'isola di Sulawesi bel il 17% dei cittadini sono protestanti; in particolare a Tana Toraja - sede della popolazione Toraja - nella provincia di Sulawesi Meridionale, ed in Sulawesi Centrale. Inoltre fino al 65% del gruppo etnico dei Toraja \u00e8 di fede riformata. Anche quello dei Batak (popolo) abitanti nella Sumatra Settentrionale rappresentano un altro dei principali gruppi protestanti del paese; qui il cristianesimo vi \u00e8 stato portato originariamente dal missionario tedesco Ludwig Ingwer Nommensen, noto come apostolo delle persone Batak: egli ha dato il via alla \"Huria Kristen Batak Protestan (HKBP)\".\nGli indonesiani cinesi sono anch'essi una parte significativa della popolazione protestante, sparsi per tutta la nazione ma per la maggior parte concentrati nelle grandi aree urbane. Nel 2000 circa il 35% dell'etnia cinese professava il cristianesimo, tuttavia non vi \u00e8 un aumento continuativo tra le giovani generazioni. In alcune parti del paese interi villaggi appartengono a denominazioni differenti, come la chiesa Avventista, l'\"International Church of the Foursquare Gospel\" dei pentecostali, ai luterani, ai presbiteriani o infine all'Esercito della salvezza (Bala Keselamatan) a seconda del successo dell'azione missionaria.\nL'Indonesia ha attualmente due intere province a maggioranza protestante, che sono Papua (provincia indonesiana) e Sulawesi Settentrionale con, rispettivamente il 60 e il 64% dell'intera popolazione; a Papua essa \u00e8 la fede pi\u00f9 largamente praticata tra la popolazione nativa. Nel Nord dell'isola Sulawesi, invece, la popolazione Minahasan concentrata a Manado, si convert\u00ec al cristianesimo nel corso del XIX secolo. Attualmente la maggior parte dei nativi di Sulawesi Settentrionale praticano una qualche forma di protestantesimo, mentre coloro che sono trasmigrati da Giava e Madura professano l'Islam.\nCattolicesimo romano.\nIl cattolicesimo \u00e8 sbarcato in Indonesia con l'arrivo dei portoghesi, attraverso il commercio delle spezie. Molti di essi avevano l'aperto obiettivo di diffondere il cattolicesimo romano nell'arcipelago, a partire dalle Molucche, come avvenne nel 1534. Tra il 1546-7 uno dei pionieri tra i cristiani missionari, san Francesco Saverio, ha visitato le isole e sottoposto al battesimo diverse migliaia di persone del luogo.\nDurante l'epoca delle Indie orientali olandesi il numero dei praticanti cattolici \u00e8 sceso in maniera significativa, questo a causa della politica attuata di divieto della religione cattolica. L'ostilit\u00e0 degli olandesi nei confronti del cattolicesimo \u00e8 dovuta alla loro storia, ove guadagnarono la propria indipendenza dopo la guerra degli ottant'anni contro il governo dell'impero spagnolo cattolico.\nIl risultato pi\u00f9 significativo d'una tale politica si concentr\u00f2 e venne ottenuto nell'isola di Flores e a Timor Est; molti preti cattolici furono trascinati in prigione, sottoposti a dure punizioni e fatti sostituire dal clero protestante olandese. Un sacerdote cattolico venne giustiziato per aver celebrato la messa in prigione durante il mandato di Jan Pieterszoon Coen, il governatore generale dell'epoca.\nDopo la caduta della Compagnia olandese delle Indie orientali e con la legalizzazione del cattolicesimo nei Paesi Bassi a partire dai primi anni del XIX secolo, il clero cattolico olandese prevalse fino a dopo l'indipendenza dell'Indonesia.\nOltre a Flores, anche Giava Centrale mantiene tra i suoi abitanti un significativo numero di cattolici\nInduismo.\nL'induismo indonesiano assume un tono diverso rispetto a quello presente nelle altre parti del mondo. Ad esempio, in quanto formalmente denominato \"Agama Hindu Dharma\" (vedi l'induismo balinese), questi non ha mai fatto applicare quello che \u00e8 il sistema delle caste in India; \u00e8 inoltre ampiamente integrato con elementi nativi delle lingue austronesiane che venerano gli hyang o entit\u00e0 spirituali della natura e dagli antenati defunti.\nI poemi epici religiosi ind\u00f9, il \"Mah\u0101bh\u0101rata\" e il \"R\u0101m\u0101ya\u1e47a\", vengono espressi in maniera univoca nel teatro danzante di Wayang Kulit. In molte aree di Giava, induismo ed islam si sono fortemente influenzati a vicenda, in parte come conseguenza dell'assimilazione delle tradizioni Abangan e Kejawen.\nA partire dal 2007, il numero ufficiale dei praticanti ind\u00f9 \u00e8 stato di 10 milioni, il quarto maggior numero di induisti al mondo.\nI Sikh sono in genere registrati come ind\u00f9, perch\u00e9 il governo indonesiano non riconosce il Sikhismo come una religione autonoma.\nBuddhismo.\nIl buddismo \u00e8 la seconda pi\u00f9 antica religione in Indonesia, essendo giunta nel paese intorno al VI secolo. La storia del Buddhismo in Indonesia \u00e8 strettamente correlata alla storia dell'Induismo, cos\u00ec come un certo numero di imperi basati sulla cultura buddista sono stati stabiliti intorno al medesimo periodo. Come per l'Induismo, anche il Buddhismo ha subito un declino in seguito all'arrivo dell'Islam e del Cristianesimo. Oggi la maggioranza dei buddhisti \u00e8 composta da indonesiani di etnia cinese, ma in piccole minoranze esiste anche tra i giavanesi e i sasak (Lombok). \nConfucianesimo.\nIl confucianesimo ha le sue origini in Cina ed \u00e8 stato portato in Indonesia dai commercianti cinesi gi\u00e0 a partire dal III secolo.\nDati dei censimenti in materia di religione.\nLa religione era una variabile nel censimento indonesiano del 1961, 1971, 1980, 1990, 2000 e 2010 e in diverse indagini intercensuarie. A causa delle divisione considerate, i dati del censimento 1961 riguardanti la religione non sono stati pubblicati. Nel 1971, sono stati registrati tre gruppi di cristiani: cattolici, protestanti e altro. L'Annuario demografico delle Nazioni Unite 1979 elenca solo i dati presi collettivamente per tutti i cristiani. Nel censimento del 2000, solo i cattolici e protestanti erano disponibili come categorie distinte d cristiani.\nNota: il calo della popolazione cattolica tra il 1990 e il 2000 \u00e8 dovuto alla secessione di Timor Est nel 1999."}
{"id": "5791546", "revid": "72396", "url": "https://it.wikipedia.org/wiki?curid=5791546", "title": "Jay Sekulow", "text": "Sekulow \u00e8 anche presentatore di un talk show su radio e TV, ed un frequente ospite del Christian Broadcasting Network e di Fox News Channel.\nBiografia.\nJay Sekulow \u00e8 nato a Brooklyn, New York, figlio di Natalie (nata Wortman) e Stanley Sekulow, in una famiglia ebraica di origine ucraina. Sekulow e sua moglie, Pamela (McPherson), sono stati sposati dal 1978 e hanno due figli adulti, Jordan e Logan. Jordan Sekulow \u00e8 avvocato per l'ACLJ e Direttore delle Operazioni Internazionali. \u00c8 anche co-presentatore della programmazione radio e televisiva con suo padre. Logan ha brevemente recitato nella serie di Nickelodeon \"U-Pick Live\" nel 2005.\nSekulow \u00e8 cresciuto nell'ebraismo. Si \u00e8 convertito al cristianesimo al college e ora \u00e8 un ebreo messianico. Il suo fratello minore Scott \u00e8 il fondatore e il rabbino della Congregazione messianica ebraica \"Beth Adonai\" ad Atlanta, in Georgia. Sekulow serve anche come membro del Collegio dei Garanti per \"The Supreme Court Historical Society\" a Washington.\nCarriera da avvocato.\nCome giovane avvocato, Sekulow ha lavorato presso l'Ufficio del Consigliere Capo per l\"'Internal Revenue Service\" come avvocato fiscalista, portando cause alla Commissione Tributaria degli Stati Uniti per conto del Dipartimento del Tesoro degli Stati Uniti.\nNel 1992, Sekulow divenne il direttore della ACLJ dove ricopre il ruolo di Consigliere Capo.\nSekulow ha sostenuto casi davanti alla Corte Suprema degli Stati Uniti per pi\u00f9 di dieci volte durante la sua carriera. Si \u00e8 specializzato nel sostenere le questioni chiave del Primo Emendamento. Sekulow pi\u00f9 recentemente ha sostenuto davanti alla Corte Suprema il 12 novembre 2008 nel caso \"Pleasant Grove City v Summum\", caso No.07-665. Sekulow ha rappresentato la citt\u00e0, in questo caso per quanto riguarda il controllo del governo su monumenti e memoriali in luoghi pubblici di propriet\u00e0 del governo. Il caso si \u00e8 concluso nel febbraio successivo con la sentenza della Corte a favore della citt\u00e0.\nOltre al suo lavoro come avvocato presso la Corte Suprema Sekulow, come capo consigliere dell'ACLJ, ha presentato diversi dossier da \"amicus curiae\" a sostegno di tesi conservatrici. Sekulow \u00e8 intervenuto in caso-test, come \"Hamdi v. Rumsfeld\", \"Rasul v. Bush\", \"Gonzales v. Planned Parenthood\", e \"Hein v. Freedom from Religion Foundation\". Le sue argomentazioni nei casi \"Van Orden v. Perry\" e \"Wisconsin Right to Life v. FEC\" sono state citate dai giudici John Paul Stevens e John Roberts. Sekulow ha fatto da consulente a Robert e Mary Schindler durante la controversia che circonda la loro figlia, Terri Schiavo.\nMentre Sekulow \u00e8 ampiamente riconosciuto come un membro della destra cristiana, il suo dossier \"amicus\" nel caso \"Morse v. Frederick\" \u00e8 stato a sostegno della posizione della ACLU; Sekulow ha sostenuto che le scuole che vietano il discorso \"offensivo\" sarebbe anche in grado di vietare il discorso religioso con cui gli amministratori non fossero d'accordo.\nMedia.\nOltre ai suoi doveri di Consigliere Capo per la ACLJ, Sekulow \u00e8 presentatore del \"Jay Sekulow Live!\", programma radiofonico quotidiano con telefonate dal vivo, sindacato sulla radio terrestre, cos\u00ec come sulle radio satellitari XM e Sirius, che si concentra su temi giuridici e legislativi.\nSekulow \u00e8 presentatore di \"ACLJ This Week\", notiziario settimanale televisivo in onda su Trinity Broadcasting Network e Daystar.\nPolitica.\nSekulow \u00e8 ritenuto a Washington essere stato uno dei \"quattro cavalieri\" che hanno portato alla nomina del \"Chief Justice\" John G. Roberts alla Corte Suprema. Nel 2007, Sekulow ha sostenuto la campagna presidenziale di Mitt Romney. Si \u00e8 opposto alla costruzione di Park 51, un centro islamico nei pressi del sito del World Trade Center.\nControversie.\nNel novembre 2005, \"Legal Times\" ha pubblicato un articolo in cui sosteneva che Sekulow \"attraverso la ACLJ e una serie di entit\u00e0 interconnessa senza scopo di lucro e per fini di lucro, ha costruito un impero finanziario che genera milioni di dollari l'anno e supporta uno stile di vita sontuoso - con pi\u00f9 case, auto con autista e un jet privato che una volta egli ha usato per trasportare il giudice della Corte Suprema Antonin Scalia.\" Nell'articolo, ex donatori e sostenitori hanno sostenuto che Sekulow si impegni in un modello di auto-negoziazione per finanziare il suo \"stile di vita ad alta quota\". E, secondo una classifica stilata dall'American Institute of Philanthropy, un gruppo di controllo, Sekulow \u00e8 stato il 13\u00b0 dirigente pi\u00f9 pagato di un'organizzazione di beneficenza negli Stati Uniti."}
{"id": "5791547", "revid": "599013", "url": "https://it.wikipedia.org/wiki?curid=5791547", "title": "Lukas Klostermann", "text": "Biografia.\n\u00c8 fratello maggiore di Lisa, anch'essa calciatrice di ruolo portiere.\nCaratteristiche tecniche.\nGioca preferibilmente nel ruolo di terzino destro, ma \u00e8 anche in grado di operare sulla fascia sinistra e come centrale difensivo. Il suo piede preferito \u00e8 il destro.\nCarriera.\nClub.\nGiovanili.\nKlostermann ha fatto parte delle giovanili del FSV Gevelsberg, del SSV Hagen, del e del .\nBochum.\nHa esordito nelle file del Bochum in Zweite Bundesliga, la seconda serie del calcio tedesco, il 14 marzo 2014 contro l' da subentrante.\nRB Lipsia.\nIl 22 agosto dello stesso anno, a stagione gi\u00e0 iniziata, viene acquistato dal RB Lipsia per la somma di un milione di euro, esordendo dapprima nella Coppa di Germania il 29 ottobre 2014 contro l' e nella Zweite Bundesliga il 12 dicembre seguente contro il . Viene promosso con la sua squadra in Bundesliga durante la stagione 2015-2016. Ha esordito nella prima serie tedesca il 10 settembre 2016 contro il .. Il 12 settembre seguente ha subito un grave infortunio che lo terr\u00e0 fuori dal campo di gioco per tutta la stagione.\nNazionale.\nKlostermann ha fatto parte delle nazionali giovanili tedesche Under-17, Under-19 e Under-21 prendendo parte, con quest'ultima, all'Europeo 2019 di categoria, conquistando il secondo posto finale. Nel 2016 ha preso parte al torneo calcistico ai giochi di Rio de Janeiro con la nazionale olimpica, conquistando la medaglia d'argento in finale contro il Brasile. Esordisce con la nazionale maggiore il 20 marzo 2019 nella sfida amichevole giocata a Wolfsburg contro la Serbia."}
{"id": "5791549", "revid": "22356", "url": "https://it.wikipedia.org/wiki?curid=5791549", "title": "Saurostomus", "text": ""}
{"id": "5791551", "revid": "110157", "url": "https://it.wikipedia.org/wiki?curid=5791551", "title": "Viadotto elicoidale di Brusio", "text": "Il viadotto elicoidale di Brusio (in lingua tedesca: \"Kreisviadukt Brusio\") \u00e8 un ponte in pietra dalla forma elicoidale, che cerca di adattarsi al paesaggio circostante e che si trova sulla ferrovia del Bernina, patrimonio dell'UNESCO, a poca distanza dalla stazione di Brusio, nel Canton Grigioni, Svizzera italiana.\nIn occasione del 100\u00ba anniversario dell'inaugurazione dell'opera, fu adornato di una decorazione luminosa da farlo apparire come una torta di compleanno."}
{"id": "5791552", "revid": "61051", "url": "https://it.wikipedia.org/wiki?curid=5791552", "title": "Royal Thai Army", "text": ""}
{"id": "5791553", "revid": "22229", "url": "https://it.wikipedia.org/wiki?curid=5791553", "title": "Ebreo messianico", "text": ""}
{"id": "5791554", "revid": "61051", "url": "https://it.wikipedia.org/wiki?curid=5791554", "title": "Reale esercito thailandese", "text": ""}
{"id": "5791562", "revid": "114382707", "url": "https://it.wikipedia.org/wiki?curid=5791562", "title": "Personaggi di Candice Renoir", "text": "Questa voce contiene un elenco dei personaggi presenti nella serie televisiva francese \"Candice Renoir\".\nPrincipali.\nCandice Renoir.\nComandante Candice Renoir (interpretata da C\u00e9cile Bois) \u00e8 poliziotta, madre di quattro figli. Torna al lavoro dopo dieci anni di assenza ed \u00e8 subito alle prese con le nuove tecnologie, tanto che ha un rapporto difficile con il computer, ma la vera sfida per lei \u00e8 sconfiggere la diffidenza dei suoi sottoposti che inizialmente non accettano di buon grado la sua autorit\u00e0. Risolvendo lei stessa i primi casi, Candice riesce progressivamente a conquistare la stima dei giovani collaboratori e a instaurare con loro un rapporto umano.\nLa vita privata di Candice \u00e8 ancora pi\u00f9 complicata di quella lavorativa. Alle prese con tanti figli di et\u00e0 diverse, le vengono imputate le prolungate assenze da casa per il lavoro. Quasi divorziata dal marito Laurent, Candice inizia una relazione con l'attraente vicino di casa Herv\u00e9 che per\u00f2 alla fine della prima stagione la pone di fronte a una scelta difficile: avere un figlio. Candice rifiuta ed Herv\u00e9 si trasferisce, ma i due continuano a vedersi nella seconda stagione: nel frattempo la donna si riavvicina a Laurent, tanto che il marito le propone di tornare insieme. Candice sembra cedere, ma Laurent si trasferisce a Marsiglia perch\u00e9 si \u00e8 reso conto che Candice non \u00e8 pi\u00f9 innamorata di lui.\nNella quarta stagione ha una storia con Antoine.\nAntoine Dumas.\nCapitano Antoine Dumas (interpretato da Rapha\u00ebl Lenglet) \u00e8 colui il quale nutre il maggior risentimento verso Candice. Infatti, avrebbe dovuto essere lui il comandante della squadra, se non fosse arrivata lei per decisione delle alte sfere. Testardo e molto razionale, il contrario di Candice, Antoine non riconosce la sua autorit\u00e0 e le inimica il resto dell'\u00e9quipe. Quando per\u00f2 Candice risolve i casi al posto suo, Antoine minaccia di andarsene altrove: non potendo rinunciare alle qualit\u00e0 di Antoine, Candice lo sfida mettendo in palio il ruolo di comandante per chi riuscir\u00e0 a risolvere un caso. Candice vince e Antoine riconosce la sconfitta, accettando di lavorare sotto di lei. Con il tempo il rapporto migliora, tanto che al commissariato in molti iniziano a pensare che Antoine provi del tenero per Candice.\nGiocatore di rugby, Antoine ha scelto di fare il poliziotto contro la volont\u00e0 della famiglia. Nella seconda stagione si ritrova a collaborare con sua madre, avvocato difensore di uno dei sospettati di un caso sul quale stava indagando: quando la donna \u00e8 in pericolo, Antoine riesce a salvarla e riallacciano i loro rapporti. Nel nono episodio della seconda stagione viene colpito da un ricercato e finisce in coma. Nella terza stagione torna subito in servizio, sviluppando una pericolosa dipendenza dai farmaci, lasciando la squadra per un po' di tempo. Nella quarta stagione ha una storia con Candice.\nJean-Baptiste Medjaoui.\nBrigadiere Jean-Baptiste Medjaoui (interpretato da Mhamed Arezki) \u00e8 sposato e padre della piccola Lily. \u00c8 la prima persona con cui Candice riesce ad andare d'accordo, grazie anche alla recente paternit\u00e0 che lo porta a confidarsi spesso con lei su cosa fare con la bambina. Jean-Baptiste cerca di mediare tra Candice e Antoine, mettendo in dubbio le decisioni prese da quest'ultimo.\nSpesso \u00e8 costretto ad assentarsi dal lavoro per aiutare la moglie Audrey. Intuendo che il matrimonio tra loro non sta andando bene, soprattutto perch\u00e9 non dormono abbastanza, Candice e il resto della squadra aiutano Jean-Baptiste a badare a Lily. Nel finale della seconda stagione abbandona la squadra, costretto a trasferirsi dalla moglie Audrey impaurita per la sparatoria in cui \u00e8 rimasto vittima Antoine.\nChrystelle Da Silva.\nTenente Chrystelle Da Silva (interpretata da Gaya Verneuil) \u00e8 una persona molto fredda e riservata, complici alcuni traumi del passato che la rendono aggressiva quando vengono affrontati casi di uomini violenti o di giovani donne incinte. Infatti, Chrystelle nasconde ai colleghi di avere un figlio, Lukas, che stanno crescendo i suoi genitori.\nQualcosa si comincia a intuire quando nasce la piccola Lily: Chrystelle si rifiuta di vederla, adducendo ogni volta una scusa. Alla fine della prima stagione Candice le rivela di aver scoperto che ha un figlio: Chrystelle si arrabbia, ma poi accetta il suo consiglio di vedere uno psicologo. Nella seconda stagione appare pi\u00f9 rilassata, soprattutto da quando frequenta un allenatore di pallacanestro conosciuto durante un'indagine. Chrystelle porta il figlio Lukas a vivere con lei.\nPascale Ibarruri.\nPascale Ibarruri (interpretata da Alix Poisson) \u00e8 il medico legale di S\u00e8te. Essendo donna e pi\u00f9 o meno dell'et\u00e0 di Candice, rappresenta un importante conforto per lei nelle difficolt\u00e0 dei suoi primi giorni di lavoro. Conoscendola meglio Candice scopre che sarebbe dovuta diventare dottore a tutti gli effetti, ma in un momento di debolezza si \u00e8 ritirata all'ultimo anno di universit\u00e0 di medicina. Nella seconda stagione rassegna le dimissioni perch\u00e9 ha deciso di portare a termine gli studi.\nAline Jego.\nAline Jego (interpretata da Delphine Rich), sostituisce Pascale come medico legale dalla seconda stagione. Esperta e competente, entra subito in sintonia con Candice anche grazie alle comune origini parigine. Spigliata e decisamente libertina, Aline ha avuto due figli che per\u00f2 non vede mai. Nella quarta stagione \u00e8 indagata per favoreggiamento da una ex estremista di sinistra.\nYasmine Attia.\nYasmine Attia (interpretata da Samira Lachhab) \u00e8 il commissario di S\u00e8te. Sin dall'inizio non nutre simpatia per Candice, anzi si diverte a metterla in difficolt\u00e0 sommergendola di burocrazia e contestando ogni sua scelta.\nNella seconda stagione rimane incinta, ma nessuno sa chi \u00e8 il padre del bambino: si sospetta di Antoine, con il quale pare abbia avuto una fugace liason.\nHerv\u00e9 Mazzini.\nHerv\u00e9 Mazzini (interpretato da Alexandre Verga) \u00e8 il fisioterapista vicino di casa di Candice. Nella prima stagione iniziano a frequentarsi: la relazione platonica si trasforma ben presto in qualcosa di importante, ma Candice non se la sente di avere un figlio come vorrebbe Herv\u00e9 proprio ora che \u00e8 ritornata a lavorare. Per questo motivo Herv\u00e9 mette in vendita la casa e si trasferisce. I due continuano a frequentarsi nella seconda stagione, incontrandosi nel suo studio: il ritorno di fiamma di Laurent per Candice mette un freno alla loro passione, fino a quando Herv\u00e9 non rinuncer\u00e0 definitivamente alla donna.\nDavid Canovas.\nDavid Canovas (interpretato da St\u00e9phane Blancafort) \u00e8 il comandante della sezione Operazioni Speciali. Compare dalla seconda stagione, quando la sua squadra e quella di Candice devono collaborare al caso del furto in un casin\u00f2. Nonostante le reciproche diffidenze, riescono a chiudere le indagini.\nProva subito attrazione per Candice, ma lei cerca in tutti i modi di evitarlo perch\u00e9 sente di ricambiarlo e non \u00e8 interessata a nuove storie. Nel finale della seconda stagione i due si baciano fuori dall'ospedale dove Antoine \u00e8 appena uscito dal coma. Nella terza stagione stanno insieme e si rivela molto amico dei figli di Candice. Alla fine della quarta stagione scopre che Candice lo tradisce e la lascia.\nLaurent Renoir.\nLaurent Renoir (interpretato da Arnaud Giovaninetti) \u00e8 il marito di Candice con cui \u00e8 in corso la causa di separazione. Narciso e irresponsabile, il motivo per cui Candice lo ha lasciato \u00e8 il continuo cambio di lavoro che ha portato la famiglia a frequenti trasferimenti in giro per il mondo. Torna a casa nella prima stagione, preoccupato perch\u00e9 Candice trascura i figli, e tenta di riconquistare il loro affetto. Nella seconda stagione si trasferisce nella vecchia abitazione di Herv\u00e9, sperando di riallacciare i rapporti con la moglie. Fino a quando Laurent accetta una proposta di lavoro a Marsiglia.\nPersonaggi secondari.\nEmma Renoir.\nInterpretata da Clara Antoons, \u00e8 la primogenita di Candice e Laurent. Studentessa al liceo, Emma vive i problemi tipici dell'adolescenza. Nella seconda stagione ha la prima cotta per un compagno di scuola, conosciuto organizzato una protesta contro il cibo servito alla mensa scolastica.\nJules Renoir.\nInterpretato da \u00c9tienne Martinelli, \u00e8 il secondogenito di Candice e Laurent. Ha le idee molto chiare per il futuro: vuole diventare uno chef e per questo spesso trascura gli studi. Candice asseconda questa sua passione, anche perch\u00e9 le \u00e8 comodo avere il figlio che provvede a cucinare per tutta la famiglia quando rientra tardi dal lavoro. Laurent invece vorrebbe che si impegnasse di pi\u00f9 a scuola.\nL\u00e9o &amp; Martin Renoir.\nInterpretati da Alexandre Ruscher e Paul Ruscher, sono i pestiferi gemelli di Candice e Laurent. Ne combinano di tutti i colori, dimostrandosi pi\u00f9 furbi e smaliziati della loro et\u00e0: cambiano continuamente la suoneria del cellulare alla madre con versi di animali (soprattutto nella prima stagione), scaricano illegalmente da Internet e guardano film vietati ai minori.\nLaurette.\nInterpretata da Aude Forget, \u00e8 la ragazza alla pari assunta da Candice per badare ai figli. Inizialmente ha difficolt\u00e0, soprattutto con i gemelli quando le fanno sparire le chiavi di casa. Compare solo nella prima stagione.\nAudrey Medjaoui.\nInterpretata da Rapha\u00eblle Boitel, \u00e8 la moglie di Jean-Baptiste. I rapporti con il marito cambiano quando nasce Lily e, per timore di perderla, JB sar\u00e0 costretto a lasciare il lavoro per trasferirsi altrove."}
{"id": "5791564", "revid": "92723", "url": "https://it.wikipedia.org/wiki?curid=5791564", "title": "Josef Peka\u0159", "text": "Biografia.\nDiplomatosi in una scuola superiore di Mlad\u00e1 Boleslav, che prender\u00e0 poi il suo nome, Peka\u0159 studia storia a Praga. Inizia la sua carriera di storico gi\u00e0 durante gli studi, quando un suo articolo pubblicato sulla rivista universitaria \"Athenaeum\" di Tom\u00e1\u0161 Garrigue Masaryk, comprovato da reperti storici, dimostr\u00f2 che quello chiamato \"Manoscritto di Kr\u00e1l\u016fv Dv\u016fr\" (in ceco \"Rukopis kr\u00e1lov\u00e9dvorsk\u00fd\"), risalente con probabilit\u00e0 al XIII secolo, la cui autenticit\u00e0 aveva da molto tempo portato delle controversie nella societ\u00e0 ceca, era un falso, una contraffazione.\nOttiene la laurea all'universit\u00e0 Carolina nel 1893, con la tesi \"La candidatura di Ottocaro II al trono tedesco\". Dopo gli studi, trascorre un anno tra le universit\u00e0 di Erlangen e Berlino (Germania), prima di tornare in territorio boemo, prima a Mlad\u00e1 Boleslav e poi a Praga, insegnando nelle scuole superiori. Nel 1895 fonda la \"rivista storica ceca\", che dirige per una trentina d'anni. In questo periodo scrive \"La storia della congiura di Wallenstein\" (\"D\u011bjiny vald\u0161tejnsk\u00e9ho spiknut\u00ed\") e decide di rispondere a un articolo anti-ceco scritto da Theodor Mommsen, uno storico tedesco, dimostrando l'importanza della cultura ceca per l'Europa; la sua risposta \u00e8 pubblicata diverse volte e tradotta in pi\u00f9 lingue. Da quel momento, Peka\u0159 diviene un'autorit\u00e0 riconosciuta tra gli storici mitteleuropei. Nel 1901, \u00e8 nominato professore all'universit\u00e0 Carolina.\nNel 1903, con la pubblicazione \"La pi\u00f9 antica cronaca ceca\" (\"Nejstar\u0161\u00ed kronika \u010desk\u00e1\"), lo storico prova che quella che era definita \"leggenda di Kristi\u00e1n\" (testi latini circa le origini del cristianesimo nelle terre ceche e i primi santi cechi, Santa Ludmilla e San Venceslao), la cui origine era posta nel XIII secolo da Josef Dobrovsk\u00fd, in realt\u00e0 risaliva al decimo secolo (forse anche prima del 994).\nNel 1912 scrive e pubblica \"la filosofia ceca di Masaryk\": in questo libro difende se stesso e la scuola positivista di Jaroslav Goll contro gli attacchi degli scrittori che parteggiavano per Masaryk, il politico e storico Jan Herben e critica il metodo storiografico di Masaryk, rifiutandone l'affermazione, e contro il significato della storia ceca, che per Masaryk \u00e8 costituito da un'idea religiosa di umanit\u00e0. Inizia cos\u00ec una lunga polemica tra lui e Masaryk sulla storia della Boemia: secondo Peka\u0159 infatti la nazione boema nasce da una continuit\u00e0 arrivata dall'epoca barocca\n\"Jan \u017di\u017eka e la sua epoca\" (\"Jan \u017di\u017eka a jeho doba\"), scritta tra il 1927 e il 1933, \u00e8 la sua ultima opera di rilievo.\nNel 1931-1932 \u00e8 eletto rettore dell'universit\u00e0 Carolina. Era un membro della societ\u00e0 reale ceca delle Scienze."}
{"id": "5791583", "revid": "287204", "url": "https://it.wikipedia.org/wiki?curid=5791583", "title": "1. L\u012bga 2004", "text": "La 1. L\u012bga 2004 \u00e8 stata la 13\u00aa edizione della seconda divisione del calcio lettone dalla ritrovata indipendenza. La formazione riserve del Ventspils ha vinto il campionato, ma non era promuovibile in massima serie.\nStagione.\nNovit\u00e0.\nIl campionato fu allargato a 14 squadre, quattro in pi\u00f9 della stagione precedente. Vennero ammesse formazioni riserve di squadre della massima serie. Il Ditton, terzo nella stagione precedente, fu ripescato al posto del Gauja Valmiera, che rinunci\u00f2 all'iscrizione in massima serie; la seconda in classifica, infatti, era il Multibanka, divenuto formazione riserve dello Skonto e, come tale, non promuovibile.\nOltre a quattro formazioni riserve di squadre di massima serie furono promosse dalla 2. L\u012bga le prime due classificate del girone Vidzeme e la seconda del girone Kurzeme. Inoltre il Viola e il RAF, formazione di Jelgava, si fusero per dar vita al FK Jelgava.\nFormula.\nLe quattordici squadre partecipanti si affrontavano in turni di andata e ritorno per un totale di 26 incontri per squadra. La vincitrice veniva promossa in Virsl\u012bga 2005, la seconda partecipava ai play-off contro la penultima di Virsl\u012bga, mentre l'ultima classificata era retrocessa in 2. L\u012bga. Le formazioni riserve di squadre non potevano per\u00f2 essere promosse, per cui non se ne teneva conto per stabilire i club da promuovere.\nErano assegnati tre punti per la vittoria, uno per il pareggio e zero per la sconfitta."}
{"id": "5791595", "revid": "1005847", "url": "https://it.wikipedia.org/wiki?curid=5791595", "title": "Tommaso Tonello", "text": "Biografia.\nAttivo politicamente nella sua regione natale, nel 1914 organizza comizi in piazza contro la guerra e partecipa agli eventi della \"settimana rossa\" del mese di giugno, in cui si moltiplicarono comizi, manifestazioni e scontri fra nazionalisti e i socialisti.\nDopo la Prima Guerra mondiale, Tonello era gi\u00e0 fra i leader politici riconosciuti della Sinistra Piave, in una zona battezzata dei giornalisti \"feudo Tonello\" in quanto fu capace di riunire un nutrito seguito di mezzadri e contadini in cooperative in un'area tradizionalmente lontana dalle zone favorevoli al sindacalismo di classe come il Basso Piave. Eletto nelle file del Partito Socialista nel 1919, Tonello si schier\u00f2 rapidamente contro l'avanzare del Fascismo. \nContinu\u00f2 la lotta a favore dei mezzadri, il 3 agosto 1920 foment\u00f2 a Treviso un'imponente manifestazione di 5000 persone in Piazza Cavallerizza (oggi Viale Cadorna), a sostegno di quello che era stato definito il \"Patto Tonello\", ossia un nuovo patto colonico che proponeva di rimpiazzare la mezzadria con un canone d'affitto pagato in denaro. Nel 1921, gli scontri con gli squadristi si fanno pi\u00f9 regolari: un comizio ad Oderzo termina con spari e botte e, all'occasione di un altro comizio a Castelfranco Veneto, Tonello viene caricato su una macchina e riaccompagnato di forza a Treviso.\nNel marzo del 1922, Tonello denunciava, in una sua interrogazione alla Camera, l'attivit\u00e0 \u00ab\"di sindacati anonimi di capitalisti, di latifondisti\"\u00bb che di fatto, imponevano una mano di ferro sul lavoro mezzadrile.\nTonello fu, durante il Fascismo, confinato a Oderzo. \u00a0L\u00ec continu\u00f2 a venire perseguitato dagli squadristi in camicia nera, tanto che si rifugia a Lugano, citt\u00e0 che gi\u00e0 accoglieva un folto gruppo di rifugiati antifascisti, fra cui Randolfo Pacciardi, il giurista Egidio Reale. L\u00ec partecip\u00f2 al giornale Libera Stampa, fondato nel 1913 da un gruppo dissidente affinch\u00e9 si contrapponesse a \"L'aurora\", organo ufficiale del Partito Socialista Ticinese. Diventato redattore, scrive articoli denunciando la violenza politica di Mussolini e criticando la politica italiana.\nScappa in seguito in Francia, a Tolosa, assieme a Giuseppe Saragat, Luigi Campolonghi,\u00a0Giovanni Faraboli ed altri antifascisti italiani. Nel marzo del 1943, un funzionario della polizia politica italiana richiede l'arresto e la consegna del gruppo, ma questi evitano il fermo.\nDopo la guerra, ritornato in Italia, diviene membro dell'Assemblea costituente nelle file del Partito Socialista Italiano di Unit\u00e0 Proletaria ed in seguito, senatore della Repubblica durante la prima legislatura."}
{"id": "5791596", "revid": "830939", "url": "https://it.wikipedia.org/wiki?curid=5791596", "title": "Futebol Clube Pa\u00e7os de Ferreira 2014-2015", "text": "Questa voce raccoglie le informazioni riguardanti il Pa\u00e7os de Ferreira nelle competizioni ufficiali della stagione 2014-2015."}
{"id": "5791605", "revid": "1851848", "url": "https://it.wikipedia.org/wiki?curid=5791605", "title": "Oleksandr Abramenko", "text": "Biografia.\nIn Coppa del Mondo ha esordito l'8 gennaio 2006 a Mont Gabriel (18\u00ba), ha ottenuto il primo podio il 25 febbraio 2012 a Minsk (2\u00ba) e la prima vittoria il 1\u00ba marzo 2015 nella medesima localit\u00e0.\nIn carriera ha partecipato a quattro edizioni dei Giochi olimpici invernali, (27\u00ba nei salti), (24\u00ba nei salti), (6\u00ba nei salti) e (medaglia d'oro), e a sette dei Campionati mondiali ottenendo come miglior risultato il secondo posto nei salti a Park City 2019.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nAE = salti"}
{"id": "5791609", "revid": "484362", "url": "https://it.wikipedia.org/wiki?curid=5791609", "title": "Xenoophorus captivus", "text": "Xenoophorus captivus , \u00e8 un pesce d'acqua dolce appartenente alla famiglia Goodeidae, sottofamiglia Goodeinae, nonch\u00e9 unico rappresentante del genere Xenoophorus.\nDistribuzione e habitat.\nQuesta specie \u00e8 endemica del bacino idrografico del Rio P\u00e1nuco, in Messico dove predilige acque basse con fondali sabbiosi.\nDescrizione.\nI maschi raggiungono una lunghezza massima di 5 cm, le femmine 7.\nRiproduzione.\nCome tutti i Godeidi, la fecondazione \u00e8 interna. La gestazione dura circa 55 giorni, dopodich\u00e9 la femmina partorisce da 10 a 25 avannotti.\nAlimentazione.\nSi nutre prevalentemente di alghe.\nAcquariofilia.\n\"X. caprivus\" \u00e8, sebbene poco diffusa in commercio, una specie allevata in acquario."}
{"id": "5791629", "revid": "15756", "url": "https://it.wikipedia.org/wiki?curid=5791629", "title": "Museo civico multimediale", "text": "Il Museo civico multimediale di Padula \u00e8 una struttura comunale, situata nel centro storico del paese, nei pressi del Municipio, che si estende su due livelli.\nStoria.\nDopo l'acquisto da parte del Comune della ex casa Brando, la struttura originale ha subito delle modifiche e degli ammodernamenti per dare alla luce un museo dalla natura multimediale che permette ai visitatori di conoscere la storia di Padula e del Vallo di Diano attraverso l'approfondimento dell'archeologia del territorio e della storia del periodo Risorgimentale (dal 1799 al 1857) che ha visto coinvolti molti personaggi del luogo nelle vicende liberali.\nMostre.\nGli ospiti del museo possono visitare la casa museo di un'erudita immaginario del posto ed essere coinvolti in una esperienza interattiva attraverso l'apertura di cassetti, sportelli e scrivanie per vedere filmati e testimonianze virtuali di rivoluzioni mancate, di vite di briganti, cartografie, libri su cui scorrono documenti, atti a raccontare la storia di Padula e del Vallo di Diano.\nIl \"clou\" della visita \u00e8 nell'ultima stanza, piena di specchi, dove i protagonisti sono proprio i visitatori. Qui si celebra il processo a Carlo Pisacane ed ai suoi \u201ctrecento giovani e forti\u201d. Alla fine la giuria composta dagli stessi ospiti, potr\u00e0 votare e Carlo Pisacane esporr\u00e0 il suo punto di vista, a seconda dell'esito del voto."}
{"id": "5791631", "revid": "520351", "url": "https://it.wikipedia.org/wiki?curid=5791631", "title": "Keith Thurman", "text": "Soprannominato \"One Time\", \u00e8 detentore delle cinture WBA e WBC dei pesi welter. Dal 2013 al 2015 \u00e8 stato campione WBA \"ad interim\". Si distingue per il suo stile di combattimento molto aggressivo e per la potenza dei suoi colpi.\nCarriera.\nThurman compie il suo debutto da professionista il 9 novembre 2007, sconfiggendo il panamense Kensky Rodney per KO tecnico alla prima ripresa.\nIl 4 marzo 2017 aggiunge alla sua corona il titolo WBC, grazie ad una vittoria per decisione non unanime contro l'imbattuto campione Danny Garc\u00eda al Barclays Center di Brooklyn, dinnanzi a 16.000 spettatori. Con tale prestazione diviene cos\u00ec il primo pugile ad unificare le cinture di categoria sin dal ritiro di Mayweather nel 2015."}
{"id": "5791632", "revid": "287204", "url": "https://it.wikipedia.org/wiki?curid=5791632", "title": "Characodon lateralis", "text": "Characodon lateralis , \u00e8 un pesce d'acqua dolce appartenente alla famiglia Goodeidae, sottofamiglia Goodeinae.\nDistribuzione e habitat.\nQuesta specie \u00e8 diffusa nel territorio di Durango in Messico dove abita torrenti di acqua pulita e densamente vegetati.\nDescrizione.\nI maschi raggiungono una lunghezza massima di 4 cm, le femmine 5,5 cm.\nRiproduzione.\nCome tutti i Godeidi, la fecondazione \u00e8 interna. La gestazione dura circa 55 giorni, dopodich\u00e9 la femmina partorisce da 5 a 20 avannotti.\nAlimentazione.\nSi nutre prevalentemente di alghe.\nAcquariofilia.\n\"Characodon lateralis\" \u00e8, sebbene poco diffusa in commercio, una specie allevata in acquario."}
{"id": "5791633", "revid": "270833", "url": "https://it.wikipedia.org/wiki?curid=5791633", "title": "Panzergruppe 2", "text": ""}
{"id": "5791636", "revid": "164392", "url": "https://it.wikipedia.org/wiki?curid=5791636", "title": "EAN 2", "text": ""}
{"id": "5791637", "revid": "164392", "url": "https://it.wikipedia.org/wiki?curid=5791637", "title": "EAN 5", "text": ""}
{"id": "5791640", "revid": "121407835", "url": "https://it.wikipedia.org/wiki?curid=5791640", "title": "Sousa Esporte Clube", "text": "Il Sousa Esporte Clube, noto anche semplicemente come Sousa, \u00e8 una societ\u00e0 calcistica brasiliana con sede nella citt\u00e0 di Sousa, nello stato della Para\u00edba.\nStoria.\nIl club \u00e8 stato fondato il 10 luglio 1991. Il Sousa ha vinto il Campeonato Paraibano Segunda Divis\u00e3o nel 1991, e il Campionato Paraibano nel 1994 e nel 2009. Ha partecipato al Campeonato Brasileiro S\u00e9rie C nel 1994, dove \u00e8 stato eliminato alla seconda fase dal CSA. Il Sousa ha partecipato alla Coppa del Brasile per la prima volta nel 1995, dove \u00e8 stato eliminato al turno preliminare dal Flamengo. Ha partecipato alla S\u00e9rie C nel 1995, dove \u00e8 stato eliminato alla terza fase dall'Icasa. Il club \u00e8 stato eliminato alla terza fase dal Sergipe nella S\u00e9rie C 2003. Il Sousa ha partecipato alla Coppa del Brasile nel 2008, dove \u00e8 stato eliminato al primo turno dal Vit\u00f3ria. Il club ha partecipato di nuovo alla Coppa del Brasile nel 2010, dove \u00e8 stato eliminato al primo turno dal Vasco da Gama."}
{"id": "5791643", "revid": "1318658", "url": "https://it.wikipedia.org/wiki?curid=5791643", "title": "Road", "text": "ROAD, il servizio delle risorse open access accademiche, \u00e8 un servizio offerto dall'ISSN International Centre con il supporto del Communication and Information Sector dell'UNESCO. Partito come versione beta il 16 dicembre 2013, ROAD \u00e8 stato sviluppato nel 2014 (estensione della rete, approfondimento delle peculiarit\u00e0, ...)\nROAD fornisce un accesso libero a una sottocategoria del registro ISSN. Questa sottocategoria comprende record bibliografici che descrivono risorse accademiche dell'Open Access a cui \u00e8 stato assegnato un ISSN dal ISSN Network; riviste, proceedings di conferenze e repositories accademici. I record ROAD sono scaricabili in formato MARC XML e sono disponibili nelle tre liste di risorse RDF (bag, sequence, alternative).\ni record bibliografici sono arricchiti, quando appropriati, da metadati della rete delle risorse da indicizzare, astrarre, dai daabase delle citazioni, dai registri e dagli indicatori delle riviste.\nROAD si propone quattro obiettivi:\nIdentificazione delle risorse accademiche OA fra le risorse a cui \u00e8 stato assegnato un numero ISSN dal Network ISSN (identificazione retrospettiva e al tempo stesso assegnazione dell'ISSN.\nNel luglio del 2013, l'International ISSN Centre ha iniziato a identificare le risorse accademiche OA fra le 130,000 risorse online a cui era stato assegnato un ISSN dal network ISSN a partire dalla fine degli anni '90. Questa identificazione retrospettiva \u00e8 stata proseguita e completata nel 2014. In parallelo, e dall'ottobre del 2013, i centri nazionali ISSN identificano le risorse accademiche OA nel momento dell'assegnazione dell'ISSN fornendo uno specifico codice ai record ISSN.\nControllo/Aggiornamento dei record ISSN\nI records ISSN generati dopo la partenza del progetto ROAD e che descrivono risorse accademiche OA sono controllati e aggiornati quando necessario (url, editori, ...)\nFunzionamento.\nIl sito web di ROAD conta su un processo a tre livelli:\nL'identificazione delle risorse accademiche OA fra le risorse a cui \u00e8 stato assengato un numero ISSN dal network ISSN (identificazione retrospettiva e allo stesso tempo di assegnazione ISSN).\nNel luglio del 2013, l'International ISSN Centre ha iniziato a identificare le risorse accademiche fra le 130,000 risorse online a cui era stato assegnato un ISSN dal network ISSN a partire dalla fine degli anni '90. Questa identificazione retrospettiva \u00e8 stata proseguita e completata nel 2014. In parallelo, e dall'ottobre del 2013, i centri nazionali ISSN identificano le risorse accademiche OA nel momento dell'assegnazione dell'ISSN fornendo uno specifico codice ai record ISSN."}
{"id": "5791645", "revid": "287204", "url": "https://it.wikipedia.org/wiki?curid=5791645", "title": "Ilyodon furcidens", "text": "Ilyodon furcidens , \u00e8 un pesce d'acqua dolce appartenente alla famiglia Goodeidae, sottofamiglia Goodeinae.\nDistribuzione e habitat.\nQuesta specie \u00e8 diffusa nei bacini dei fiumi Armer\u00eda e Ameca, in Messico.\nDescrizione.\nI maschi raggiungono una lunghezza massima di 7 cm, le femmine 9 cm.\nRiproduzione.\nCome tutti i Godeidi, la fecondazione \u00e8 interna.\nAcquariofilia.\n\"Ilyodon furcidens\" \u00e8, sebbene poco diffusa in commercio, una specie allevata in acquario."}
{"id": "5791658", "revid": "1573940", "url": "https://it.wikipedia.org/wiki?curid=5791658", "title": "Peronochaeta dubia", "text": "Peronochaeta dubia () \u00e8 un anellide marino estinto, appartenente ai policheti. Visse nel Cambriano medio, e i suoi resti fossili vennero scoperti nell'area di Burgess Shale nella Columbia Britannica dal geologo e paleontologo statunitense Charles Doolittle Walcott."}
{"id": "5791659", "revid": "78166395", "url": "https://it.wikipedia.org/wiki?curid=5791659", "title": "Pisanosauro", "text": ""}
{"id": "5791660", "revid": "78166537", "url": "https://it.wikipedia.org/wiki?curid=5791660", "title": "Cristianesimo cattolico", "text": ""}
{"id": "5791661", "revid": "1573940", "url": "https://it.wikipedia.org/wiki?curid=5791661", "title": "Parasphaerichthys", "text": "Parasphaerichthys , \u00e8 un genere di pesci d'acqua dolce, appartenente alla famiglia Osphronemidae, sottofamiglia Luciocephalinae.\nSpecie.\nAl genere appartengono 2 specie:"}
{"id": "5791666", "revid": "486946", "url": "https://it.wikipedia.org/wiki?curid=5791666", "title": "Grappling", "text": ""}
{"id": "5791668", "revid": "122389215", "url": "https://it.wikipedia.org/wiki?curid=5791668", "title": "Solenne Pubblica Esposizione di Arti e Manifatture", "text": "La Solenne Pubblica Esposizione di Arti e Manifatture \u00e8 considerata la prima esposizione universale nell'Italia preunitaria ed ebbe luogo ad Napoli a partire dal 1\u00ba maggio 1853. Ad essa segu\u00ec la lunga serie di esposizioni universali di cultura e industria, dall'Ottocento ad oggi.\nL'Esposizione fu promossa da Ferdinando II di Borbone per presentare i migliori esempi del sapere tecnico e artistico della parte continentale del Regno delle Due Sicilie. Nel dicembre del 1852 Ferdinando affid\u00f2 il progetto ad una Commissione presieduta dal Cav. Felice Santangelo, Presidente del Reale Istituto d'Incoraggiamento di Napoli, un'affiliazione scientifica fondata nel 1806 da Giuseppe Bonaparte. Il Cavaliere fu affiancato da tre Soci ordinari, insigni ingegneri e scienziati dell'epoca.\nSi scelse come luogo il maestoso edificio municipale della contrada di Tarsia, oggi conosciuto come Palazzo Spinelli di Tarsia, che ospitava il suddetto Istituto di incoraggiamento.\nNello spazio centrale dell'edificio si allest\u00ec una galleria lunga circa trenta metri e larga quasi 15, a cui si aggiungeva altri due recinti da circa 170 metri quadrati l'uno dando luogo a una superficie di oltre 1000 metri quadrati, divisa in cinque parti tra loro collegate. Prima di aprire le sale al pubblico, una volta allestite, esse furono visitate dalla Famiglia Reale, che si congratul\u00f2 del lavoro fatto col Ministro dell'Interno, il commendatore Murena.\nLa mostra, che fu visitata da migliaia di persone, si articol\u00f2 in due sezioni: materiali tessili e materiali in metallo."}
{"id": "5791669", "revid": "109651", "url": "https://it.wikipedia.org/wiki?curid=5791669", "title": "The X-Files (miniserie televisiva)", "text": ""}
{"id": "5791689", "revid": "844563", "url": "https://it.wikipedia.org/wiki?curid=5791689", "title": "Coppa Italia Dilettanti (Fase C.N.D.) 1994-1995", "text": "La Fase C.N.D. della Coppa Italia Dilettanti 1994-95 \u00e8 un trofeo di calcio cui partecipano le squadre militanti nel Campionato Nazionale Dilettanti 1994-1995. Nel 1994-95 viene disputata la 14\u00aa edizione. La vincente disputa la finale per la Coppa Italia Dilettanti contro la vincente della Fase Eccellenza.\nBreve regolamento.\nNella prima fase le 162 squadre del Campionato Nazionale Dilettanti vengono raggruppate sia in gare di andata e ritorno che in triangolari. In seguito vi sono i trentaduesimi di finale, i sedicesimi, gli ottavi, i quarti, le semifinali e la finale."}
{"id": "5791691", "revid": "110157", "url": "https://it.wikipedia.org/wiki?curid=5791691", "title": "Latvijas kauss 1992", "text": "La Latvijas kauss 1992 fu la 51\u00aa edizione del torneo. Fu vinta dallo Skonto per la prima volta nella sua storia; fu la prima edizione dalla ritrovata indipendenza lettone.\nQuarti di finale.\nDisputarono i quarti le seguenti squadre:\nSemifinali.\nDisputarono le semifinali le seguenti squadre:"}
{"id": "5791693", "revid": "767487", "url": "https://it.wikipedia.org/wiki?curid=5791693", "title": "Caccia all'anatra", "text": "Caccia all'anatra (\"Daffy Duck and Egghead\") \u00e8 un film del 1938 diretto da Tex Avery. \u00c8 un cortometraggio d'animazione della serie \"Merrie Melodies\" uscito il 1\u00ba gennaio 1938, prodotto dalla Leon Schlesinger Productions e distribuito dalla Warner Bros. Pictures, nonch\u00e9 la seconda apparizione di Daffy Duck dopo \"Caccia alle anatre\"; inoltre \"Caccia all'anatra\" \u00e8 la rielaborazione a colori di quest'altro cortometraggio.\nTrama.\nIl cartone inizia con Egghead, vestito da cacciatore, che cerca di stanare un'anatra, ma viene continuamente disturbato dalla sagoma di una persona del pubblico che si alza in continuazione. Dopo averlo avvertito due volte di sedersi e di fare silenzio per non spaventare l'animale, Egghead, scocciato, gli spara.\nSentendo nuovamente il verso dell'anatra nell'erba alta, il cacciatore si avvicina e viene morso nel naso da Daffy Duck (proprio come Porky Pig in \"Caccia alle anatre\"). L'anatra si mette a ridere ed a saltare, per poi nascondersi nuovamente. Egghead usa un'esca a molla per stanare l'animale, ma Daffy gliela riporta indietro con tanto di cartello sbeffeggiante. Mentre i due continuano a lottare, arriva una tartaruga che separa i due contendenti e consegna loro delle pistole, costringendoli ad un duello. Egghead viene nuovamente gabbato da Daffy e riprende il suo fucile. L'anatra allora si mette una mela sopra la testa, ma il cacciatore manca continuamente il bersaglio, nonostante Daffy si avvicini sempre di pi\u00f9 a lui. Alla fine, Daffy mette un paio d'occhiali a Egghead ed un cartello con scritto \"cieco\" e si allontana, esprimendo il suo disappunto.\nDopo aver cantato una variante di The Merry-Go-Round broke down e dopo altri inutili tentativi, Daffy viene finalmente catturato da Egghead, ma mentre quest'ultimo esulta, arriva un'ambulanza dalla quale esce fuori un'altra anatra. Questa ringrazia il cacciatore per avere catturato Daffy e gli dice che questi \u00e8 completamente matto. Subito dopo, insieme a Daffy, si mette a schernire nuovamente Egghead ed insieme si tuffano nel lago, ridendo e saltando. Egghead, esasperato, si unisce a loro, ridendo e saltando alla stessa maniera delle due anatre."}
{"id": "5791696", "revid": "643662", "url": "https://it.wikipedia.org/wiki?curid=5791696", "title": "Coppa di Lettonia 1992", "text": ""}
{"id": "5791697", "revid": "709565", "url": "https://it.wikipedia.org/wiki?curid=5791697", "title": "Joshua Tree (California)", "text": "Joshua Tree \u00e8 un census-designated place degli Stati Uniti d'America, situato nella contea di San Bernardino dello stato della California.\nGeografia fisica.\nSecondo l'Ufficio del censimento degli Stati Uniti d'America, Joshua Tree si estende su una superficie di . La citt\u00e0 si trova a sul livello del mare e si trova nell'High Desert della California.\nLa cittadina \u00e8 sede del Parco nazionale del Joshua Tree.\nSociet\u00e0.\nEvoluzione demografica.\nAl censimento del 2000, Joshua Tree contava abitanti, passati a nel 2010."}
{"id": "5791703", "revid": "84184", "url": "https://it.wikipedia.org/wiki?curid=5791703", "title": "Sergio Vacchi", "text": "Biografia.\nSergio Vacchi nasce a Castenaso, nel bolognese. Il padre, di origini contadine, aveva fatto fortuna nel dopoguerra grazie ad alcuni investimenti con la dote della moglie, originaria di una famiglia di proprietari terrieri del bolognese.\nSergio Vacchi viene fin da bambino mandato a studiare a Bologna dove frequenta il liceo classico al Collegio San Luigi dei Padri Barnabiti. Di carattere solitario e inquieto, legge molto. Si iscrive a Giurisprudenza ma dopo due esami lascia l'universit\u00e0 per dedicarsi a tempo pieno alla pittura.\nInizia da autodidatta e segue delle lezioni private nello studio del pittore Garzia Fioresi.\n1946 - 1968.\nNel 1946 affitta uno studio in via Borgonuovo, dipinge contrapponendosi alla visione pittorica di un'importante personalit\u00e0 bolognese dell'epoca: Giorgio Morandi. In particolare, secondo alcune fonti, la scelta di grandi tele \u00e8 da leggersi come rifiuto del piccolo formato \"borghese\" dei quadri di Morandi.\nFrequenta la facolt\u00e0 di Lettere per assistere alle lezioni dello storico Roberto Longhi. In quegli anni conosce Francesco Arcangeli, allievo del Longhi, che diventa suo amico, promotore e confidente.\nNel 1951 espone la sua prima personale alla Galleria del Milione di Milano.\nInfatuato della pittura di Van Gogh, subisce fortemente l'influenza del Picasso di \"Guernica\" e del postcubismo, appassionandosi del connubio tra ricerca formale e impegno sociale.\nNel 1955 \u00e8 in un nuovo studio, in via San Gervasio.\nTra il 1952 e il 1955 abbandona le suggestioni picassiane a favore del naturalismo, abbracciando gli insegnamenti del C\u00e9zanne delle vedute della montagna di Sainte-Victoire, dedicandosi ad un dialogo solitario con la natura e con la luce naturale, dipingendo paesaggi padani.\nA febbraio del 1956 nasce il figlio Matteo.\nLa ricerca pittorica lo porta verso la poetica dell'lnformale e una pittura violenta e istintiva che distingue le sue opere tra il 1956 e il 1962. Comincia a farsi una nomea nell'ambiente artistico e nel 1958 \u00e8 alla Biennale di Venezia.\nNel 1958, la mostra di pittura contemporanea italiana a Copenaghen, e l'esposizione alla Contemporaries Gallery di New York lo fanno conoscere a livello internazionale. Nello stesso anno \u00e8 di nuovo alla Biennale.\nNel 1959 si trasferisce a Roma, dove frequenta gli storici dell'arte Dario Micacchi, Enrico Crispolti e Giorgio Di Genova, che nel 1970 scrive la monografia Vacchi informale ( Fratelli Pozzo, Torino).\nVive per un breve periodo in via De Carolis, per poi affittare un appartamento-studio in piazza San Lorenzo in Lucina dove resta fino al 1997.\nTra gli artisti romani, stringe amicizia con Ennio Calabria, Renato Guttuso, Federico Fellini, Mario Missiroli, Piera Degli Esposti, Giuliana Calandra, Vittorio De Sica, Marina Malfatti, Goffredo Parise, Paolo Volponi e altri.\nGi\u00e0 apprezzato da critici e galleristi, negli anni sessanta viene cercato dai grandi collezionisti, tra cui Sophia Loren e Carlo Ponti.\nTra il 1962 e il 1968 dipinge tre cicli pittorici, superando l'Informale e aggiornando il suo personale discorso sul sociale: \" Il Concilio\", \"La morte di Federico II di Hohenstaufen\" e \"Galileo Galilei semper\", quest'ultimo sul tema del potere.\nNel 1963 una sua opera viene esposta alla mostra \"Contemporary Italian Paintings\", allestita in alcune citt\u00e0 australiane.\nNel 1965 prende in sposa Letizia Balboni, separatasi da poco da Michelangelo Antonioni.\nViaggia in Germania, dove trova affinit\u00e0 con autori nordici quali George Grosz, Mathias Griinewald, K\u00e4the Kollwitz, Franz Radzwill, e altri, e scopre Otto Dix.\nNel 1968, in piena contestazione, Vacchi abbandona il tema del potere e si dedica per cinque anni al \"Ciclo del pianeta\", che si concluder\u00e0 nel 1973 con l'immensa tela \"Finisterre\". Nelle sue opere Vacchi si rifugia nel sogno, nelle visioni surreali e fantastiche, fatte di uomini, donne, animali, ma anche di strani corpi contorti e avvinti, in un paesaggio deserto e abbandonato.\n1969 - 1989.\nGli anni settanta e ottanta sono intensi di lavoro e manifestazioni: si susseguono numerose le esposizioni nelle gallerie italiane e aumentano i saggi critici di storici e amici. Nel 1973 a Roma la Galleria il Gabbiano espone la tela \"Finisterre l'ultimo quadro del ciclo del Pianeta eseguito nel 1972.\"\nNel 1974 il suo immaginario pittorico continua ad evolversi con un nuovo ciclo, quello delle \"Piscine lustrali\": sono tele dense di contenuti sensuali ed erotici in cui compaiono le presenze costanti di tre-colonne fallo avviluppate in un'atmosfera cupa e desolata. Rari e solitari personaggi abitano questi spazi nebulosi e fumosi, in cui le esalazioni delle piscine ormai inquinate e infette ci riportano alla memoria gli inferi danteschi.\nSempre nel 1974 Vacchi \u00e8 presente alla mostra \"Itinerario mitologico\" con catalogo a cura di Giuliano Briganti presso la Galleria dell'Oca di Roma insieme a Boecklin, de Chirico e Savinio.\nNel 1975 realizza quattro grandi tele (cm 460X300): \"Della Melanconia, Perch\u00e9 il Pianeta, Intorno al Buonarroti, Della perdita o del Ritrovamento\", opere che rappresentano un'ulteriore interrogazione dell'artista nei confronti dell'esistenza umana.\nLa Galleria d'arte moderna di Bagheria ospita nel 1977 un ciclo (circa 50 tele) che Vacchi realizza, in questo stesso anno, ispirato alle visione mostruose di Villa Palagonia.\nTra il 1978 e il 1979 esegue una serie di dipinti intitolata i \"Capricci\": si tratta di opere su supporto ligneo raffiguranti in particolare modo conchiglie o entit\u00e0 amorfe disperse in ambientazioni sabbiose e crepuscolari. I colori a cui Vacchi affida il proprio discorso artistico sono sempre quelli metallici dell'oro e dell'argento.\nAl 1980 risalgono una serie di opere raffiguranti i \"Tetti di Roma\", sono quadri incentrati sullo studio della luce e del colore in particolari ore del giorno: dai tramonti con i rossi che tendono al bruno, o quelle dell'alba con tonalit\u00e0 degli ocra.\nSempre negli anni Ottanta inizia il ciclo delle \"Porte iniziatiche\", si tratta di vere porte di legno che l'artista usa come supporto di pittura; la porta in questo caso \u00e8 vista come simbolo di ambiguit\u00e0: movimento doppio, metafora degli arrivi e delle partenze, del passato e del futuro.\nDal 1983 al 1986 Vacchi \u00e8 impegnato in un nuovo ciclo \"Stanze della Nekyia\". Sono personaggi rappresentati in luoghi chiusi, appunto in interni di stanze, circondati da pochi oggetti; l'utilizzo dell'oro va aumentando in queste tele che acquistano preziosit\u00e0 grazie anche alla trattazione minuziosa degli sfondi.\nNel 1988 Vacchi riscopre \"Marcel Proust\": lo rilegge e inevitabilmente lo reinterpreta. Nascono una serie di dipinti su questo grandissimo letterato: il pittore lo raffigura pi\u00f9 volte danzante, circondato da ballerini spettrali, mentre cinge come compagna di ballo una \"guerriere\" a testimonianza della solitudine del genio, dell'estraniamento.\nNegli anni ottanta, realizza anche una serie di ritratti, lavoro che ha continuato fino al primo decennio del duemila; si tratta di immagini di amici e personaggi da lui amati e ammirati: Samuel Beckett, Franz Kafka, Alberto Savinio, Francesco Arcangeli, Giuliano Briganti, Roberto Tassi, Otto Dix, Greta Garbo, Francis Bacon e molti altri.\n1990 - 2000.\nNel 1990 a Castenaso viene organizzata una grande mostra antologica.\nNel 1991 con introduzione di Francesco Gallo presso la Galleria d'arte moderna di Patern\u00f2 \"Caos, informale, eros. Opere 1948-1990.\"\nSempre nel 1991 Nicola miceli cura a S. Croce sull'Arno la mostra: \"Subsidenze. Maledetti e romantici\". Nello stesso anno la citt\u00e0 di Viareggio gli rende omaggio nell'ambito del LXII Premio Letterario Viareggio-Repaci.\nIl 6 febbraio 1993 sposa la compagna Marilena Graniti dopo una convivenza di otto anni. Conosciuta nel giugno del 1977 in occasione di una sua mostra presso la galleria Il Centro di Ancona, Marilena diviene da quel momento la sua musa ispiratrice, la protagonista indiscussa delle sue tele.\nNel 1993 l'artista inizia un nuovo ciclo pittorico intitolato Leonardo Codice Verso. Il ritorno e l'andata. Queste tele narrano un surreale ritorno di Leonardo da Vinci in Italia, nella nostra epoca tecnologica.\nNel 1994 il Palazzo della Permanente di Milano ospita la mostra: \"Sergio Vacchi. Itinerario nei suoi miti. 1948-1993\" con contributi critici di Barbara Rose, Francois Dossier, Erich Steingraber.\nNel 1996 la Galleria Spazio Italia di New York organizza una personale dal titolo \"Sergio Vacchi. Virtual life\", presentata dalla critica Barbara Rose.\nNello stesso anno la mostra antologica allestita al Palazzo della Permanente di Milano, viene spostata al Boca Raton Museum di Miami (Florida).\nNel 1997 Vacchi compie un nuovo trasferimento: lascia Roma per andare a vivere in Toscana, nei dintorni di Siena. Qui, presso il Castello di Grotti nasce la Fondazione Sergio Vacchi con lo scopo di realizzare attivit\u00e0 multidisciplinari: mostre, conferenze, spettacoli teatrali, concerti.\nIn questi anni l'artista continua ad eseguire ritratti di amici e soprattutto intensifica quelli attribuiti alla mitica Greta Garbo che diviene protagonista di un nuovo ciclo: la vita camaleontica di questa grande attrice, il suo travestitismo e bisogno di distanza dalla vita mondana hollywoodiana, stimolano la creativit\u00e0 di Vacchi.\n2001 - 2007.\nNel 2001 Vacchi espone presso l'Andito degli Angiolini di Palazzo Pitti, con presentazione di Antonio Paolucci.\nNel 2002 dodici disegni e un autoritratto vengono acquisiti dal museo degli Uffizi.\nNello stesso anno si tiene a Palazzo Ricci di Macerata, in occasione del V premio Scipione conferito a Sergio Vacchi, la mostra \"Sergio Vacchi. Il percorso avulso fra 1948 e 2002\", a cura di Enrico Crispolti.\nSempre nel 2002 viene presentato al Circolo Artistico di Bologna, l'emblematico dipinto \"Il Quadrato Magico\", una grande tela si sintesi e comunicazione, di arcani simboli e presagi futuri.\nNel 2003 si inaugura alla Galleria Comunale d'Arte, Palazzo del Ridotto di Cesena, l'antologica \"Greta Garbo e Sergio Vacchi nel Palazzo del Ridotti di Cesena.\"\nNel 2005 presso il Museo Leonardiano a Vinci viene presentato al Pubblico un grande ciclo realizzato tra il 1993 e il 1997: \"Leonardo Codice Verso. Il ritorno e l'andata.\"\n2008 - 2016.\nAbita nel castello di Grotti, dove ha sede anche la Fondazione Vacchi. Nel 2007 smette di dipingere, malato di Parkinson. Nel 2015 riceve il \"Sanese d'Argento\" dall'amministrazione comunale di Siena. Si spegne il 15 gennaio 2016."}
{"id": "5791721", "revid": "256896", "url": "https://it.wikipedia.org/wiki?curid=5791721", "title": "General de Ej\u00e9rcito", "text": ""}
{"id": "5791722", "revid": "1280900", "url": "https://it.wikipedia.org/wiki?curid=5791722", "title": "Shrek the Musical", "text": ""}
{"id": "5791724", "revid": "1924342", "url": "https://it.wikipedia.org/wiki?curid=5791724", "title": "Podporu\u010dik", "text": "Podporu\u010dik (; ; ; ; ) \u00e8 un grado di ufficiale di livello inferiore al tenente nelle forze armate dei Paesi slavi. \u00c8 il corrispondente del grado di sottotenente nella gerarchia militare italiana.\nArmata imperiale russa.\nIl grado venne introdotto da Pietro il Grande nel 1703. Esso apparteneva alla classe XIII (fanteria), alla classe XII (artiglieria e genio) ed alla classe X (guardie imperiali) fino al 1884. In linea con le riforme militari nel 1884, il grado divenne \"podprapor\u0161ik\", equivalente a quello di \"mi\u010dman\" (\u041c\u0438\u0447\u043c\u0430\u043d) nella Marina imperiale russa ed a quello di \"segretario governamentale\" (\u0433\u0443\u0431\u0435\u0440\u043d\u0441\u043a\u0438\u0439 \u0441\u0435\u043a\u0440\u0435\u0442\u0430\u0440; \"gubernskij sekretar\") nell'amministrazione civile e paragonabile al grado di secondo tenente di alcuni eserciti.\nIl grado scomparve con la Rivoluzione Russa del 1917 ma rimase in vigore nell'Armata Bianca di Kol\u010dak fino alla sua dissoluzione.\nPolonia.\nNelle forze armate polacche i gradi di Podporucznik e Porucznik dell'esercito e dell'aeronautica corrispondono rispettivamente ai gradi di sottotenente e tenente dell'Esercito e dell'Aeronautica italiana, mentre i gradi omologhi della Marina Polacca sono Podporucznik marynarki e Porucznik marynarki corrispondenti rispettivamente al grado di guardiamarina e al grado di sottotenente di vascello della Marina Militare Italiana. Nella Marina Polacca esistono anche i gradi di \"Komandor porucznik\" e \"Komandor podporucznik\" corrispondenti nella Marina Militare Italiana rispettivamente ai gradi di capitano di fregata e capitano di corvetta.\nIl grado nei diversi paesi.\nI termini Podporu\u010dik (o \"Podporuchik\"), Poru\u010dik (o \"Poruchik\"), e Nadporu\u010dik (o \"Nadporuchik\"), sono molto simili nelle forze armate dei Paesi slavi. La scala gerarchica dei gradi \u00e8 approssimativamente la seguente:"}
{"id": "5791729", "revid": "270680", "url": "https://it.wikipedia.org/wiki?curid=5791729", "title": "Michman", "text": ""}
{"id": "5791731", "revid": "365417", "url": "https://it.wikipedia.org/wiki?curid=5791731", "title": "Discografia di Lou Reed", "text": "La discografia della rockstar statunitense Lou Reed consiste in 22 album in studio, 13 album live, 15 album compilation, e 44 singoli; esistono inoltre 5 album video, e 11 video musicali. \nApparizioni in altri album.\nApparizioni come ospite speciale.\n&lt;br&gt;"}
{"id": "5791743", "revid": "270680", "url": "https://it.wikipedia.org/wiki?curid=5791743", "title": "Podporuchik", "text": ""}
{"id": "5791745", "revid": "78990727", "url": "https://it.wikipedia.org/wiki?curid=5791745", "title": "Podporucznik", "text": ""}
{"id": "5791746", "revid": "270680", "url": "https://it.wikipedia.org/wiki?curid=5791746", "title": "Podpodporu\u010d\u00edk", "text": ""}
{"id": "5791747", "revid": "83531", "url": "https://it.wikipedia.org/wiki?curid=5791747", "title": "Unione Sportiva Grosseto Football Club 2006-2007", "text": "Questa pagina raccoglie le informazioni riguardanti l'Unione Sportiva Grosseto Football Club nelle competizioni ufficiali della stagione 2006-2007."}
{"id": "5791776", "revid": "715366", "url": "https://it.wikipedia.org/wiki?curid=5791776", "title": "Quartetto per archi (Verdi)", "text": "Il Quartetto in mi minore di Giuseppe Verdi fu scritto nella primavera del 1873 durante la produzione di \"Aida\" a Napoli. \u00c8 l'unica composizione di musica da camera sopravvissuta nel catalogo verdiano.\nStoria.\nAll'inizio del marzo 1873 Verdi si era recato a Napoli per la prima rappresentazione al Teatro di San Carlo dell'opera egizia \"Aida\", ma il soprano Teresa Stolz, ingaggiata per la parte principale, si ammal\u00f2 improvvisamente. La prima fu posticipata, e cos\u00ec Verdi \u00abnei momenti di ozio all'albergo Crocella\u00bb scrisse il \"Quartetto in mi minore\", che fu eseguito per la prima volta il 1\u00ba aprile 1873, due giorni dopo la rappresentazione di \"Aida\", nel corso di un recital informale presso l'albergo. Erano presenti non pi\u00f9 di sette o otto ascoltatori e fra questi c'era il corrispondente della Gazzetta Musicale di Milano, sulla quale pochi giorni dopo, usc\u00ec un grande articolo intitolato: \u201cUn quartetto di Verdi!\u201d. L'esordio fu affidato ad un ensemble formato dai fratelli Finto ai violini, Salvadore alla viola e Giarritiello al violoncello..\nPer molto tempo Verdi continu\u00f2 a negare il consenso ad esecuzioni del quartetto in Italia, sostenendo, forse in modo polemico, che il suo Quartetto non lo conosceva nessuno. Gli arriv\u00f2 una richiesta anche da Parma, in fondo la sua \u201cpatria\u201d, da parte del sindaco e di vari altri notabili, pregandolo di concedere il Quartetto per l'esecuzione, ricevendone questa risposta: \u00abSono veramente dolente di non poter aderire a quanto ella domanda. Io non mi sono pi\u00f9 curato del Quartetto che scrissi per semplice passatempo alcuni anni or sono a Napoli e che fu eseguito in casa mia alla presenza di poche persone che erano solite venire da me tutte le sere. Questo per dirle che non ho voluto dare nissuna importanza a quel pezzo e che non desidero almeno per il momento renderlo noto in nissuna maniera\u00bb. E ancora, ad un altro corrispondente di Parma, per scusarsi del fatto che non voleva far eseguire il Quartetto: \u00ab\u00c8 vero che questo quartetto mi viene richiesto da qualche societ\u00e0 musicale, prima fra le altre dalla cosiddetta Societ\u00e0 del Quartetto di Milano, ma lo ricusai perch\u00e9 non volli dare nissuna importanza a quel pezzo\u00bb.\nIn realt\u00e0 ci\u00f2 non corrispondeva al vero, in quanto era gi\u00e0 stato eseguito a Vienna e a Parigi con successo enorme e stava per fare il suo debutto anche a Londra, addirittura in una versione adattata per un'orchestra di 80 archi e l'autore, richiesto di assenso, lo aveva concesso, osservando che alcuni temi del primo e del secondo violino sarebbero risultati meglio in versione orchestrale. Pi\u00f9 tardi, anche Arturo Toscanini avrebbe realizzato un \u201carrangiamento\u201d per orchestra d'archi. Verdi si era espresso in tal modo riguardo al suo lavoro: \u00ab\"Se il quartetto sia bello o brutto non so\u2026 so per\u00f2 che \u00e8 certamente un quartetto!\"\u00bb. Nonostante le umili parole del Maestro il suo \"Quartetto in mi minore\" \u00e8 in ogni caso una composizione decisamente gradevole e riuscita, un brano da concerto affascinante e persuasivo.\nLa prima esecuzione pubblica del Quartetto avvenne a Milano il 5 dicembre 1876 e preoccup\u00f2 non poco Verdi. Cos\u00ec scrisse al suo editore Giulio Ricordi: \u00ab\"I tre primi tempi non presentano difficolt\u00e0 di interpretazione, ma l'ultimo s\u00ec. Se alla prova voi sentite, termometro infallibile, qualche squarcio un po' impasticciato, dite pure che, se anche bene eseguito, \u00e8 male interpretato. Tutto deve sortire, anche nei contrappunti pi\u00f9 complicati, netto e chiaro. E questo si ottiene suonando leggerissimamente e molto staccato in modo che si distingua sempre il soggetto, sia dritto che rovesciato. Mi ha sorpreso assai nel sentire che siasi eseguito il quartetto a Vienna. Non avendone mai visto cenno nemmeno nella vostra Gazzetta, suppongo un fiasco, malgrado il buon successo che dice il vostro telegramma. Ditemene pure qualche cosa francamente e con verit\u00e0: la volutt\u00e0 del fiasco \u00e8 qualche cosa nella vita dell'artista\"\u00bb.\nIl Quartetto esprime chiaramente l'intenzione verdiana di definire una diversa pratica musicale, che sintetizzi nella forma classica un gusto e uno stile \"tipicamente italiani\", alieni da qualsiasi pedissequa imitazione. Particolarmente significativa, da questo punto di vista, la scelta di concludere la composizione con una Fuga, che non a caso era la parte cui il compositore teneva di pi\u00f9 e per la quale, come si \u00e8 visto, dettava anche suggerimenti esecutivi. Nel Quartetto la Fuga \u00e8 stringente, profonda e lieve al tempo stesso e l'ultimo movimento diventa, semplicemente, uno Scherzo-Fuga in tempo \u201cAllegro assai mosso\u201d, con il soggetto affidato al secondo violino chiamato a suonare pianissimo, staccato e leggero.\n\u00abScherzo, burla. Inevitabile pensare al grandioso Fugato che conclude Falstaff, quello in cui si dice che \u201cTutto nel mondo \u00e8 burla\u201d, lungo un contrappunto di voci e strumenti in 14 parti. Polifonia come ironia: vent'anni prima della sua ultima parola operistica, Verdi aveva gi\u00e0 trovato la strada\u00bb.\nStruttura.\nIl Quartetto \u00e8 scritto per il consueto quartetto d'archi composto da due violini, viola, e violoncello."}
{"id": "5791777", "revid": "287204", "url": "https://it.wikipedia.org/wiki?curid=5791777", "title": "Celtnieks R\u012bga", "text": "Il Celtnieks R\u012bga, noto nell'ultimo anno di attivit\u00e0 come SM-\u0112CK R\u012bga, \u00e8 stata la societ\u00e0 calcistica lettone con sede nella capitale Riga.\nStoria.\nFonda negli anni '60 del ventesimo secolo, gioc\u00f2 esclusivamente nel campionato lettone, allora parte dell'Unione Sovietica.\nOttenne la promozione in massima serie solo nel 1977 quando fin\u00ec secondo in B klases. I primi anni in massima serie furono abbastanza anonimi, ma dal 1981 al 1986 la squadra ottenne quattro secondi posti e un terzo posto.\nMa i migliori risultati furono conseguiti in Coppa, con le tre vittorie consecutive tra il 1984 e il 1986.\nIn seguito i risultati declinarono e la squadra non riusc\u00ec pi\u00f9 a ripetersi ad alti livelli; anche nel 1990, quando le pi\u00f9 forti squadri lettoni erano impegnate in Baltic League, il club chiuse solo al sesto posto. Nel 1991, ultimo anno come campionato lettone, la squadra chiuse al diciassettesimo posto; per questo motivo nel rinato Campionato lettone di calcio fu collocato in 1. L\u012bga, la seconda serie. Nel 1992 cambi\u00f2 nome in SM-\u0112CK R\u012bga e chiuse al campionato al 6\u00ba posto. L'anno dopo il club fu chiuso.\nGiocatori.\nCalciatore simbolo del club fu Sigmund Trambovi\u010ds che gioc\u00f2 ininterrottamente con la squadra dal 1977 (anno della promozione in massima serie) al 1992."}
{"id": "5791778", "revid": "287204", "url": "https://it.wikipedia.org/wiki?curid=5791778", "title": "Celtnieks Riga", "text": ""}
{"id": "5791783", "revid": "767487", "url": "https://it.wikipedia.org/wiki?curid=5791783", "title": "D\u00e9jame decir que te amo", "text": "D\u00e9jame decir que te amo \u00e8 il primo album in studio del cantante guatemalteco Ricardo Arjona, pubblicato nel 1985."}
{"id": "5791784", "revid": "729019", "url": "https://it.wikipedia.org/wiki?curid=5791784", "title": "Stanley Cup 1974", "text": "La finale della Stanley Cup 1974 \u00e8 stata una serie al meglio delle sette gare che ha determinato il campione della National Hockey League per la stagione 1973-74. Al termine dei playoff si qualificarono per la serie finale i Philadelphia Flyers e i Boston Bruins. I Bruins nella serie finale di Stanley Cup usufruirono del fattore campo in virt\u00f9 del maggior numero di punti ottenuti nella stagione regolare, 113 contro i 112 dei Flyers. La serie inizi\u00f2 il 7 maggio e fin\u00ec il 19 maggio con la conquista della Stanley Cup da parte dei Flyers per 4 a 2.\nI Flyers grazie al successo nella serie finale contro i favoriti Bruins furono la prima franchigia nata dopo la fine dell'era delle Original Six capace di vincere la Stanley Cup. Fra le gare pi\u00f9 importanti vi fu Gara 2, infatti i Flyers riuscirono a sconfiggere ai supplementari i Bruins al Boston Garden per la prima volta dopo 18 sconfitte e 2 pareggi. La vittoria venne celebrata lungo una delle strade principali di Filadelfia, la Broad Street, da oltre due milioni di spettatori.\nAl termine della serie il portiere canadese Bernie Parent fu premiato con il Conn Smythe Trophy, trofeo assegnato al miglior giocatore dei playoff.\nContendenti.\nPhiladelphia Flyers.\nI Philadelphia Flyers conclusero la stagione regolare in prima posizione nella West Division vincendo il Clarence S. Campbell Bowl con 112 punti, seconda miglior prestazione della lega alle spalle solo dei Bruins. Nei quarti di finale batterono gli Atlanta Flames per 4-0 mentre nelle semifinali sconfissero per 4-3 i New York Rangers.\nBoston Bruins.\nI Boston Bruins conclusero la stagione regolare al primo posto nella East Division con 113 punti e il Prince of Wales Trophy, miglior risultato di tutta la NHL. Nei quarti di finale sconfissero per 4-0 i Toronto Maple Leafs, mentre nelle semifinali affrontarono i Chicago Blackhawks e li superarono per 4-2."}
{"id": "5791791", "revid": "767487", "url": "https://it.wikipedia.org/wiki?curid=5791791", "title": "Jes\u00fas, verbo no sustantivo", "text": "Jes\u00fas, verbo no sustantivo \u00e8 il secondo album in studio del cantautore guatemalteco Ricardo Arjona, pubblicato nel 1988."}
{"id": "5791794", "revid": "767487", "url": "https://it.wikipedia.org/wiki?curid=5791794", "title": "Induismo in Pakistan", "text": "L'induismo in Pakistan \u00e8 rappresentato per lo pi\u00f9 da pakistani di origine ind\u00f9; costituendo il 2% della popolazione totale, l'ultimo censimento li ha divisi in J\u0101ti (gruppi e clan tribali) con l'1,6% ed in appartenenti al sistema delle caste in India con lo 0,25%, per un numero complessivo di 2,5-4,5 milioni di persone (1,6-1,85%).\nDopo che il paese ebbe ottenuto l'indipendenza, anche grazie all'attivit\u00e0 di un forte movimento pakistano, dal Raj britannico, il 14 agosto 1947, 4,4 milioni di ind\u00f9 e sikh furono costretti a migrare in India, mentre 4,1 milioni di musulmani scapparono dall'India per andare a vivere in Pakistan. Secondo il censimento del 1998 sono stati registrati poco meno di due milioni e mezzo di ind\u00f9, la stragrande maggioranza dei quali si concentra nella provincia del Sindh ma con piccole minoranze residenti anche nel Punjab.\nStoria.\nL'induismo, una volta una delle religioni principali dell'attuale Pakistan assieme con il buddhismo, il giainismo ed il sikhismo, ha subito molte invasioni, migrazioni, conquiste ed insediamenti di varie trib\u00f9 e gruppi etnici nel corso della storia. Si \u00e8 verificato un declino storico di queste forme religiose in territorio pakistano per tutta una serie di motivazioni, anche se esse hanno continuato a svilupparsi oltre i confini orientali del paese.\nQueste regioni sono diventate a prevalenza musulmana durante il dominio del sultanato di Delhi e successivamente dell'impero Moghul, a causa soprattutto dell'opera missionaria dei santi del sufismo le cui dargah (mausolei) punteggiano il paesaggio pakistano, ma anche del resto dell'Asia meridionale. A seguito dell'indipendenza e della partizione dell'India nel 1947 a quasi 4 milioni e mezzo di ind\u00f9 e sikh venne imposto di migrare verso est.\nAntichit\u00e0.\nVari reperti archeologici in territorio pakistano, come il simbolo dello swastika, posture yoga, oltre a quelle che sembrano essere come delle immagini di Pa\u015bupati (il Signore degli animali, prefigurazione di Shiva) rinvenuti nelle abitazioni del popolo di Mohenjo-daro, paiono essere state le primissime influenze ad aver plasmato il futuro induismo. Le credenze religiose ed il folclore delle persone dell'antica civilt\u00e0 della valle dell'Indo sono divenute nel tempo una parte importante della fede induista che si \u00e8 evoluta in questa parte dell'Asia meridionale.\nIl regno Sindh e i suoi governanti giocano un ruolo importante nella storia indiana anche attraverso il grande poema epico indiano \"Mah\u0101bh\u0101rata\"; inoltre sussiste la leggenda secondo cui la citt\u00e0 di Lahore fu fondata da Lava - uno dei figli di R\u0101ma e S\u012bt\u0101 - mentre Kasur dal suo gemello Kusha, entrambi presenti nel \"R\u0101m\u0101ya\u1e47a\". La zona a nordovest del regno di Gandh\u0101ra, con i suoi popoli leggendari, sono anch'essi parte importante della letteratura indiana; infine la maggior parte dei nomi delle citt\u00e0 pakistane (come ad esempio Peshawar e Multan, possone esser fatti risalire a radici della lingua sanscrita.\nDemografia.\nCome detto, dopo che il Pakistan ottenne l'indipendenza nel 1947, 4,4 milioni di ind\u00f9 e sikh del paese compirono una migrazione in direzione dell'India, mentre 4,1 milioni di musulmani si trasferirono dall'India a vivere in Pakistan. Il censimento del 1998 ha registrato meno di 2,5 milioni di ind\u00f9. Nel 1951, gli ind\u00f9 costituivano il 22% della popolazione pakistana (questo includeva anche il \"Pakistan orientale\", corrispondente al moderno Bangladesh), il che faceva del Dominion del Pakistan il secondo pi\u00f9 grande paese con popolazione ind\u00f9 dopo l'India: in questo primo censimento, il Pakistan Occidentale ospitava l'1,6% popolazione ind\u00f9, mentre il Pakistan Orientale aveva il 22.05% di induisti tra i suoi abitanti. Nel 1997, la percentuale di ind\u00f9 \u00e8 rimasta stabile al 1,6% in Pakistan, mentre \u00e8 scesa al 10,2% in Bangladesh.\nSecondo il censimento del 1998, gli ind\u00f9 costituiscono circa il 6,6% dei cittadini della provincia del Sindh; il sistema separa gli appartenenti al sistema castale dal corpo principale degli ind\u00f9 i quali vengono cos\u00ec a costituire un ulteriore 0,25% della popolazione nazionale.\nSulla base dell'ultimo censimento e della stabilizzazione della popolazione ind\u00f9 del Pakistan, da allora ad oggi, il paese dovrebbe avere circa 3 milioni di ind\u00f9.\nInduismo dopo l'indipendenza.\nA seguito dell'indipendenza del Pakistan, nel 1947, pi\u00f9 di 4,5 milioni di ind\u00f9 e sikh da quello che era il Pakistan orientale (ora Bangladesh), e del Punjab pakistano, del Sindh e della provincia di Khyber Pakhtunkhwa si trasferirono per l'India, mentre un numero simile di musulmani hanno scelto di migrare verso il Pakistan. Le ragioni di questo esodo sono stati la comune l'atmosfera pesantemente carica di ostilit\u00e0, la profonda sfiducia nell'altro, la brutalit\u00e0 e la violenza reciproca e l'antagonismo tra le comunit\u00e0 religiose. Il fatto che oltre 1 milione di persone abbiano perduto la propria vita nel corso della violenza sanguinaria del 1947, dovrebbe attestare la paura e l'odio che ha riempito i cuori di milioni di ind\u00f9, musulmani e sikh che hanno lasciato le proprie dimore ancestrali in tutta fretta dopo l'indipendenza.\nMolti ind\u00f9 che hanno raggiunto un grande successo in India, come le stelle del cinema e i registi Dev Anand, Raj Kapoor, Ramesh Sippy, Vinod Khanna, Manoj Kumar, Yash Chopra, Balraj Sahni, Rajendra Kumar e Sunil Dutt, hanno i loro luoghi di nascita e le terre ancestrali in citt\u00e0 dell'attuale Pakistan. Anche il capitano del Test cricket Lala Amarnath proviene da Lahore, mentre i primi ministri IK Gujral e Manmohan Singh sono originari della parte pakistana del Punjab, mentre l'ex vice primo ministro Lal Krishna Advani \u00e8 nato a Karachi. Quasi tutte queste persone hanno lasciato le loro case a causa della violenza e disordini durante la indipendenza.\nIstituzioni religiose, sociali e politiche.\nIl fiume Indo \u00e8 un corso d'acqua sacro per molti ind\u00f9, e il governo del Pakistan consente periodicamente a piccoli gruppi di induisti provenienti dallo stesso Pakistan e dall'India a compiere il pellegrinaggio dovuto, anche se la maggior parte degli ind\u00f9 sono costretti a fare questo lungo viaggio verso le rive del fiume che scorre attraverso una piccola parte del Kashmir indiano.\nVita comunitaria.\nLa cultura della citt\u00e0 di Karachi permette un ambiente laico, offrendo opportunit\u00e0 anche alle minoranze ind\u00f9; questi vengono spesso indicati come \"na pak\", il che significa \"impuri\". Pu\u00f2 anche essere interpretato nel senso che non sono veramente pakistani, per gli effetti della denazionalizzazione.\nDeclino e persecuzione.\nL'ascesa dei talebani, con le sempre pi\u00f9 frequenti insurrezioni locali, \u00e8 stato un influente e sempre pi\u00f9 forte fattore di persecuzione e di discriminazione nei confronti delle minoranze religiose in Pakistan, come gli ind\u00f9, i cristiani, i sikh e altre minoranze; anche se si afferma ufficialmente che non vi siano atti di persecuzione religiosa contro le minoranze in Pakistan.\nNel luglio 2010, circa 60 membri della comunit\u00e0 minoritaria ind\u00f9 a Karachi sono stati attaccati e sfrattati dalle loro case a seguito di un incidente causato da un dalit ind\u00f9 che si \u00e8 messo a bere da un rubinetto in prossimit\u00e0 di una moschea. Nel mese di gennaio 2014, un poliziotto di guardia al di fuori di un tempio ind\u00f9 a Peshawar \u00e8 stato ucciso. La Corte Suprema del Pakistan ha chiesto un rapporto da parte del governo per gli sforzi compiuti per garantire l'accesso alla comunit\u00e0 ind\u00f9 nei propri templi; la corte ha imposto applicazioni contro il presunto rifiuto di accesso ai membri della comunit\u00e0 di minoranza ind\u00f9 di riunirsi a pregare ed offrire sacrifici."}
{"id": "5791805", "revid": "110157", "url": "https://it.wikipedia.org/wiki?curid=5791805", "title": "Del otro lado del sol", "text": "Del otro lado del sol \u00e8 il terzo album in studio del cantautore guatemalteco Ricardo Arjona, pubblicato nel 1991."}
{"id": "5791807", "revid": "767487", "url": "https://it.wikipedia.org/wiki?curid=5791807", "title": "Unione Sportiva Ivrea Calcio 2006-2007", "text": "Questa pagina raccoglie le informazioni riguardanti l'Unione Sportiva Ivrea Calcio nelle competizioni ufficiali della stagione 2006-2007."}
{"id": "5791809", "revid": "2153076", "url": "https://it.wikipedia.org/wiki?curid=5791809", "title": "Animal nocturno", "text": "Animal nocturno \u00e8 il quarto album in studio del cantautore guatemalteco Ricardo Arjona, pubblicato nel 1993."}
{"id": "5791832", "revid": "1782831", "url": "https://it.wikipedia.org/wiki?curid=5791832", "title": "Vit\u00f3ria Sport Clube 2014-2015", "text": ""}
{"id": "5791841", "revid": "547034", "url": "https://it.wikipedia.org/wiki?curid=5791841", "title": "Clube Desportivo Nacional 2014-2015", "text": "Questa voce raccoglie le informazioni riguardanti il Clube Desportivo Nacional nelle competizioni ufficiali della stagione 2014-2015."}
{"id": "5791857", "revid": "715388", "url": "https://it.wikipedia.org/wiki?curid=5791857", "title": "Adrien Broner", "text": "Soprannominato \"The Problem\" o \"Lil Brother\", ha conquistato titoli mondiali in quattro differenti classi di peso, avendo vinto la cintura WBC dei leggeri, WBO dei superpiuma e WBA dei superleggeri e welter. Ha inoltre raggiunto la sesta posizione della classifica \"pound for pound\" di \"The Ring\".\nCarriera.\nBroner compie il suo debutto da professionista il 31 maggio 2008, sconfiggendo il connazionale Allante Davis per KO alla prima ripresa.\nHa tenuto diversi titoli del mondo in quattro classi di peso, tra cui il titolo WBO dei pesi superpiuma dal 2011 al 2012, il titolo WBC dei pesi leggeri dal 2012 al 2013, il titolo WBA dei pesi welter nel 2013 e il titolo WBA dei pesi superleggeri dal 2015 al 2016. Egli \u00e8 noto per le sue buffonate esagerate sia dentro che fuori dal ring.\nNel luglio 2018, Broner \u00e8 stato classificato come il quarto miglior peso superleggeri al mondo dal Transnational Boxing Rankings Board, e l'ottavo miglior peso welter attivo da BoxRec. Nel dicembre 2012, la rivista The Ring lo ha classificato come il quinto miglior pugile attivo del mondo, pound for pound."}
{"id": "5791860", "revid": "124994733", "url": "https://it.wikipedia.org/wiki?curid=5791860", "title": "Pisignano (Cervia)", "text": "Pisignano (\"Pisgn\u00e9n\" in romagnolo) \u00e8 una frazione del comune di Cervia, in provincia di Ravenna. Comprende la zona occidentale del comune e confina a nord con Castiglione, a sud-est con Villa Inferno e a ovest con il comune di Cesena.\nStoria.\nSorse a margine dell'area centuriata che si estende fra Cesena e Cervia (conservatasi fino ad oggi), sull'attuale via Confine che segna probabilmente un antico tracciato della via costiera Popilia. Il toponimo deriva probabilmente da un nome gentilizio molto comune nella penisola italica: \"Pis(s)inius\" o \"Pisenius\".\nNon vi sono informazioni certe sulla nascita dell'abitato, mentre \u00e8 nota fin dal X secolo la Pieve di Santo Stefano, l'edificio sacro pi\u00f9 antico dell'attuale territorio cervese, che sorge in un luogo che fu un insediamento romano votato al dio Mitra, di cui \u00e8 testimonianza un cippo militare antistante la chiesa. La pieve costituiva il principale fulcro della vita religiosa e sociale per un territorio che, all'epoca del riordino delle comunit\u00e0 cristiane del IX secolo, comprendeva, oltre all'odierno territorio di Pisignano, anche quello di Cannuzzo e Castiglione, Mensa oltre il fiume Savio ed il territorio verso il mare sino alla tenuta Ragazzena.\nUtilizzata come zona sicura per l'agricoltura, a differenza della zona costiera soggetta ad inondazioni, ed alla zona attorno alle saline, Pisignano risentiva della propriet\u00e0 legata a monasteri del ravennate e nobilt\u00e0 forestiera; per questo motivo solo dopo le confische dei beni ecclesiastici tra il 1797 ed il 1799 e la formazione di un ceto locale di proprietari terrieri, i terreni agricoli a piantata iniziarono a soppiantare la rilevante presenza di arativo nudo e prativo che all'inizio del XIX secolo copriva ancora oltre il 46% del territorio.\nCon l'avvento della coltura del riso intorno alla met\u00e0 del XIX secolo, Pisignano assieme alle altre frazioni comunali arriv\u00f2 a contare 1.300 ettari di risaie, mal tollerate dalla Magistratura cittadina che vedeva la loro presenza come fonte di possibili problemi di coesistenza con le saline e, in un successivo momento, problemi sociali legati allo sfruttamento dei braccianti nelle risaie, che andavano a sostituire il contratto di mezzadria presente sul territorio da secoli. I braccianti portarono pi\u00f9 volte le loro proteste a partire dall'inverno tra il 1854 ed il 1855 fino agli anni '20 del novecento al cospetto del governo della citt\u00e0, ma \u00e8 ormai assodato che le risaie furono un motore di modernizzazione per il comune, e di uscita dall'isolamento economico dovuto alla produzione del sale.\nMonumenti e luoghi d'interesse.\nPieve di Santo Stefano.\nQuesta chiesa \u00e8 l'edificio sacro pi\u00f9 antico dell'attuale territorio cervese, menzionato gi\u00e0 nel X secolo. Riedificata nel 1521, sulle rovine della pieve preesistente, gravemente danneggiata da orde di soldatesche sbandate dopo la battaglia di Ravenna, la chiesa ebbe la consacrazione a santo Stefano nel 1527.\nInfrastrutture e trasporti.\nAeroporti.\nL'aeroporto di Cervia-Pisignano \u00e8 un aeroporto militare sede dal 5 ottobre 2010 del \"15\u00ba Stormo\" dell'Aeronautica Militare Italiana."}
{"id": "5791862", "revid": "767487", "url": "https://it.wikipedia.org/wiki?curid=5791862", "title": "Saba (Iran)", "text": "Saba (Persiano: \u0633\u0628\u0627, o latinizzato come Sab\u0101; anche conosciuto come Dak\u0101n Sorkh) \u00e8 un villaggio nel Distretto rurale di Vahdatiyeh, Distretto di Sadabad, shahrest\u0101n di Dashtestan, provincia di Bushehr in Iran. Nel censimento del 2006 la popolazione era di 107 abitanti, in 24 famiglie. Marco Polo scrisse ne \"Il Milione\" che il villaggio di Saba era quello dei tre Magi che fecero visita a Ges\u00f9 Bambino e dove furono sepolti."}
{"id": "5791863", "revid": "1782831", "url": "https://it.wikipedia.org/wiki?curid=5791863", "title": "Unione Sportiva Massese 2006-2007", "text": "Questa voce raccoglie le informazioni riguardanti l'Unione Sportiva Massese nelle competizioni ufficiali della stagione 2006-2007."}
{"id": "5791864", "revid": "2153076", "url": "https://it.wikipedia.org/wiki?curid=5791864", "title": "Historias", "text": "Historias \u00e8 il quinto album in studio del cantautore guatemalteco Ricardo Arjona, pubblicato nel 1994."}
{"id": "5791865", "revid": "1340213", "url": "https://it.wikipedia.org/wiki?curid=5791865", "title": "Episodi di Archer (quinta stagione)", "text": "La quinta stagione della serie animata Archer, dal titolo Archer Vice, composta da 13 episodi, \u00e8 andata in onda sul canale televisivo FX, dal 13 gennaio al 21 aprile 2014.\nIn Italia la stagione \u00e8 stata resa interamente disponibile il 15 gennaio 2016, dal servizio di video on demand Netflix.\n\"Archer Vice: Presenza scomoda\".\nTrama.\nDurante il compleanno di Malory, l'FBI irrompe nel palazzo dell'ISIS per arrestare il gruppo con l'accusa di spionaggio illegale e nella sparatoria che ne segue viene ucciso Brett. La squadra riesce tuttavia a trattare con l'FBI e a evitare la prigione, decidendo poi di entrare nel mondo del narcotraffico per vendere la cocaina nascosta nello studio di Malory.\n\"Archer Vice: Un bacio in punto di morte\".\nTrama.\nIl gruppo si trasferisce nel palazzo di Cheryl/Carol e successivamente Lana e Archer vengono incaricati di portare a Miami 20 kg di cocaina, nascosti su Pam, per venderla grazie all'amico di Archer, Ramon.\n\"Archer Vice: Debito d'onore\".\nTrama.\nIl gruppo, dopo l'ultima vendita, si ritrova in mano solamente soldi falsi e decide comunque di investirli nell'acquisto di armi. Pam per\u00f2 decide di utilizzarli per comprarsi metanfetamine dalla Yakuza. La Yakuza, una volta scoperto l'imbroglio, mette sotto assedio la nuova sede della squadra.\n\"Archer Vice: Visita a casa\".\nTrama.\nUn agente dell'FBI bussa alla porta e la squadra deve fare in modo che non trovi la cocaina nascosta nella dispensa. Nel mentre Cheryl/Carol inizia a studiare canto e a Pam peggiora ulteriormente la sua tossicodipendenza.\n\"Archer Vice: Southbound and Down\".\nTrama.\nArcher organizza un tour bus per Cheryl/Carol, ora diventata Cherlene, per portarla a un festival musicale in Texas. Le cose si mettono male quando Pam inizia a far amicizia con i camionisti.\n\"Archer Vice: Baby Shower\".\nTrama.\nKrieger inizia a vendere la cocaina online, mentre il resto della squadra organizza una festa a sorpresa per il futuro nascituro di Lana. Archer, per migliorare ulteriormente la festa, decide di invitare Kenny Loggins.\n\"Archer Vice: Smugglers' Blues\".\nTrama.\nSenza il permesso di Malory, Archer parte in missione per la Colombia per vendere della cocaina, portando con s\u00e9 Ray e Cyril.\n\"Archer Vice: Le regole dell'estrazione\".\nTrama.\nArcher, Ray e Cyril, mentre vengono trasportati in prigione, fanno un incidente stradale e si ritrovano dispersi nella giungla. Nel mentre, Malory viene aiutata a tirarsi su di morale da Pam, Cheryl/Carol e Lana.\n\"Archer Vice: Sul tappeto\".\nTrama.\nArcher, Ray e Cyril ritornano dal Sud America con un carico d'armi, dato loro in cambio della cocaina.\n\"Archer Vice: Intrigo a palazzo: Parte 1\".\nTrama.\nArcher e il resto della squadra sono ospiti del dittatore Gustavo Calderon e di sua moglie Juliana. Calderon \u00e8 un grande fan di Cherlene, mentre la moglie va a letto con Archer.\n\"Archer Vice: Intrigo a palazzo: Parte 2\".\nTrama.\nArcher tenta di mantenere segreta la sua scappatella con Juliana e intanto Krieger viene obbligato a stare con i suoi fratelli-cloni.\n\"Archer Vice: Ostruzionismo\".\nTrama.\nCyril diventa il nuovo dittatore di San Marcos, mentre Archer decide di unirsi alla resistenza, scoprendo che ai suoi vertici c'\u00e8 la CIA.\n\"Archer Vice: Arrivo/Partenza\".\nTrama.\nArcher aiuta Lana a partorire, mentre Ray e Krieger tentano di evitare il lancio di un missile con gas nervino. Al termine dell'episodio Lana rivela ad Archer di essere lui il padre della figlia appena nata."}
{"id": "5791866", "revid": "2153076", "url": "https://it.wikipedia.org/wiki?curid=5791866", "title": "Si el norte fuera el sur", "text": "Si el norte fuera el sur \u00e8 il sesto album in studio del cantautore guatemalteco Ricardo Arjona, pubblicato nel 1996."}
{"id": "5791869", "revid": "2153076", "url": "https://it.wikipedia.org/wiki?curid=5791869", "title": "Sin da\u00f1os a terceros", "text": "Sin da\u00f1os a terceros \u00e8 il settimo album in studio del cantautore guatemalteco Ricardo Arjona, pubblicato nel 1998."}
{"id": "5791876", "revid": "1305772", "url": "https://it.wikipedia.org/wiki?curid=5791876", "title": "The Evil Crown", "text": "The Evil Crown, o Evil Crown come appare nella schermata iniziale, \u00e8 un videogioco di strategia a turni pubblicato nel 1985 per Commodore 64 e ZX Spectrum. Il giocatore governa una baronia nell'Inghilterra feudale del XII secolo. Sono presenti anche delle sequenze d'azione che rappresentano i tornei.\nModalit\u00e0 di gioco.\nL'obiettivo \u00e8 aumentare fama e prosperit\u00e0 del feudo, fino ad arrivare ad affrontare in battaglia il re stesso per prendere il suo posto.\nL'interfaccia \u00e8 controllata tramite icone, con un puntatore come quello dei mouse, ma mosso da joystick o tastiera. Un turno di gioco rappresenta un anno ed \u00e8 suddiviso in pi\u00f9 fasi consecutive. "}
{"id": "5791877", "revid": "2153076", "url": "https://it.wikipedia.org/wiki?curid=5791877", "title": "Galer\u00eda caribe", "text": "Galer\u00eda caribe \u00e8 l'ottavo album in studio del cantautore guatemalteco Ricardo Arjona, pubblicato nel 2000."}
{"id": "5791878", "revid": "62004", "url": "https://it.wikipedia.org/wiki?curid=5791878", "title": "UCI Continental Team 2014", "text": "Nel 2014 erano 172 le squadre ciclistiche classificate come UCI Continental Team."}
{"id": "5791881", "revid": "547034", "url": "https://it.wikipedia.org/wiki?curid=5791881", "title": "Aspiratore da tetto", "text": "L'aspiratore da tetto \u00e8 una ventola di aspirazione ad applicazione esterna. Ci sono tre tipi di applicazione: l'aspiratore per applicazione muraria, quello applicabile ai condotti e alle canne fumarie, quello applicabile ai tetti e quello eolico. Viene comandato dall'interno da un interruttore di comando, eccetto per quello eolico nel quale \u00e8 il vento a muovere l'elica.\nFunzionamento.\nIl funzionamento \u00e8 lo stesso di tutti i sistemi di aspirazione, cio\u00e8 aspirare l'aria dall'interno e buttarla fuori. Tutta l'unit\u00e0 aspirante \u00e8 collocata all'esterno.\nTipi di aspiratore esterno.\nAspiratore da tetto per tetti.\nQuesto tipo di applicazione installabile sui tetti \u00e8 adatta per i ricambi d'aria sia nei locali pubblici che in quelli privati come ad esempio le mansarde delle case, permettendo inoltre il minore impatto visivo dell'aspiratore. La versione solare invece \u00e8 dotata di pannelli fotovoltaici che ricaricano una batteria contenuta al suo interno in modo da far funzionare l'aspiratore.\nAspiratore da tetto per condotti.\nViene applicato dove sono presenti condotti di ventilazione che partono ad esempio dalle cappe aspiranti per cucine professionali per terminare sul tetto.\nAspiratore da tetto per comignoli.\nQuesto tipo di aspiratori possono essere applicati anche ai comignoli per il tiraggio forzato dei fumi di combustione del camino e delle stufe.\nAspiratore da tetto eolico.\nIn questa applicazione \u00e8 il vento a fare da attivatore di tiraggio forzato muovendo l'elica come ad esempio nel comignolo eolico. La sua funzione \u00e8 la stessa dell'aspiratore per comignoli, cio\u00e8 aspirare i fumi di combustione grazie al tiraggio forzato rispetto ai comuni comignoli senza elica nel quale il fumo sale lentamente, infatti in quel caso il tiraggio forzato non c'\u00e8. Quest'applicazione pu\u00f2 essere impiegata anche per la ventilazione dei locali, come ad esempio le cabine elettriche situate negli impianti fotovoltaici.\nAltre applicazioni.\nAspiratore per esterni per applicazioni murarie.\nL'unit\u00e0 aspirante viene collocata su una parete esterna e comprende motore, ventola, bocchetta per l'espulsione dell'aria con serranda interna anti-ritorno che evita il rientro d'aria e l'ingresso di insetti a impianto spento. Questo tipo di installazione inoltre permette il recupero dello spazio interno diminuendone l'impatto visivo, infatti viene applicata solo una presa d'aria. Quest'installazione \u00e8 utile per i bagni, per le cucine e altri locali sia pubblici che privati."}
{"id": "5791883", "revid": "33689", "url": "https://it.wikipedia.org/wiki?curid=5791883", "title": "Evil Crown", "text": ""}
{"id": "5791895", "revid": "2153076", "url": "https://it.wikipedia.org/wiki?curid=5791895", "title": "Santo pecado", "text": "Santo pecado \u00e8 il nono album in studio del cantautore guatemalteco Ricardo Arjona, pubblicato nel 2002."}
{"id": "5791896", "revid": "92723", "url": "https://it.wikipedia.org/wiki?curid=5791896", "title": "Alessia D'Ancona", "text": "Carriera.\nClub.\nAlessia D'Ancona si avvicina al calcio gi\u00e0 in giovanissima et\u00e0 tesserandosi per la Capoliverese, societ\u00e0 del con sede a Capoliveri, nell'Isola d'Elba, comune del della provincia di Livorno dove risiede con la famiglia, inserita nella formazione mista dei Pulcini, per poi vestire la maglia dell'Elba 2000 dal 1995. Passata alla categoria Esordienti, riesce a mettersi in luce nei due anni successivi siglando 19 reti alla prima stagione e 18 in quella seguente. Dai 12 anni, passata ai Giovanissimi, \u00e8 ancora tra i protagonisti del campionato, segnando 9 reti, attirando su di s\u00e9 le attenzioni degli osservatori delle societ\u00e0 di calcio femminile.\nNell'estate 2000 accetta la proposta fattale dalla dirigenza della Livornina per giocare nella loro formazione interamente composta di ragazze e iscritta al campionato di Serie D. Le 11 reti segnate in campionato le valgono la convocazione nella squadra che rappresenta la Toscana al Torneo delle Regioni. Di seguito veste la maglia del Lucca 7, dove segna 13 reti nella stagione 2002-2003, campionato al termine de quale decide di affrontare una nuova avventura sportiva nel calcio a 5 femminile.\nNel 2003 sottoscrive un accordo con la societ\u00e0 polisportiva Elba 97, con sede a Portoferraio, per giocare nella sua formazione di calcio a 5, e dove D'Ancona mette a frutto le sue doti di bomber siglando 78 reti nelle tre stagioni dove veste la maglia della compagine isolana.\nNel 2006 ritorna a giocare nel calcio a 11 accettando la proposta del Salivoli Calcio Femminile con il quale, grazie alle 36 reti realizzate, assicura un'agevole salvezza nel campionato di Serie C regionale.\nDurante l'estate 2006 coglie l'occasione offertale dall', blasonata societ\u00e0 dell'omonima cittadina del pistoiese per giocare in Serie A, massimo livello del campionato italiano di categoria, nell'entrante stagione 2006-2007. Inserita nel reparto di centrocampo dal tecnico Alberto Ghimenti, contribuisce a far raggiungere all'Agliana 24 punti e la 9 posizione in classifica che valgono la salvezza, tuttavia sopraggiunti problemi economici costringono la societ\u00e0 a non iscrivere la squadra per la stagione successiva, lasciando svincolate D'Ancona e le sue compagne.\nIl calciomercato estivo 2007 la vede oggetto delle attenzioni del Torino che le offre l'opportunit\u00e0 di rimanere in Serie A anche per la stagione 2007-2008, tuttavia il sodalizio resiste solo fino al successivo calciomercato invernale dove la societ\u00e0 la svincola assieme alla compagna Grazia Cancelliere. D'Ancona lascia quindi la societ\u00e0 con sole due presenze in campionato.\nNell'estate 2008 trova un accordo con la Juventus per giocare in Serie B, a quel tempo terzo livello nella struttura del campionato italiano, iscritta nel Girone A della stagione 2008-2009. D'Ancona, grazie anche le sue 4 reti realizzate su 20 incontri disputati, contribuisce a far raggiungere alla squadra la 7\u00aa posizione e la salvezza.\nDurante il calciomercato estivo 2009 viene contattata dalla dirigenza della Lazio, neo promossa in Serie A, la quale le offre un posto da titolare per la stagione entrante. veste la maglia biancoceleste per due stagioni, impiegata in 15 occasioni su 22 partite nella prima, dove sigla 2 reti, e 19 volte su 26 incontri la seconda. Riesce in entrambe a contribuire alla salvezza della squadra, pi\u00f9 sofferta nella stagione 2010-2011, lasciando la Lazio al termine di quest'ultima.\nDisputa tre stagioni consecutive con il Luserna con cui conquista una promozione in Serie A e disputa una stagione in massima serie. Nel settembre 2016 lascia il Luserna e trova un accordo con l'Atletico Oristano tornando a giocare in Serie B."}
{"id": "5791899", "revid": "1776051", "url": "https://it.wikipedia.org/wiki?curid=5791899", "title": "Raffaele Caruso", "text": "Carriera politica.\nLaureato in giurisprudenza presso l'universit\u00e0 di Catania, fin dal 1867 si dedic\u00f2 principalmente alla vita politica. Fu consigliere comunale e sindaco di Comiso, dove fond\u00f2 una distilleria; consigliere provinciale di Siracusa per oltre mezzo secolo, nonch\u00e9 pi\u00f9 volte deputato provinciale e presidente della provincia. Fu eletto due volte deputato e nominato senatore a vita nel 1904."}
{"id": "5791903", "revid": "965985", "url": "https://it.wikipedia.org/wiki?curid=5791903", "title": "Adentro", "text": "Adentro \u00e8 il decimo album in studio del cantautore guatemalteco Ricardo Arjona, pubblicato nel 2005."}
{"id": "5791904", "revid": "287204", "url": "https://it.wikipedia.org/wiki?curid=5791904", "title": "1. L\u012bga 2005", "text": "La 1. L\u012bga 2005 \u00e8 stata la 14\u00aa edizione della seconda divisione del calcio lettone dalla ritrovata indipendenza. La formazione riserve dello Skonto ha vinto il campionato, ma non era promuovibile in massima serie.\nStagione.\nNovit\u00e0.\nIl campionato fu allargato a 16 squadre, due in pi\u00f9 della stagione precedente. Vennero ammesse altre tre formazioni riserve di squadre della massima serie: quelle di Jurmala, Dinaburg e Venta. Lo Zibens/Zemessardze, prima tra le squadre non riserva, anche se promosso, rinunci\u00f2 al posto in massima serie, mentre il Venta (vincitore dei play-off) si iscrisse regolarmente; Ditton e Auda Riga, invece, erano i due club neo retrocessi.\nIl Fort\u016bna/OSC Ogre, retrocesso l'anno precedente, fu riammesso col nome di Ogres Sporta Centrs/FK 33 (OSC/FK 33 Ogre) al posto del Balvu Vilki/ATU. Nessuno dei due club promossi dalla 2. L\u012bga si iscrisse: l'Eurobaltija Riga si fuse con l'FK Riga, il Saldus non si iscrisse al campionato.\nFormula.\nLe sedici squadre partecipanti si affrontavano in turni di andata e ritorno per un totale di 30 incontri per squadra. La vincitrice veniva promossa in Virsl\u012bga 2006, la seconda partecipava ai play-off contro la penultima di Virsl\u012bga, mentre le ultime classificate erano retrocesse in 2. L\u012bga. Le formazioni riserve di squadre non potevano per\u00f2 essere promosse, per cui non se ne teneva conto per stabilire i club da promuovere. Dopo appena una giornata la formazione riserve del Venta si ritir\u00f2; alla nona accadde lo stesso alla formazione riserve del Dinaburg: i risultati di entrambe le squadre furono annullate e di fatto si gioc\u00f2 un campionato a 14 squadre, senza retrocessioni.\nErano assegnati tre punti per la vittoria, uno per il pareggio e zero per la sconfitta. In caso di arrivo in parit\u00e0 si teneva conto della classifica avulsa."}
{"id": "5791906", "revid": "978461", "url": "https://it.wikipedia.org/wiki?curid=5791906", "title": "Coppa del Duce", "text": ""}
{"id": "5791907", "revid": "140185", "url": "https://it.wikipedia.org/wiki?curid=5791907", "title": "Novara Calcio 2006-2007", "text": "Questa pagina raccoglie le informazioni riguardanti il Novara Calcio nelle competizioni ufficiali della stagione 2006-2007.\nMaglie e sponsor.\nLo sponsor tecnico per la stagione 2006-2007 \u00e8 \"Look Sport\", mentre lo sponsor ufficiale \u00e8 Banca Popolare di Novara."}
{"id": "5791908", "revid": "125609840", "url": "https://it.wikipedia.org/wiki?curid=5791908", "title": "Marina Minetti", "text": "Biografia.\nNel 2000 esordisce giovanissima a Radio Babboleo, nota radio locale di Genova, dove rester\u00e0 per ben otto anni, fino al 2008. Nel frattempo, affianca al suo lavoro di conduttrice radiofonica a quello di attrice e speaker per spot pubblicitari.\nA partire dal 2008 passa a Radio 19, dove rimarr\u00e0 fino al 2014, ma si \u00e8 fatta conoscere a livello nazionale nel 2010, vincendo il concorso \"Un giorno da Deejay\" indetto da Linus per trovare nuovi talenti da inserire nel palinsesto di Radio Deejay. Dall'agosto dello stesso anno, dunque, esordisce ai microfoni della radio milanese alternandosi alla conduzione del contenitore quotidiano del pomeriggio \"Un'estate da Deejay\" con altri quattro speaker vincitori: Andrea Molinari, Laura Gramuglia, Frank e Sarah Jane Ranieri.\nA partire dal mese di settembre, terminata la trasmissione estiva, ha condotto la trasmissione del weekend \"Weejay\", terminando poi la sua esperienza a Radio Deejay nel gennaio 2012.\nTorna in onda su un'emittente nazionale nel luglio 2014 su R101, dove ha condotto fino al 2015 la fascia del primo pomeriggio, dalle 13 alle 16, con Marco Maccarini, per poi passare nel gennaio 2016 alla conduzione in solitaria nel drive time (16-19). A maggio 2018, passa a Radio Italia ove conduce con Marco Maccarini la fascia pomeridiana dalle 16.00 alle 18.00 (dal luned\u00ec al venerd\u00ec) ricoprendo lo spazio radiofonico precedentemente ricoperto da Paola Gallo."}
{"id": "5791910", "revid": "965985", "url": "https://it.wikipedia.org/wiki?curid=5791910", "title": "Qui\u00e9n dijo ayer", "text": "Qui\u00e9n dijo ayer \u00e8 un album di raccolta del cantautore guatemalteco Ricardo Arjona, pubblicato nel 2007.\nTracce.\nCD 1: \"Qui\u00e9n dijo...\"\nCD 2: \"...Ayer\""}
{"id": "5791913", "revid": "1776051", "url": "https://it.wikipedia.org/wiki?curid=5791913", "title": "Vincenzo Colmayer", "text": "Biografia.\nLaureato in giurisprudenza a Napoli esercita per alcuni anni la professione forense. Nel 1884 entra nell'amministrazione dell'interno come prefetto, destinato alle sedi di Belluno, Lecce, Catanzaro, Catania, Venezia, Palermo, Bari, Livorno e Roma."}
{"id": "5791915", "revid": "72396", "url": "https://it.wikipedia.org/wiki?curid=5791915", "title": "5to piso", "text": "5to piso \u00e8 l'undicesimo album in studio del cantautore guatemalteco Ricardo Arjona, pubblicato nel 2008."}
{"id": "5791917", "revid": "110157", "url": "https://it.wikipedia.org/wiki?curid=5791917", "title": "Chiesa di Santa Scolastica", "text": "La ex chiesa di Santa Scolastica \u00e8 un edificio religioso chiuso al culto di Rieti, oggi sede dell'Auditorium Varrone. Si trova lungo via Marco Terenzio Varrone, non lontano da Porta Cintia e dall'Arco del Seminario.\nStoria.\nLa prima chiesa di Santa Scolastica nacque nel 1334 insieme all'omonimo monastero femminile benedettino, uno dei tre monasteri che sorsero a Rieti nel XIV secolo in luoghi all'epoca esterni all'abitato, insieme a quelli di Santa Caterina e di San Benedetto. Nel 1453 vi fu unito il convento di Santa Margherita e nel 1498 quello di Sant'Andrea.\nIl progetto della chiesa attuale, conservato nell'archivio di Stato di Rieti, fu redatto nel 1695 da Francesco Fontana; il rifacimento si rese necessario perch\u00e9 la chiesa era diventata troppo angusta per le esigenze delle monache, e forse anche a causa dei terremoti del 1639 e 1672. Il 3 aprile 1696 il vescovo Ippolito Vincentini posa la prima pietra della nuova chiesa, dedicandola ai santi Andrea e Scolastica. La realizzazione del progetto e la decorazione in stucco fu diretta da Antonio Maria Ravazzani; l'edificio fu benedetto nel 1704 e consacrato dal vescovo Bernardino Guinigi il 1 maggio 1717.\nA causa delle difficolt\u00e0 finanziarie, l'interno rimase a lungo spoglio.\nNel 1813, sotto il governo napoleonico, il monastero fu espropriato alle suore e convertito a carcere giudiziario, rimanendo il principale penitenziario della citt\u00e0 fino alla costruzione del nuovo carcere di Vazia nel 2009.\nAlla soppressione del monastero il vescovo Saverio Marini affid\u00f2 la chiesa alla Societ\u00e0 di San Luigi Gonzaga, a cui segu\u00ec nel 1816 la Congregazione degli Amanti di Dio. Nel 1929, quando fu demolita la chiesa di San Giovanni in Statua per far posto all'Hotel Quattro Stagioni, la chiesa fu eretta al rango parrocchiale e vi si trasferirono i Padri Scolopi, che fino ad allora operavano nella chiesa di piazza Vittorio Emanuele II.\nLa parrocchia fu soppressa a fine anni ottanta, e la chiesa affidata alla parrocchia della Cattedrale. Gli Scolopi si trasferirono alla neonata parrocchia del quartiere Micioccoli, per poi lasciare definitivamente Rieti nel 1997.\nRecentemente, grazie alla stipula di un comodato con la Diocesi di Rieti, la chiesa, chiusa al culto, \u00e8 stata ristrutturata dalla Fondazione Varrone, che vi ha creato un auditorium che ospita conferenze, concerti ed altre manifestazioni culturali. Nel 2010 la Fondazione Varrone ha promosso il restauro dell'antico organo Catarinozzi, operato dalla ditta Pinchi di Trevi.\nNel 2019 l'edificio \u00e8 stato dichiarato inagibile a causa delle lesioni provocate dal terremoto di Amatrice del 2016 e l'accesso ne \u00e8 stato interdetto.\nDescrizione.\nSi tratta dell'unica chiesa con pianta a croce greca esistente a Rieti.\nLa facciata, che alterna il rosso del laterizio al bianco del travertino, \u00e8 costituita da una sorta di grande serliana che delimita il portico di accesso, ai fianchi della quale si affacciano due finestre sormontate da tondi in laterizio. Un grande timpano chiude la facciata in alto. La cupola \u00e8 incastonata in un tiburio poligonale.\nAll'interno si trova l'altare maggiore, sopraelevato di tre gradini, e due altari laterali. L'abside \u00e8 ornata di marmi policromi. Sopra il portale d'ingresso si trova l'organo in legno dorato di Cesare Catarinozzi di Affile (risalente al 1720 o 1732), gemello di un organo identico nella chiesa di San Benedetto.\nNella chiesa si trovano tre pale d'altare:\nGiovanni Pietro Bellori, nella biografia del pittore pubblicata in \"Le vite de' Pittori Scultori e Architetti moderni\" del 1672, attribuiva il dipinto ad Andrea Sacchi. Per lungo tempo gli storici locali, tra i quali Angelo Sacchetti Sassetti, si sono attenuti a questo autorevole giudizio. Altri testi riportano come autore Antonio Gherardi. Tuttavia, pi\u00f9 recentemente Roberto Longhi lo ha attribuito alla scuola di Annibale Carracci per ragioni di carattere stilistico-espressivo, ipotesi sostenuta ed argomentata anche da Federico Zeri. Nello studio \"Pittura del '600 a Rieti\", le autrici Liliana Barroero e Lidia Saraca Colonnelli scartavano tra la scuola del Carracci l'attribuzione a Innocenzo Tacconi, mentre ritenevano pi\u00f9 probabile Antonio Maria Panico, che aveva gi\u00e0 lavorato nel territorio reatino."}
{"id": "5791920", "revid": "3732", "url": "https://it.wikipedia.org/wiki?curid=5791920", "title": "JWT", "text": ""}
{"id": "5791922", "revid": "115476213", "url": "https://it.wikipedia.org/wiki?curid=5791922", "title": "Viaje", "text": "Viaje \u00e8 il quattordicesimo album in studio del cantautore guatemalteco Ricardo Arjona, pubblicato nel 2014.\nTracce.\n1. Lo Poco Que Tengo 3.54\n2. Cavernicolas 4.48\n3. Nube De Luz 3.06\n4. Apnea 4.10\n5. Viaje 3.57\n6. Soldado Raso 3.42\n7. Vives Para Morir 3.31\n8. Tu Fantasma 3.59\n9. A La Luna En Bicicleta 3.31\n10. Piel Pecado 4.01\n11. Invertebrado. 4.24\n12. Tu Boca 3.15\n13. Pedigri 3.55\n14. Cisnes 4.48\nDurata: 55.08"}
{"id": "5791924", "revid": "1318658", "url": "https://it.wikipedia.org/wiki?curid=5791924", "title": "Costa (Ecuador)", "text": "La Costa \u00e8 una regione geografica della Repubblica dell'Ecuador situata tra la Cordigliera andina e l'Oceano Pacifico, nella parte occidentale del paese sudamericano. Il suo paesaggio \u00e8 in gran parte pianeggiante e varia dalle foreste secche del sud alle foreste umide del nord, con la presenza di mangrovie nel Golfo di Guayaquil e sulla costa settentrionale. Si estende nelle province di Guayas, Santa Elena, Manab\u00ed, El Oro, Los Rios, Santo Domingo e Esmeraldas, e alcune piccole zone di province limitrofe. La citt\u00e0 principale e pi\u00f9 popolosa in questa regione \u00e8 Guayaquil, che \u00e8 anche la citt\u00e0 pi\u00f9 popolosa di tutto l'Ecuador; altre citt\u00e0 importanti sono Santo Domingo, Machala, Dur\u00e1n, Portoviejo e Manta.\nGeografia.\nCinque delle sette province hanno sbocco sul mare e sono dotate di spiagge frequentate dai turisti, in particolar modo le province di Esmeraldas, Manabi e Santa Elena. In questa zona \u00e8 presente il pi\u00f9 grande sistema fluviale dell'Ecuador, il bacino del fiume Guayas e dei suoi affluenti.\nL'Ecuador dispone di 640 chilometri di costa e la regione \u00e8 una delle tre regioni naturali che dividono l'Ecuador continentale, le altre sono la Sierra e l'Amazzonia. Nella regione costiera i rilevi sono poco pronunciati e il clima \u00e8 generalmente uniforme per la maggior parte del territorio, tuttavia, esistono evidenti differenze tra alcune foreste tropicali del nord, tra le pi\u00f9 piovose della Terra, e le pianure semidesertiche del profondo sud.\nClima.\nLa regione \u00e8 caratterizzata al sud da un clima caldo e secco e al nord da un clima tropicale umido; le temperature vanno da 25 a 30 gradi. La stagione piovosa va solitamente da gennaio a maggio ed \u00e8 quella pi\u00f9 calda anche se viene chiamata invernale, tuttavia, a partire dal XXI secolo, in alcune annate, l'imprevedibile e caotico fenomeno chiamato \"El Ni\u00f1o\", ha stravolto in alcune annate il clima generalmente secco e fresco dell'estate ecuadoriana, che nella Costa va da giugno a dicembre, causando diversi danni alla popolazione e all'agricoltura di tutto il paese andino, cos\u00ec come dell'America in generale.\nDivisione politica.\nLa regione \u00e8 composta da sette delle 24 province dell'Ecuador: Guayas, Manabi, Esmeraldas, El Oro, Los Rios, Santo Domingo de los Ts\u00e1chilas e Santa Elena. Tutte le province hanno coste e sbocchi sul mare ad eccezione di Santo Domingo de los Ts\u00e1chilas e Los Rios. All'interno della regione ci sono un totale di 86 cantoni, divisi a loro volta in parrocchie urbane e rurali.\nPi\u00f9 della met\u00e0 della popolazione dell'Ecuador \u00e8 \"costegna\", con circa 8,5 milioni di persone che vivono in questa regione.\nLa maggioranza della popolazione nera dell'Ecuador vive nella regione costiera, in particolare nel nord dell'Ecuador, con un 49% nella provincia di Esmeraldas, mentre solo il 10% della provincia di Guayas e il 6% di quella di Manabi \u00e8 di origine africana. Per quanto riguarda gli amerindi, nella Costa sono in numero piuttosto ridotto e quelli presenti si sono mescolati in gran parte con neri, bianchi e meticci.\nLa credenza popolare vuole che i costegni siano aperti, allegri, sanguigni e siano eccellenti ballerini, al contrario dei \"serrani\", che tendono ad essere pi\u00f9 tranquilli e a preferire circoli sociali pi\u00f9 intimi. In generale, lo stile di vita dei costegni \u00e8 maggiormente orientato verso luoghi esterni, e questo \u00e8 pi\u00f9 evidente nel caso di classi sociali pi\u00f9 basse; tipici infatti sono i circoli di strada e i giochi da tavolo sui marciapiedi, in contrasto con la popolazione serrana, che preferisce stare in luoghi interni, anche per la necessit\u00e0 di ripararsi dal freddo.\nNell'istruzione, in Ecuador esistono due regimi scolastici a causa delle differenti condizioni climatiche tra le regioni costiere e quelle andine: nel regime della Costa, al quale appartengono anche le Gal\u00e1pagos, l'anno scolastico inizia solitamente in aprile (o maggio) per terminare in gennaio, mentre nel regime della Sierra, del quale fa parte anche l'Amazzonia, l'anno scolastico inizia in settembre e termina in giugno.\nLa seguente tabella elenca le citt\u00e0 con la maggiore popolazione della regione, in base ai risultati del censimento 2010:\nAree protette.\nNella regione costiera si trovano diverse aree protette, tra cui:"}
{"id": "5791926", "revid": "767487", "url": "https://it.wikipedia.org/wiki?curid=5791926", "title": "Stabia Calcio a 5 2002-2003", "text": "Questa pagina raccoglie i dati riguardanti lo Stabia Calcio a 5, squadra di calcio a 5 militante in serie A, nelle competizioni ufficiali della stagione 2002-2003 Lo sponsor principale \u00e8 stato \"Granarolo\".\nUnder-21.\n "}
{"id": "5791930", "revid": "767487", "url": "https://it.wikipedia.org/wiki?curid=5791930", "title": "Quando i grilli cantano", "text": "Quando i grilli cantano \u00e8 un singolo jukebox di Heather Parisi, pubblicato nel 1981. \nDopo il clamoroso successo ottenuto dal primo singolo estratto dall'album Cicale &amp; company \"Cicale\", verr\u00e0 presa in considerazione la possibilit\u00e0 di pubblicare un secondo estratto. La scelta cade su Quando i grilli cantano una ballata romantica pensata per un pubblico pi\u00f9 adulto. La showgirl promuove il brano nel corso di alcuni programmi televisivi, l'idea di pubblicazione di un singolo vero e proprio verr\u00e0 per\u00f2 abbandonata dalla casa discografica, anche se il brano viene stampato e distribuito in versione Juke box .\nIl lato B del disco contiene \"Fotografie\", un brano dei Pooh "}
{"id": "5791931", "revid": "266224", "url": "https://it.wikipedia.org/wiki?curid=5791931", "title": "Auditorium Varrone", "text": ""}
{"id": "5791932", "revid": "287204", "url": "https://it.wikipedia.org/wiki?curid=5791932", "title": "La \u00abnera\u00bb di Dino Buzzati", "text": "La \u00abnera\u00bb di Dino Buzzati \u00e8 una raccolta postuma degli articoli di cronaca nera scritti dal giornalista Dino Buzzati (1906-1972) sul \"Corriere della Sera\" e sul \"Corriere d'Informazione\" durante la sua carriera, dal 1929 al 1971. Ordinata cronologicamente, l'opera raccolta \u00e8 stata pubblicata nel 2002 in due volumi per l'editore Mondadori: il primo volume, titolato \"Crimini e misteri\", \u00e8 dedicato alla cronaca nera pi\u00f9 classica - omicidi, suicidi, misteri, rapine - il secondo volume, col titolo \"Incubi\", alla cronaca di incidenti e tragedie. Gli articoli sono preceduti da schede storiche di Alessandro Riva e Lorenzo Vigan\u00f2. Nel 2020 \u00e8 uscita una nuova edizione ampiamente illustrata, in un unico volume, aumentata di alcuni altri articoli e casi, non rientrati nella prima edizione del 2002."}
{"id": "5791950", "revid": "2056951", "url": "https://it.wikipedia.org/wiki?curid=5791950", "title": "Carlo Augusto di Sassonia-Weimar-Eisenach (1912-1988)", "text": "Biografia.\nNacque al castello di Wilhelmsthal come secondogenito, ma maggiore tra i maschi, ed erede del granduca Guglielmo Ernesto di Sassonia-Weimar-Eisenach e della sua seconda moglie, la principessa Feodora di Sassonia-Meiningen (1890-1972). Il regno di suo padre ebbe termine il 9 novembre 1918, a seguito della rivoluzione tedesca. Quando suo padre mor\u00ec il 24 aprile 1923, Carlo Augusto gli successe come capo del casato di Sassonia-Weimar-Eisenach. Fino al 1922 Carlo Augusto era terzo nella linea di successione al trono del regno dei Paesi Bassi.\nCarlo Augusto mor\u00ec a Schienen e fu succeduto come capo della casata granducale da suo figlio Michele.\nMatrimonio e figli.\nCarlo Augusto spos\u00f2 nel castello di Wartburg il 5 ottobre 1944 la baronessa Elisabetta di Wangenheim-Winterstein (Tubinga, 16 gennaio 1912 - Monaco di Baviera, 15 marzo 2010), figlia del barone Othmar di Wangenheim-Winterstein e di sua moglie Maud von Truetzschler. Hanno avuto quattro figli:"}
{"id": "5791951", "revid": "287204", "url": "https://it.wikipedia.org/wiki?curid=5791951", "title": "Jean-Noel Pancrazi", "text": ""}
{"id": "5791954", "revid": "155634", "url": "https://it.wikipedia.org/wiki?curid=5791954", "title": "Stanley Cup playoff 1974", "text": "I playoff della Stanley Cup 1974 del campionato NHL 1973-1974 hanno avuto inizio il 9 aprile 1974. Le otto squadre qualificate per i playoff, le quattro migliori di ciascuna division al termine della stagione regolare, hanno giocato le due serie dei quarti di finale e delle semifinali al meglio delle sette partite. Le due formazioni rimaste hanno disputato una serie al meglio delle sette sfide per la conquista della Stanley Cup.\nQuesti furono gli ultimi playoff ad essere disputati con otto partecipanti e con i quarti di finale disputati fra formazioni della stessa division, infatti a partire dal 1975 con l'espansione della NHL a 18 squadre venne riformato il sistema dei playoff portandolo a 12 partecipanti. L'unica sorpresa nel corso dei playoff fu al primo turno con l'eliminazione dei campioni in carica dei Montreal Canadiens da parte dei New York Rangers, mentre i Boston Bruins e i Philadelphia Flyers vincitori delle rispettive division avanzarono fino alla finale.\nSquadre partecipanti.\nTabellone.\nI quarti di finale vedono affrontarsi squadre provenienti dalla stessa division, la prima qualificata contro la quarta e la seconda contro la terza; il tabellone \u00e8 strutturato in modo che le vincitrici delle due division possano affrontarsi solo nella finale di Stanley Cup. In tutti e tre i turni di playoff si gioca al meglio delle sette sfide con il formato 2-2-1-1-1: la squadra migliore in stagione regolare avrebbe disputato in casa Gara-1 e 2, (se necessario anche Gara-5 e 7), mentre quella posizionata peggio avrebbe giocato nel proprio palazzetto Gara-3 e 4 (se necessario anche Gara-6).\nFinale Stanley Cup.\nLa finale della Stanley Cup 1974 \u00e8 stata una serie al meglio delle sette gare che ha determinato il campione della National Hockey League per la stagione 1973-74. I Philadelphia Flyers hanno sconfitto i Boston Bruins in sei partite e si sono aggiudicati la prima Stanley Cup nella loro storia.\nStatistiche.\nClassifica marcatori.\nLa seguente lista elenca i migliori marcatori al termine dei playoff.\nClassifica portieri.\nQuesta tabella elenca i cinque migliori portieri dei playoff per media di gol subiti con almeno quattro partite disputate."}
{"id": "5791957", "revid": "1543377", "url": "https://it.wikipedia.org/wiki?curid=5791957", "title": "Fascera", "text": "la fascera \u00e8 un attrezzo usato fin dall'antichit\u00e0 nella fabbricazione del formaggio, generalmente costituito da una tavola di legno sottile ed elastica curvata a cilindro, solitamente di faggio, pioppo o salice. All'interno dello strumento si pone la cagliata ridotta in grumi, che pu\u00f2 essere avvolta da una tela di canapa o lino. \u00c8 possibile regolarne il diametro della fascera con una fune legata esternamente (o analogo strumento in metallo) in modo da comprimere la cagliata contenuta all'interno, affinch\u00e9 sotto pressione venga liberato il siero e assuma la forma propria del tipo di formaggio in produzione. Per aumentare l'efficacia e la velocit\u00e0 del processo, si pu\u00f2 porre al di sopra della cagliata un peso (tagliere, grosso sasso o altro materiale).\nOltre che circolari, le fascere possono essere di forma quadrangolare e, soprattutto quelle moderne, costituite da altri materiali come la lamiera stagnata o il polietilene. Possono inoltre avere al loro interno il marchio di produzione e altri codici identificativi, che resteranno impressi nel formaggio."}
{"id": "5791964", "revid": "767487", "url": "https://it.wikipedia.org/wiki?curid=5791964", "title": "Associazione Calcio Pistoiese 2006-2007", "text": "Questa pagina raccoglie le informazioni riguardanti l'Associazione Calcio Pistoiese nelle competizioni ufficiali della stagione 2006-2007. Il presidente del sodalizio \u00e8 Maurizio Fagni. "}
{"id": "5791965", "revid": "254059", "url": "https://it.wikipedia.org/wiki?curid=5791965", "title": "Corrado Gonzaga (disambigua)", "text": ""}
{"id": "5791970", "revid": "729019", "url": "https://it.wikipedia.org/wiki?curid=5791970", "title": "Balthasar Woll", "text": ""}
{"id": "5791972", "revid": "1573940", "url": "https://it.wikipedia.org/wiki?curid=5791972", "title": "Ardenna", "text": "Ardenna \u00e8 un genere di uccelli marini della famiglia Procellariidae.\nTassonomia.\nIl genere comprende le seguenti specie, in passato incluse nel genere \"Puffinus\":"}
{"id": "5791976", "revid": "1000891", "url": "https://it.wikipedia.org/wiki?curid=5791976", "title": "Model Shop", "text": ""}
{"id": "5791978", "revid": "1008732", "url": "https://it.wikipedia.org/wiki?curid=5791978", "title": "ClG J0958+4702", "text": "ClG J0958+4702 (o CL0958+4702) \u00e8 un ammasso di galassie, situato nella costellazione dell'Orsa Maggiore, la cui luce ha impiegato circa 4,2 miliardi di anni per giungere fino alla Terra, che corrisponde ad una distanza comovente di circa 5 miliardi di anni luce.\nLe immagini dell'ammasso, raccolte dal telescopio spaziale Spitzer, dal telescopio spaziale Chandra e dal telescopio a terra WIYN situato in Arizona, ci mostrano nel suo centro la fusione di quattro grandi galassie che formeranno col tempo un'unica gigantesca galassia ellittica. L'ulteriore evoluzione sar\u00e0 verso la costituzione di un ammasso fossile di galassie."}
{"id": "5791991", "revid": "838137", "url": "https://it.wikipedia.org/wiki?curid=5791991", "title": "Giulia Carraro", "text": "Carriera.\nClub.\nLa carriera di Giulia Carraro inizia nella stagione 2010-11 quando entra a far parte del , in Serie B1. Nella stagione successiva resta nella stessa divisione ma giocando per la seconda formazione del , club con il quale ottiene qualche convocazione anche in prima squadra, in Serie A1.\nNella stagione 2012-13 \u00e8 stabilmente in Serie A1 ingaggiata dal , ma gi\u00e0 in quella seguente \u00e8 nuovamente in Serie B1 con il .\nNell'annata 2014-15 si trasferisce in Germania per giocare nel , nella 1. Bundesliga; rientra in Italia per il campionato successivo, quando difende i colori della di Modena, in massima divisione.\nMilita per la prima volta nella Serie A2 nella stagione 2016-17 grazie all'acquisto da parte della di Olbia, mentre nell'annata successiva \u00e8 in Serie A1, accasandosi nuovamente al club di Pesaro. Milita nella stessa divisione anche per il campionato 2018-19, ritornando al club di Bergamo, e in quello seguente, quando viene ingaggiata dalla di Scandicci. Nella stagione 2020-21 veste invece la maglia della , sempre nel massimo campionato italiano, conquistando la Coppa CEV.\nNazionale.\nNel 2011, con la nazionale Under-18 vince la medaglia d'argento al campionato europeo di categoria, mentre l'anno seguente con la nazionale Under-19 si aggiudica il bronzo al campionato europeo Under-19."}
{"id": "5791996", "revid": "152625", "url": "https://it.wikipedia.org/wiki?curid=5791996", "title": "Gente della notte (programma radiofonico)", "text": "Gente della notte \u00e8 una trasmissione radiofonica in onda su Radio Deejay ogni venerd\u00ec, sabato e domenica dalle 22 alle 24 condotta da Gianluca Gazzoli. Per le prime due stagioni la conduzione \u00e8 affidata a Frank e Sarah Jane Ranieri. Dal 2017 \u00e8 condotta da Frank in solitaria fino a tutto il 2018. \nIl programma ha esordito venerd\u00ec 4 settembre 2015 ed \u00e8 andato a sostituire, nella medesima fascia oraria, lo storico \"Deejay Time\" di Albertino. \nLa trasmissione prevede una forte interazione con gli ascoltatori di Radio Deejay, che possono intervenire in diretta per raccontare come stanno trascorrendo le serate dei giorni festivi e prefestivi della settimana. I conduttori inoltre propongono anche notizie e temi diversi per ogni serata, scelti e curati dalle redattrici Claudia Campolo e Claudia Alfieri.\nLa regia della trasmissione \u00e8 curata da Simone Paleari. "}
{"id": "5792012", "revid": "287204", "url": "https://it.wikipedia.org/wiki?curid=5792012", "title": "Mariano de Cavia", "text": "Biografia.\nEra il figlio del notaio Francisco de Cavia e di Mar\u00eda Anselma Lac. Ha studiato scienze umane presso il collegio dei Gesuiti di Carri\u00f3n de los Condes (Palencia), ma \u00e8 tornato a Saragozza quindici anni pi\u00f9 tardi per studiare legge, che non termin\u00f2.\nCarriera.\nDurante questo periodo ha collaborato con la \"Revista de Aragon\", \"Diario de Avisos de Zaragoza\", \"Diario de Zaragoza\" e \"El Cocinero\", e nel 1881 ha fondato \"El Chin-Chin\", un settimanale satirico che dur\u00f2 solo sei settimane. Ha avuto anche una storia d'amore con Pilar Alvira, ma l'opposizione delle famiglie portarono alla fine della relazione.\nGi\u00e0 nel 1881 aveva deciso di andare a Madrid ed \u00e8 entrato nello stesso anno nel \"El Liberal\", dove ha lavorato per cinque anni, tranne che per un periodo di cinque mesi durante i quali \u00e8 stato direttore del \"Diario Democr\u00e1tico de Tarragona\". Nel 1895 entra a far parte del \"Heraldo de Madrid\", dopo il quale \u00e8 andato a \"El Imparcial\", dove ha pubblicato il suo primo articolo e dove ha lavorato fino al 1917.\nHa vissuto in un albergo. Era individualista, non amava la popolarit\u00e0 e aveva un appartamento solo per mantenere la sua biblioteca. Non era uno specialista, ma aveva una vasta cultura umanistica, vasta conoscenza filologica e una memoria prodigiosa.\nEra un liberale ma non milit\u00f2 in nessun partito politico.\nMorte.\nNel 1917 entr\u00f2 a far parte della redazione di \"El Sol\", dove rimase fino alla morte per paralisi progressiva, che si \u00e8 verificato a Madrid, il 14 luglio 1920.\nIl primo ministro, Eduardo Dato, ha presieduto il trasferimento del corpo a Saragozza al cimitero di Torrero a Saragozza.\nOggi esiste il premio Mariano de Cavia, assegnato ogni anno dal quotidiano \"ABC\" di Madrid. Va notato che la citt\u00e0 di Saragozza ha ripetutamente chiesto che i premi venissero assegnati a Saragozza, ma la richiesta \u00e8 stata sempre negata."}
{"id": "5792013", "revid": "287204", "url": "https://it.wikipedia.org/wiki?curid=5792013", "title": "1. L\u012bga 2006", "text": "La 1. L\u012bga 2006 \u00e8 stata la 15\u00aa edizione della seconda divisione del calcio lettone dalla ritrovata indipendenza. L'Olimps ha vinto il campionato, ottenendo la promozione in massima serie.\nStagione.\nNovit\u00e0.\nIl campionato rimase a 16 squadre e, a differenza dell'anno precedente, il formato rimase fino alla fine, senza ritiri a campionato in corso. Entrambe le squadre promosse si iscrissero regolarmente alla Virsl\u012bga 2006, mentre delle due retrocesse il Venta non si iscrisse. Delle due squadre promosse dalla 2. L\u012bga, solo l'Abuls Smiltene si iscrisse. Lo Zibens/Zemessardze divenne la formazione riserve del Dinaburg. Gli altri club neo iscritti furono la formazione riserve del Ditton (squadra appena promossa in massima serie), il Tranzit, l'Eirobaltija R\u012bga (che aveva gi\u00e0 avuto la possibilit\u00e0 di iscriversi l'anno precedente, ma aveva rinunciato) e il Multibanka R\u012bga, nome in precedenza usato dalla formazione riserve dello Skonto.\nFormula.\nLe sedici squadre partecipanti si affrontavano in turni di andata e ritorno per un totale di 30 incontri per squadra. La vincitrice veniva promossa in Virsl\u012bga 2007, la seconda partecipava ai play-off contro la penultima di Virsl\u012bga, mentre le ultime classificate erano retrocesse in 2. L\u012bga. Le formazioni riserve di squadre non potevano per\u00f2 essere promosse, per cui non se ne teneva conto per stabilire i club da promuovere.\nErano assegnati tre punti per la vittoria, uno per il pareggio e zero per la sconfitta. In caso di arrivo in parit\u00e0 si teneva conto della classifica avulsa."}
{"id": "5792033", "revid": "812213", "url": "https://it.wikipedia.org/wiki?curid=5792033", "title": "Das wei\u00dfe Licht", "text": ""}
{"id": "5792036", "revid": "104458", "url": "https://it.wikipedia.org/wiki?curid=5792036", "title": "Nathalie von Siebenthal", "text": "Biografia.\nIl 16 gennaio 2016 vince la prova di 5\u00a0km a tecnica classica a Zweisimmen e si laurea campionessa svizzera; l'anno dopo ai Mondiali di Lahti 2017, suo esordio iridato, si \u00e8 classificata 30\u00aa nella 10 km, 11\u00aa nella 30 km, 4\u00aa nell'inseguimento e 7\u00aa nella staffetta. Ai XXIII Giochi olimpici invernali di , suo esordio olimpico, si \u00e8 classificata 6\u00aa nella 10 km, 22\u00aa nella 30 km, 6\u00aa nell'inseguimento e 7\u00aa nella staffetta; l'anno successivo ai Mondiali di Seefeld in Tirol \u00e8 stata 7\u00aa nella 30 km, 18\u00aa nell'inseguimento e 10\u00aa nella staffetta."}
{"id": "5792040", "revid": "1573940", "url": "https://it.wikipedia.org/wiki?curid=5792040", "title": "Smionia", "text": "Smionia \u00e8 un genere di ragni appartenente alla famiglia Gnaphosidae.\nDistribuzione.\nLe 2 specie note di questo genere sono state reperite in Sudafrica.\nTassonomia.\nNon sono stati esaminati esemplari di questo genere dal 2007.\nAttualmente, a gennaio 2016, si compone di 2 specie:"}
{"id": "5792041", "revid": "767487", "url": "https://it.wikipedia.org/wiki?curid=5792041", "title": "Parts of the Process (The Very Best of Morcheeba)", "text": "Parts of the Process (The Very Best of Morcheeba) \u00e8 la prima greatest hits del gruppo inglese Morcheeba, pubblicato nel 2003. L'album \u00e8 stato classificato disco d'oro in Inghilterra."}
{"id": "5792042", "revid": "1305772", "url": "https://it.wikipedia.org/wiki?curid=5792042", "title": "Love Song (Tesla)", "text": "Love Song \u00e8 una power ballad del gruppo musicale statunitense Tesla, estratta come singolo dal loro secondo album \"The Great Radio Controversy\" sul finire del 1989.\nDivenne una delle canzoni di maggior successo del gruppo quando il relativo videoclip cominci\u00f2 ad essere mandato ripetutamente in onda su MTV, permettendo al singolo di raggiungere il decimo posto della Billboard Hot 100 nel gennaio 1990. Il video non include l'introduzione di chitarra classica presente nella versione utilizzata nell'album. Il singolo \u00e8 stato certificato con il disco d'oro per le vendite dalla RIAA il 10 febbraio 1990.\nLa canzone \u00e8 stata inserita alla posizione numero 20 nella classifica delle \"25 pi\u00f9 grandi power ballad\" secondo VH1."}
{"id": "5792043", "revid": "1230801", "url": "https://it.wikipedia.org/wiki?curid=5792043", "title": "Annurca", "text": ""}
{"id": "5792047", "revid": "256896", "url": "https://it.wikipedia.org/wiki?curid=5792047", "title": "General do Ex\u00e9rcito", "text": ""}
{"id": "5792051", "revid": "767487", "url": "https://it.wikipedia.org/wiki?curid=5792051", "title": "Kart Racer", "text": "Kart Racer: l'asso del go-kart \u00e8 un film per la televisione del 2003 del regista Stuart Gillard.\nTrama.\nIl film tratta di amore, sport e complicit\u00e0. Waz Davis \u00e8 figlio del pi\u00f9 grande guidatore di go kart, con il quale non ha un bel rapporto da quando \u00e8 morta sua mamma. Finch\u00e9 Waz non scopre chi \u00e8 suo padre e insieme costruiscono un go kart per gareggiare alla gara nazionale. Waz dopo che il go kart \u00e8 pronto inizia ad allenarsi pensando che sia una passeggiata. Alla gara d\u00e0 il massimo e, anche se alle qualificazioni esce di pista, alla finale vince, ma non \u00e8 stato per niente facile. Da l\u00ec lui e il padre avranno un buon rapporto."}
{"id": "5792055", "revid": "92723", "url": "https://it.wikipedia.org/wiki?curid=5792055", "title": "Lul\u00f9 (film 1972)", "text": "Lul\u00f9 \u00e8 un film per la televisione del 1972 del regista Sandro Bolchi, tratto dall'omonima commedia di Carlo Bertolazzi.\nGli interpreti sono Paola Quattrini, Luciano Alberici, Nino Castelnuovo, Giuliana Pogliani.\nDalla commedia nel 1986 \u00e8 tratta anche una miniserie in quattro puntate con Mariangela Melato, Daniele Formica, Massimo Lopez, Andrea Occhipinti, Pietro De Vico, Sergio Fiorentini, Caterina Boratto, Micheline Presle, Riccardo Garrone, Giancarlo Dettori, Gianni Agus e Raffaele Pisu.\nTrama.\nLul\u00f9 \u00e8 una ragazza milanese proveniente da una famiglia povera. Dato che la madre tiene a pensione alcuni artisti squattrinati Lul\u00f9 immagina per s\u00e9 una carriera artistica. Lo sceneggiato parla della vicissitudini varie di una donna arrivista, bugiarda, infedele e vanesia."}
{"id": "5792057", "revid": "533647", "url": "https://it.wikipedia.org/wiki?curid=5792057", "title": "San Ferreolo di Besan\u00e7on", "text": ""}
{"id": "5792058", "revid": "533647", "url": "https://it.wikipedia.org/wiki?curid=5792058", "title": "San Ferruccio di Besan\u00e7on", "text": ""}
{"id": "5792076", "revid": "287204", "url": "https://it.wikipedia.org/wiki?curid=5792076", "title": "1. L\u012bga 2007", "text": "La 1. L\u012bga 2007, nota per motivi di sponsorizzazione come Traffic 1.l\u012bga 2007, \u00e8 stata la 16\u00aa edizione della seconda divisione del calcio lettone dalla ritrovata indipendenza. Il Vindava ha vinto il campionato, ottenendo la promozione in massima serie.\nStagione.\nNovit\u00e0.\nIl campionato rimase a 16 squadre e, a differenza dell'anno precedente, non erano pi\u00f9 ammesse le formazioni riserve. L'Olimps promosse si iscrisse regolarmente alla Virsl\u012bga 2007 e altrettanto fece la neo retrocessa Di\u017evanagi R\u0113zekne, che cambi\u00f2 nome in Bl\u0101zma. Lo Zibens/Zemessardze torn\u00f2 ad Il\u016bkste e fu indipendente dal Dinaburg, mentre l'Eirobaltija fece il percorso inverso, tornando a far parte del FK R\u012bga. L'Alberts, squadra che era stata retrocessa, si fuse con l'Auda. Vista la mancata iscrizione di diverse squadre (per lo pi\u00f9 le formazioni riserve), l'Abuls Smiltene fu ripescato. Dalla 2. L\u012bga fu promosso l'Il\u016bkste che si iscrisse regolarmente.\nCi fu spazio per numerosi ripescaggi e club di nuova istituzione.\nFormula.\nLe sedici squadre partecipanti si affrontavano in turni di andata e ritorno per un totale di 30 incontri per squadra. In vista di un allargamento della massima serie, venivano promosse le prime due squadre in Virsl\u012bga 2008, mentre le ultime classificate erano retrocesse in 2. L\u012bga.\nErano assegnati tre punti per la vittoria, uno per il pareggio e zero per la sconfitta. In caso di arrivo in parit\u00e0 si teneva conto della classifica avulsa."}
{"id": "5792080", "revid": "410660", "url": "https://it.wikipedia.org/wiki?curid=5792080", "title": "Tre colori - Film Bianco", "text": ""}
{"id": "5792083", "revid": "410660", "url": "https://it.wikipedia.org/wiki?curid=5792083", "title": "Tre colori - Film Rosso", "text": ""}
{"id": "5792086", "revid": "106908", "url": "https://it.wikipedia.org/wiki?curid=5792086", "title": "Huck (fumetto)", "text": "Huck \u00e8 una miniserie a fumetti di 6 numeri scritta da Mark Millar e disegnata da Rafael Albuquerque, pubblicata tra il 2015 e il 2016 dalla casa editrice statunitense Image Comics per l'etichetta Millarworld.\nLa storia, ispirata al genere supereroistico, racconta di un ragazzo di nome \"Huck\" che vive in un piccolo paese di provincia ed \u00e8 dotato di superpoteri. Gli abitanti ne sono a conoscenza ma lo tengono segreto ai media in quanto \"Huck\" non desidera pubblicit\u00e0 e, grazie al suo altruismo e buone azioni quotidiane, si \u00e8 fatto ben volere da tutti.\nSul primo albo della miniserie Millar ha annunciato che il fumetto \u00e8 gi\u00e0 stato opzionato per una trasposizione cinematografica. L'autore scozzese afferma che gli \"script\" per i film su \"Superior\" e \"Starlight\" (altre due opere Millarworld) sono gi\u00e0 stati completati prima della fine del 2015. Dopo la realizzazione dei film ispirati a queste due sue opere, la successiva sar\u00e0 quella su \"Huck\".\nTrama.\n\"Huck\" \u00e8 un ragazzo con una forza notevolmente superiore ad un normale essere umano e la capacit\u00e0 di compiere enormi salti che gli permettono di spostarsi velocemente. Vive in un paese della provincia americana dove tutti sembrano essere a conoscenza di queste sue straordinarie capacit\u00e0. La sua giornata si svolge compiendo buone azioni che passano dal salvare animali in pericolo all'aiutare persone in gravi difficolt\u00e0. Huck non cerca notoriet\u00e0, non ha identit\u00e0 segrete e non pretende di cambiare il mondo o essere un supereroe ma \u00e8 comunque altruista e sempre disponibile. Per questo i suoi concittadini sono predisposti ad aiutarlo nel mantenere l'anonimato. Inevitabilmente i media si accorgono della sua esistenza e il Governatore dello Stato coglie al volo l'occasione per sfruttarlo a livello politico nella sua campagna elettorale, con l'intento di portarlo personalmente dal presidente degli Stati Uniti. Huck viene facilmente aggirato dall'entourage politico del governo e si trova in difficolt\u00e0 a gestire il rapporto con i giornalisti o gli estranei in generale. Qui dimostra una ingenuit\u00e0 eccessiva per una persona ormai adulta e la sua personalit\u00e0 sembra essere infantile e limitata nel comprendere, con lungimiranza, le conseguenze della sua stessa esistenza. Non sembra mai neanche essersi posto il problema delle sue origini e del perch\u00e9 la sua fisiologia differisce da quella di un normale essere umano.\nLe sue certezze sono messe in discussione quando incontra un altro essere umano con superpoteri simili ai suoi. Questi gli rivela di essere suo fratello e di conoscere la loro origine. Gli confida che la madre \u00e8 nata in Unione Sovietica e, siccome mostrava poteri sovraumani, \u00e8 stata reclutata dal centro di ricerche siberiano per sviluppare il supersoldato al servizio delle nazioni comuniste. Il suo nome \u00e8 Anna Polina Marianna Kozar ed \u00e8 riuscita a fuggire negli Stati Uniti nel 1981 quando era incinta di 6 mesi. Per riuscire a fuggire dall'esercito russo ha sfruttato i suoi poteri psichici che le permettono di manipolare le intenzioni delle persone toccandole con le dita della mano, con la sua incredibile resistenza \u00e8 poi arrivata sulle coste americane a nuoto. Una volta giunta nella sua nuova patria ha dato alla luce 2 gemelli, cio\u00e8 Huck e il suo ritrovato fratello Tom. Per proteggere se stessa e i suoi figli, ha affidato i due neonati a famiglie diverse e in diversi paesi. Huck e Tom si mettono alla ricerca della madre e riescono a rintracciarla solo per scoprire che in realt\u00e0 Anna ha avuto un solo figlio (cio\u00e8 Huck) e che Tom lo ha ingannato per conto del ricercatore russo \"Professor Orlov\", dal quale la donna era fuggita 35 anni prima.\nHuck e la madre sono attaccati a sorpresa e tramortiti. Tom \u00e8 in realt\u00e0 un androide classificato come \"Intelligenza Artificiale XV\". Quando i due prigionieri si riprendono si ritrovano prigionieri in una citt\u00e0 russa la cui esistenza \u00e8 segreta, il suo nome \u00e8 \"Naukograd\". Come sostiene Orlov si tratta di una citt\u00e0 costruita come luogo per ricerche avanzate e sperimentali, ne sono state edificate oltre 200 nel territorio che una volta era l'Unione Sovietica. Uno degli scopi delle ricerche \u00e8 stato da sempre quello di creare un supersoldato e Huck \u00e8 il risultato di decenni di sperimentazione e fallimenti. Dopo la fuga della madre il progetto \u00e8 stato chiuso e si \u00e8 puntato sulla creazione di una intelligenza artificiale di cui Tom \u00e8 un esempio. Il governo russo accoglie con entusiasmo il recupero di Huck e la possibilit\u00e0 di fargli procreare migliaia di esseri simili a lui (con spese inferiori alla produzione di robot), la madre invece \u00e8 ora sacrificabile. Orlov sottovaluta per\u00f2 la forza combinata dei suoi prigionieri i quali riescono ad evadere, distruggendo gli androidi tra i quali lo stesso Tom. Le forze dell'esercito regolare non sono un problema e vengono presto sbaragliate. Orlov prova a fuggire ma viene fermato da Huck e sua madre. La bont\u00e0 d'animo di Huck gli impedisce di uccidere il professore russo e cos\u00ec la madre usa i suoi poteri di suggestione per fargli dimenticare qualsiasi cosa abbia mai imparato o studiato come scienziato. Dopo aver distrutto tutti i dati e i sistemi di back-up che contengono i file sul progetto di creazione di supersoldati, madre e figlio tornano negli Stati Uniti per ricominciare la loro vita. Huck torna a compiere le sue buone azioni quotidiane rinunciando ad ogni pretesa di divenire un personaggio pubblico o un tipico supereroe in costume.\nRealizzazione.\nL'opera viene annunciata all'Image Expo del 2 luglio 2015. Viene descritta come una storia su un ragazzo con grandi poteri e molto generoso ma con qualche difficolt\u00e0 di apprendimento. Millar dice di essersi ispirato a certi film di Frank Capra e che vuole rappresentare un supereroe che sia una via di mezzo tra Capitan America e Forrest Gump. L'autore scozzese non \u00e8 interessato a presentare l'ennesimo nuovo supereroe che si ritrova ad indossare un costume sgargiante o ad essere un playboy miliardario, ma a proporre un personaggio insolito per il genere. La struttura narrativa cerca poi di essere compiacente ad una eventuale trasposizione cinematografica, anche perch\u00e9 i fumetti Millarworld sono ormai costantemente sotto l'attenzione degli studios di Hollywood. La miniserie \u00e8 infatti gi\u00e0 stata opzionata e Millar si \u00e8 sbilanciato nel vedere un attore come Channing Tatum nel ruolo del protagonista.\nL'idea di creare il personaggio di \"Huck\" \u00e8 venuta a Millar dopo aver incontrato per caso una persona ad un centro per il volontariato. L'autore ha avuto modo di parlargli e ha scoperto che questa persona si poneva l'obiettivo di fare buone azioni tutti i giorni, anche se di piccola entit\u00e0. La sua forza motrice \u00e8 quella di fare sempre qualcosa nell'arco della giornata per aiutare qualcuno. Nei giorni successivi Millar, impressionato dall'incontro, ha cominciato a figurarsi un eroe che agisce nel quotidiano e non si pone come obiettivo quello di sconfiggere supercriminali, ma di aiutare il prossimo. Ovviamente, per rendere il fumetto appetibile, \"Huck\" ha dei superpoteri e un'origine misteriosa ma non \u00e8 il classico supereroe con il mantello e la maschera che si lancia in avventure mirabolanti. Il contesto \u00e8 quello della provincia americana e la vita dell'eroe prosegue monotona finch\u00e9 il suo passato non arriva a sconvolgere lo status quo della sua vita."}
{"id": "5792092", "revid": "1776051", "url": "https://it.wikipedia.org/wiki?curid=5792092", "title": "Giuseppe De Marinis", "text": "Biografia.\nEntrato nella magistratura borbonica nel 1855, all'annessione \u00e8 giudice al tribunale di Salerno. \u00c8 stato in seguito sostituto procuratore a Lecce, Trani e Napoli, procuratore a Gerace, consigliere di corte d'appello a Napoli, Cagliari e Roma, procuratore generale presso la Corte d'appello a Catania, Trani, Firenze e Napoli, procuratore generale della Corte di cassazione di Palermo."}
{"id": "5792132", "revid": "767487", "url": "https://it.wikipedia.org/wiki?curid=5792132", "title": "Catia La Mar", "text": "Catia La Mar \u00e8 una citt\u00e0 del Venezuela, situata nello stato di Vargas e nel comune di Vargas, sulla costa del Mare dei Caraibi.\nSi trova a dieci minuti di strada dall'Aeroporto Internazionale Sim\u00f3n Bol\u00edvar, il pi\u00f9 importante di tutta la nazione. Cos\u00ec come le altre citt\u00e0 della zona, il 15 dicembre 1999 venne devastata da un'inondazione, ricordata come tragedia di Vargas."}
{"id": "5792133", "revid": "1272592", "url": "https://it.wikipedia.org/wiki?curid=5792133", "title": "ChainDive", "text": " \u00e8 un videogioco d'azione sviluppato da Alvion e pubblicato nel 2003 da Sony Computer Entertainment per PlayStation 2.\nNonostante fosse stata distribuita nel 2004 una demo dalla rivista statunitense \"Official PlayStation Magazine\", il videogioco venne commercializzato solamente in Giappone.\nLa colonna sonora del gioco \u00e8 affidata a Yuji Takenouchi.\nTrama.\nIl personaggio giocante \u00e8 Shark. Dotato di una spada denominata \"Unbreakable\", il protagonista deve difendere gli abitanti del pianeta Elm.\nModalit\u00e0 di gioco.\nLo stile di gioco \u00e8 stato paragonato a \"Devil May Cry\". La grafica 2.5D richiama le serie \"Klonoa\" e \"Pandemonium\"."}
{"id": "5792135", "revid": "110157", "url": "https://it.wikipedia.org/wiki?curid=5792135", "title": "ISCS J1429.3+3437", "text": "ISCS J1429.3+3437 \u00e8 un ammasso di galassie, situato nella costellazione del Boote, la cui luce ha impiegato circa 8,7 miliardi di anni per giungere fino alla Terra, ma ad una distanza comovente di quasi 12,9 miliardi di anni luce.\nL'ammasso \u00e8 tra i pi\u00f9 distanti conosciuti nell'Universo osservabile e le immagini che osserviamo risalgono ad un'et\u00e0 dell'Universo di circa 5 miliardi di anni dopo il Big Bang.\nISCS J1429.3+3437 \u00e8 stato individuato con osservazioni effettuate presso l'Osservatorio nazionale di Kitt Peak in Arizona e successivamente con l'Infrared Array Camera (IRAC) del Telescopio spaziale Spitzer."}
{"id": "5792144", "revid": "79596024", "url": "https://it.wikipedia.org/wiki?curid=5792144", "title": "Freeform Worldwide", "text": ""}
{"id": "5792150", "revid": "767487", "url": "https://it.wikipedia.org/wiki?curid=5792150", "title": "Monastero di Khatravank", "text": "Il monastero di Khatravank \u00e8 un monastero armeno situato nella regione di Martakert nella repubblica di Artsakh (gi\u00e0 denominata \"repubblica del Nagorno Karabakh\"). Si ritiene che la sua costruzione abbia avuto inizio nel XIII secolo.\nUbicazione.\nIl complesso sorge a circa 1.200 metri di altitudine sulle pendici che cingono la sponda destra del fiume Tartar nella cui valle si snoda tortuosa la strada che dal capoluogo regionale conduce verso la regione di Shahumian. Si trova in linea d'aria a non molta distanza da altri monasteri. Seguendo infatti la cartografia ufficiale del territorio troviamo lungo un'unica direttrice (da ovest verso est e da nord verso sud), a pochi chilometri di distanza fra loro, i monasteri di Dadivank, di Mesropavank, di Gandzasar e di Koshik Anapat.\nIl monastero di Khatravank \u00e8 completamente immerso in una foresta, in parziale stato di rovina e difficilmente raggiungibile se non attraverso sentieri escursionistici. \u00c8 toccato dal Janapar.\nStoria e descrizione.\nI resti della struttura testimoniano che si trattava di un importante complesso con tre chiese, edifici di servizio e abitazioni. Decine di antichi khachkar sono addossati alle pareti o nelle immediate vicinanze del complesso. Secondo le iscrizioni presenti Khatravank fu costruito a partire dal 1204.\nLa struttura ancora esistente \u00e8 completamente immersa nella foresta e, in attesa di opere di restauro e bonifica, non \u00e8 agevole delinearne i contenuti architettonici."}
{"id": "5792153", "revid": "1305772", "url": "https://it.wikipedia.org/wiki?curid=5792153", "title": "Signs (Five Man Electrical Band)", "text": "Signs \u00e8 una canzone del gruppo musicale canadese Five Man Electrical Band. Venne scritta da Les Emmerson e rese popolare il suo gruppo relativamente sconosciuto, che la registr\u00f2 per il secondo album \"Good-byes and Butterflies\" nel 1970. Il brano era stato originariamente concepito come lato B del singolo di minor successo \"Hello Melinda, Goodbye\".\nVenne ripubblicato nel 1971, stavolta come lato A, e ottenne grande successo raggiungendo il terzo posto della Billboard Hot 100 negli Stati Uniti e la quarta posizione in classifica in Canada. Venne certificato con il disco d'oro per le vendite dalla RIAA il 30 agosto 1971.\nIl testo della canzone volge uno sguardo critico alle divisioni in classe e ai diritti di propriet\u00e0, dando voce a diversi giovani considerati disadattati.\nVersione dei Tesla.\nIl gruppo musicale statunitense Tesla ha eseguito una nuova versione del brano per il suo album dal vivo \"Five Man Acoustical Jam\" nel 1990, in chiave acustica e con alcune piccole modifiche nel testo. Il pezzo \u00e8 stato pubblicato come singolo e ha raggiunto l'ottavo posto della Billboard Hot 100 e la seconda posizione nella Mainstream Rock Songs, diventando il maggior successo in classifica dei Tesla.\nIl singolo presenta come lati B altri brani eseguiti dal vivo la stessa sera, tra cui anche \"Little Suzi\", esclusa dalla scaletta finale dell'album.\nIl gruppo ha nuovamente registrato il pezzo per il suo EP \"A Peace of Time\" nel 2007, ma stavolta in versione elettrica e con il testo originale."}
{"id": "5792154", "revid": "574302", "url": "https://it.wikipedia.org/wiki?curid=5792154", "title": "AACTA al miglior attore internazionale", "text": "L'AACTA al miglior attore internazionale (\"AACTA International Award for Best Actor\") viene assegnato dal 2012 all'attore non australiano votato come migliore dall'Australian Academy of Cinema and Television Arts."}
{"id": "5792155", "revid": "466539", "url": "https://it.wikipedia.org/wiki?curid=5792155", "title": "Tragedia di Vargas", "text": "La tragedia di Vargas \u00e8 un disastro naturale che ha colpito lo stato di Vargas, in Venezuela, il 14 dicembre 1999, quando piogge torrenziali e le alluvioni e i fiumi di detriti che ne conseguirono uccisero migliaia di persone, distrussero migliaia di case e portarono al completo collasso delle infrastrutture statali.\nSecondo i soccorritori, il quartiere di Los Corales fu sepolto da una colata di fango fino all'altezza di tre metri e una grande percentuale delle abitazioni fu semplicemente portata via dall'oceano. Interi paesi come Cerro Grande e Carmen de Uria sparirono completamente. Morirono fra le 10.000 e le 30.000 persone."}
{"id": "5792158", "revid": "830939", "url": "https://it.wikipedia.org/wiki?curid=5792158", "title": "Scholastic Aptitude Test", "text": ""}
{"id": "5792159", "revid": "830939", "url": "https://it.wikipedia.org/wiki?curid=5792159", "title": "Scholastic Assessment Test", "text": ""}
{"id": "5792160", "revid": "812213", "url": "https://it.wikipedia.org/wiki?curid=5792160", "title": "Ettore Balmamion", "text": ""}
{"id": "5792162", "revid": "287204", "url": "https://it.wikipedia.org/wiki?curid=5792162", "title": "ISCS J1434.5+3427", "text": "ISCS J1434.5+3427 \u00e8 un ammasso di galassie, situato nella costellazione del Boote, la cui luce ha impiegato circa 8,6 miliardi di anni per giungere fino alla Terra, ma ad una distanza comovente di circa 12,7 miliardi di anni luce.\nL'ammasso \u00e8 tra i pi\u00f9 distanti conosciuti nell'Universo osservabile e le immagini che osserviamo risalgono ad un'et\u00e0 dell'Universo di circa 5,1 miliardi di anni dopo il Big Bang.\nISCS J1434.5+3427 \u00e8 stato individuato con osservazioni effettuate presso l'Osservatorio nazionale di Kitt Peak in Arizona e successivamente con l'Infrared Array Camera (IRAC) del Telescopio spaziale Spitzer."}
{"id": "5792199", "revid": "124525354", "url": "https://it.wikipedia.org/wiki?curid=5792199", "title": "Slovensk\u00fd Poh\u00e1r 2015-2016", "text": "La Slovensk\u00fd Poh\u00e1r 2015-2016 (Coppa di Slovacchia 2015-2016), conosciuta anche come Slovnaft Cup per ragioni di sponsorizzazione, \u00e8 stata la ventitreesima edizione del torneo. Fu vinta dall' al suo secondo titolo.\nFormula del torneo.\nAl vincitore della competizione era garantita la qualificazione per il primo turno di qualificazione della UEFA Europa League 2016-2017."}
{"id": "5792209", "revid": "767487", "url": "https://it.wikipedia.org/wiki?curid=5792209", "title": "Branislav Stani\u0107", "text": ""}
{"id": "5792238", "revid": "1305772", "url": "https://it.wikipedia.org/wiki?curid=5792238", "title": "Mugen Senshi Valis", "text": " \u00e8 un videogioco a piattaforme sviluppato da Wolf Team e pubblicato nel 1986 da Telenet per MSX e NEC PC-8801. Negli anni successivi il videogioco \u00e8 stato convertito per numerose piattaforme tra cui Sharp X1, Nintendo Entertainment System e Sega Mega Drive, quest'ultima versione distribuita in America Settentrionale con il titolo Valis: The Fantasm Soldier.\n\"Mugen Senshi Valis\" \u00e8 il primo videogioco della serie \"Valis\". Ispirata al genere mah\u014d sh\u014djo, la serie \u00e8 incentrata sulla figura di Yuko, una studentessa giapponese basata sulla protagonista di \"Leda\"."}
{"id": "5792246", "revid": "125613854", "url": "https://it.wikipedia.org/wiki?curid=5792246", "title": "Soy Luna", "text": "Soy Luna \u00e8 una telenovela argentina, trasmessa dall'emittente latino-americana Disney Channel dal 14 marzo 2016 e sull'omonima versione italiana dal 9 maggio.\nLa serie \u00e8 stata rinnovata per una seconda e terza stagione trasmesse in Argentina il 17 aprile 2017 e il 16 aprile 2018. In Italia la seconda stagione \u00e8 andata in onda l'8 maggio 2017 e la terza stagione dal 28 maggio 2018. La serie \u00e8 stata trasmessa in chiaro su Rai Gulp dal 14 febbraio 2017. Dal 21 gennaio 2019 \u00e8 stata trasmessa la terza stagione.\nLa serie \u00e8 stata creata per un pubblico di adolescenti ed \u00e8 stata tradotta in 15 lingue trasmessa in 150 paesi.\nTrama.\nPrima stagione.\nLuna Valente ha sedici anni e abita a Canc\u00f9n, in Messico, con i suoi genitori adottivi Monica e Miguel, dipendenti in una villa. Fin da piccola, Luna ha una grande passione per il pattinaggio. Un giorno, a Canc\u00f9n, arriva la ricca ereditiera argentina Sharon Benson, la quale ha acquistato la residenza in cui lavorano Monica e Miguel e offre loro un impiego nella sua casa a Buenos Aires. Nonostante i dubbi iniziali, la famiglia Valente accetta la proposta.\nGiunta a Buenos Aires, Luna capisce che non andr\u00e0 molto d\u2019accordo con la nipote di Sharon, \u00c1mbar Smith, ragazza perfida e altezzosa. Girando per la citt\u00e0, si imbatte nel Jam &amp; Roller, un locale con palcoscenico e pista di pattinaggio dove viene assunta come assistente. Diventa subito migliore amica di Nina, una ragazza timida che frequenta la sua stessa scuola, il Blake South College, e ha un blog dove si firma \u201cFelicityForNow\u201d. Qui scrive i suoi pensieri e diventa subito molto popolare, attirando l'attenzione di Gaston, il ragazzo di cui \u00e8 innamorata. A scuola, Luna fa amicizia anche con Jim e Yam, migliori amiche da sempre e aspiranti ballerine e fa la conoscenza di Matteo, ragazzo italiano di cui si innamora ricambiata; quest'ultimo per\u00f2 \u00e8 fidanzato con \u00c1mbar, nonostante a legarli non ci sia amore vero ma solo talento nel pattinaggio. Con il tempo, anche Sim\u00f2n si trasferisce a Buenos Aires per stare vicino a Luna e vive momentaneamente nel magazzino di Villa Benson, ma quando rischia di essere scoperto viene ospitato da Nico e Pedro, due ragazzi del Roller con i quali dar\u00e0 vita anche ad una band musicale, la Roller Band. Luna partecipa a diverse gare di pattinaggio con il suo amico Simon e in coppia riescono ad arrivare fino alla gara continentale. A causa di un piano escogitato da \u00c1mbar, Luna \u00e8 costretta a esibirsi con Matteo (ex fidanzato di Ambar). Nel corso della gara Matteo bacia Luna e questo bacio infastidisce Simon, da sempre innamorato di lei. Luna prova a dare una possibilit\u00e0 a Simon, ma alla fine si scopre che \u00e8 innamorata di Matteo. Sul fronte delle gare, dato il fallimento della gara continentale (in cui sono arrivati secondi) I ragazzi del Jam &amp; Roller si iscrivono alla gara intercontinentale e riescono a vincerla e nell'ultimo episodio Luna e Matteo si mettono insieme, anche non sapendo se Matteo potr\u00e0 tornare a Buenos Aires, a causa del lavoro del padre. Infine, Luna inizia a scoprire qualcosa del suo misterioso passato, che sembrerebbe essere legato alla famiglia Benson. Sharon, nel frattempo, scopre che Sol, la sua legittima erede che credeva morta nell\u2019incendio avvenuto anni prima, \u00e8 ancora in vita.\nSeconda stagione.\nLa seconda stagione si apre con il rientro di Luna e dei suoi amici dalle vacanze. Durante l'estate, Luna e Matteo hanno continuato a scriversi, mantenendo vivo il loro rapporto. Nel frattempo, al Roller sono cambiate molte cose: Vidia, una compagnia di telecamere, compra il locale installando webcam dappertutto e suscitando la rabbia dei ragazzi. Tamara, che supervisiona il Jam &amp; Roller, comunica ai ragazzi che lascer\u00e0 la pista. Ramiro, inoltre, scopre un gruppo di pattinatori freestyle, gli \"Adrenaline\" e, successivamente, si unir\u00e0 ad esso con Matteo. Jazmin inizia ad acquisire pi\u00f9 successo, anche grazie all'aiuto di Sim\u00f2n e riesce a cantare come solista all'Open Music. Nel frattempo, a villa Benson, Luna trova un ciondolo con un sole che le era apparso in sogno pi\u00f9 volte e scopre che si incastra perfettamente con quello della luna che indossava quando \u00e8 stata trovata e a cui deve il suo nome. Con l'aiuto di Nina, comincia a indagare per scoprire la verit\u00e0 sul suo passato. Anche Rey capisce che nella storia dell'adozione di Luna c'\u00e8 qualcosa di strano e decide a sua volta di indagare. Grazie alle sue indagini, la signora Benson scopre che Luna \u00e8 Sol Benson. Sconvolta dalla notizia, comincia a temere che, scoperta la verit\u00e0, qualcuno possa sottrarle la sua fortuna. Poco tempo dopo, alla villa arriva Alfredo, il padre della signora Benson, che subito si dimostra amichevole nei confronti di tutta la famiglia, a differenza della figlia Sharon e della figlioccia \u00c1mbar.La signora Sharon, presa dal panico, convoca tutti i membri della famiglia e li inganna facendo credere loro che \u00c1mbar sia Sol Benson, in modo tale da salvare la sua eredit\u00e0. Nel corso della stagione, Luna diventer\u00e0 sempre pi\u00f9 brava nel pattinaggio e conquister\u00e0 fiducia in se stessa, grazie anche alla nuova allenatrice Juliana, che cela nel suo passato un dolore. Durante una festa in maschera, \u00c1mbar provoca un incendio al Jam &amp; Roller e tenta di incolpare Luna, ma per colpa di questo la pista rischia di essere chiusa. Tutto si risolve solo dopo uno show dei ragazzi, anche se il colpevole \u00e8 ancora sconosciuto. Nel frattempo, iniziano gli allenamenti per il Roda Fest, la gara di pattinaggio pi\u00f9 importante dell'anno, e \u00c1mbar, a causa del suo comportamento, viene cacciata dalla squadra, e questo suscita il suo odio verso Juliana e la squadra del Jam &amp; Roller. Luna, Nina e Simon, nel frattempo, indagano sul passato della prima, ma vengono continuamente ostacolati da Sharon e Rey. La squadra del Jam &amp; Roller si classifica per la semifinale del Roda Fest. Matteo e Luna tornano insieme ma \u00c1mbar tenta di farli litigare e, non riuscendoci, decide di conquistare Simon per far ingelosire Luna. Tutto finir\u00e0 in modo inaspettato quando i due si innamoreranno davvero. Tuttavia Simon, dopo aver scoperto che l'incendio \u00e8 stato causato da \u00c1mbar, la lascia; ancora pi\u00f9 sola, furiosa e ferita si unisce agli \"Sliders\", squadra avversaria del Jam &amp; Roller al Roda Fest, capitanati dalla presuntuosa Emilia. Matteo e Simon vincono un concorso musicale, e il loro manager Bruno riesce a manipolare Matteo, seminando zizzania tra lui e Luna. La stagione si conclude con la vittoria degli Sliders al Roda Fest e Luna che, grazie ad Alfredo, scopre di essere Sol Benson. Sharon, terrorizzata, scappa all'estero e parla con \u00c1mbar, dicendole che torner\u00e0 a prenderla dopo aver compiuto la sua vendetta.\nTerza stagione.\nLa terza stagione si apre con Luna, rientrata da Cancun, a Villa Benson. Al suo arrivo, con i suoi genitori e suo nonno biologico Alfredo, incontra \u00c1mbar, ormai pi\u00f9 cattiva che mai. Al Jam &amp; Roller ci sono molti problemi a causa dei Red Sharks, gruppo di pattinatori formato da \u00c1mbar, Em\u00edlia, Benicio e diretto da Gary, zio di Nico, nuovo proprietario del Roller. Intanto arrivano nuovi personaggi: Eric (assistente di pista) e Maggie (domestica dei Valente, in realt\u00e0 complice di Sharon). \nLa relazione fra Luna e Matteo \u00e8 piena di alti e bassi. Luna \u00e8 confusa e pensa di amare Sim\u00f3n, finch\u00e9 lui non le dice che prova un forte sentimento per \u00c1mbar. \nGary, intanto, si innamora della madre di Nina, Ana, dicendole di chiamarsi Ces\u00e0r perch\u00e9 se lei scoprisse la sua vera identit\u00e0 lo lascerebbe. I ragazzi del Jam &amp; Roller girano un video per risollevare il locale con l'aiuto di Juliana. Ramiro, ormai componente della squadra dei Red Sharks, gira un video ai ragazzi che si allenano nella pista, nonostante gli fosse stato vietato da Gary. Arrabbiato con i ragazzi del Roller, lo fa vedere e subito la notizia arriva a Gary che licenzia Juliana e fa pagare l'affitto dell'appartamento che presta a Nico, Pedro e Simon. Intanto Matteo entra a far parte della Roller band.\nEmilia, per distruggere definitivamente Luna, fa un video mentre ruba un bacio a Matteo.\nIntanto Sharon assume nuovamente Rey come suo complice. Infatti Alfredo e i Valente si fidano ancora di Rey. Matteo, cercando di dimostrare a Luna che Emilia gli ha rubato il bacio, scopre il video fatto da Emilia che chiarisce tutto e, per mostrarglielo, si arrampica sul cancello della villa Benson: purtroppo cade e va in coma. Luna \u00e8 distrutta, trova il cellulare di Matteo e, dopo aver visto il video, non si separa mai da lui, anche se inutilmente.\nLuna sembra pronta a proseguire nella sua nuova vita, anche se non sar\u00e0 facile. Intanto in casa Benson arriva Michel, uno studente che si trasferisce a casa di Luna per uno scambio culturale. I due diventano molto amici ma questo causer\u00e0 una forte gelosia in Matteo. \u00c1mbar diviene l\u2019incaricata del Roller e con questo si avvicina anche molto a Sim\u00f3n. Matteo pensa che Luna sia innamorata di Michel, lasciando la strada libera a quest\u2019ultimo ma Michel deve ripartire. In seguito Matteo e Luna si mettono insieme accorgendosi entrambi di amarsi ancora. Anche Sim\u00f3n ed \u00c1mbar, dopo varie incomprensioni, si avvicinano ma la gelosia di Benicio causa dei problemi. Nel frattempo in casa Benson i colpevoli vengono scoperti e ci sono molti colpi di scena ma Sharon non si arrende convinta che nessuno \u00e8 in grado di fermarla. Al Roller i ragazzi fanno un casting di pattinaggio a cui partecipa anche \u00c1mbar per aiutarli. Con l\u2019aiuto di S\u00ecmon e M\u00f3nica, \u00c1mbar cambia idea e si schiera dalla parte dei Valente e successivamente si fidanza con Sim\u00f3n. Sharon per\u00f2 pur stando da sola continua col suo piano. Al Roller tutto sembra andare a gonfie vele ma proprio mentre Luna ed \u00c1mbar vanno alla villa si scatena un incendio causato da Sharon. Dopo un mese tutto si risolve e tutto cambia. Sharon, ritrovatasi in ospedale dopo l\u2019accaduto, si pente del suo errore e \u00c1mbar la perdona. I ragazzi fanno la loro presentazione e tutti realizzano i propri sogni. Infine si festeggia il diciottesimo compleanno di Luna, che decide di condividere la villa e i suoi beni con \u00c1mbar.\nEpisodi.\nLa prima stagione \u00e8 suddivisa in due parti: la prima composta dai primi 40 episodi, andata in onda dal 14 marzo al 6 maggio 2016, viene intitolata Soy libre, soy yo, soy Luna, e la seconda, andata in onda dal 4 luglio al 26 agosto 2016 \u00e8 composta dai restanti 40 episodi ed \u00e8 intitolata M\u00fasica en ti. Anche la seconda stagione \u00e8 suddivisa in due parti: la prima parte, composta dai primi 40 episodi, andata in onda dal 17 aprile al 9 giugno 2017, \u00e8 intitolata La vida es un sue\u00f1o, e la seconda parte, composta dai restanti 40 episodi, \u00e8 intitolata Un nuevo comienzo e viene trasmessa dal 7 agosto al 29 settembre 2017. La terza stagione, come le precedente, \u00e8 stata suddivisa in due parti: la prima parte composta da 30 episodi \u00e8 intitolata Una vuelta m\u00e1s ed \u00e8 stata trasmessa dal 16 aprile al 25 maggio 2018 mentre la seconda parte intitolata Todo puede cambiar, con i restanti 30 episodi, viene trasmessa dal 9 luglio al 17 agosto 2018.\nIn Italia la prima stagione \u00e8 stata trasmessa dal 9 maggio 2016, la seconda stagione dall'8 maggio 2017 e la terza, ed ultima, stagione dal 28 maggio 2018 su Disney Channel. La seconda parte della terza stagione va in onda dal 24 settembre 2018.\nCollegamenti con altre serie.\nNell'episodio 64 della seconda stagione fa la sua comparsa Gary Lopez. Joaqu\u00edn Berthold, che interpreta lo zio di Nico, \u00e8 anche un personaggio secondario della serie \"Juacas - I ragazzi del surf\" nel quale interpreta lo stesso personaggio. Negli episodi successivi vengono citati i Red Sharks. Questo fa si che le due serie siano in collegamento l'un l'altro. Successivamente Valentina Zenere ha interpretato Ambar nella serie brasiliana.\nAnche con la serie \"Violetta\" c'\u00e8 un collegamento visto che Amanda \u00e8 cugina di Olga, un personaggio di \"Violetta\". La protagonista di \"Violetta\", Martina Stoessel, fa anche un cameo nei panni di se stessa durante la seconda stagione.\nNella telenovela \"Bia\" sono presenti Katja Martinez e Malena Ratner, che interpretano rispettivamente Jasmin e Delfi.\nOspiti internazionali.\nCome accaduto in \"Violetta\", anche in \"Soy Luna\" hanno partecipato star internazionali.\nNegli episodi 71-72 della prima stagione \u00e8 stata ospite Sofia Carson cantando \"Love is the Name\", negli episodi 58-59 della seconda stagione \u00e8 presente Sabrina Carpenter cantando \"Thumbs\" e nell'episodio 22 della terza stagione erano state ospiti Dove Cameron e Sofia Carson cantano \"Better Together\" dalla serie animata \"\". Sempre nella terza stagione \u00e8 presente in una puntata l'attrice Mia Jenkins, co-protagonista della serie britannica \"The Lodge\".\nNella seconda stagione, negli episodi 40-41, \u00e8 stata ospite speciale l'attrice argentina Martina Stoessel cantando \"Ya No Hay Nadie Que Nos Pare\".\nMusica.\nIn totale le canzoni della serie sono 73 tra le quali 4 in versione italiana e 1 in tedesco. Nella versione Latino Americana ne sono 68.\nAdattamenti teatrali.\nChiamato in America Latina come Soy Luna en concierto, in Brasile con il titolo e in Europa col titolo Soy Luna Live, lo spettacolo \u00e8 la prima opera teatrale basato sulla serie \"Soy Luna\".\nIl tour viene annunciato da Karol Sevilla, la protagonista della serie, il 25 settembre 2016. Lo spettacolo viene inaugurato il 24 marzo 2017 allo stadio Tecn\u00f3polis di Buenos Aires. In Italia, il tour viene confermato il 22 maggio 2017 annunciando il suo arrivo il 24 gennaio 2018.\nA Febbraio 2018 si confermano nuove date per l'America Latina per l'estate 2018, il tour viene chiamato, Soy Luna En Vivo"}
{"id": "5792263", "revid": "767487", "url": "https://it.wikipedia.org/wiki?curid=5792263", "title": "Zhou Yun (calciatore)", "text": ""}
{"id": "5792264", "revid": "1494169", "url": "https://it.wikipedia.org/wiki?curid=5792264", "title": "Zhou Yun", "text": ""}
{"id": "5792266", "revid": "158286", "url": "https://it.wikipedia.org/wiki?curid=5792266", "title": "Telenet Japan", "text": ""}
{"id": "5792268", "revid": "301156", "url": "https://it.wikipedia.org/wiki?curid=5792268", "title": "P\u00ebtr Ivanovi\u010d Panin", "text": "Biografia.\nConte, era il fratello cadetto di Nikita Ivanovi\u010d Panin e fu il padre di Nikita Petrovi\u010d Panin.\nSi fece notare durante la Guerra dei sette anni e la Guerra russo-turca del 1768-1774, guidando la presa della fortezza di Bender nel 1770. Nel 1775 combatt\u00e9 e sconfisse l'insurrezione di Puga\u010d\u00ebv. Mor\u00ec a Mosca col grado di generale dell'armata imperiale di Russia."}
{"id": "5792271", "revid": "339392", "url": "https://it.wikipedia.org/wiki?curid=5792271", "title": "Piotr Panin", "text": ""}
{"id": "5792272", "revid": "1391549", "url": "https://it.wikipedia.org/wiki?curid=5792272", "title": "Hinkley (California)", "text": "Hinkley \u00e8 un'area non incorporata di 1915 abitanti della California.\nStoria.\nIl comune \u00e8 noto per il caso della contaminazione delle falde acquifere con cromo esavalente, avvenuto tra il 1952 e il 1966.\nDopo la contaminazione delle falde acquifere, gli abitanti della citt\u00e0 hanno cominciato a trasferirsi, fin quasi a diventare una citt\u00e0 fantasma."}
