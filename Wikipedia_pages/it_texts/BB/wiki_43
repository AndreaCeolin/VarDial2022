{"id": "5715644", "revid": "1543377", "url": "https://it.wikipedia.org/wiki?curid=5715644", "title": "Errico De Renzi", "text": "Biografia.\nFiglio di Salvatore, storico della medicina e docente all'Universit\u00e0 di Napoli, segue le orme paterne e a soli venti anni si laurea in medicina, avviando un'intensa attivit\u00e0 che lo vede impegnato al contempo sul piano medico, scientifico e didattico da una parte, sociale e politico dall'altra. Convinto sostenitore dell'unit\u00e0 italiana, nel 1860 presta la sua opera nell'ospedale garibaldino della citt\u00e0, ed ottiene la nomina a coadiutore del supremo magistrato di Sanit\u00e0 di Napoli, e a sottocommissario medico per la Sanit\u00e0 marittima; in quest'ultima veste nel 1865 dirige il lazzaretto di Nisida durante un'epidemia.\nL'anno successivo, allo scoppio della terza guerra d'indipendenza, parte volontario per il fronte e presta la sua opera di medico nelle file garibaldine.\nNel 1884 \u00e8 in prima fila durante l'epidemia di colera che colpisce la citt\u00e0, opera che gli vale prima l'elezione a consigliere comunale, e nel 1886 la prima elezione a deputato nel secondo collegio elettorale di Avellino. Nel 1898 viene nominato senatore come deputato \u00abdopo tre legislature o sei anni di esercizio\u00bb."}
{"id": "5715645", "revid": "1305772", "url": "https://it.wikipedia.org/wiki?curid=5715645", "title": "The Ball Game (videogioco)", "text": "The Ball Game \u00e8 un videogioco rompicapo pubblicato nel 1991 per Amiga, Atari ST, Commodore 64 e MS-DOS. Le \"palle\" a cui fa riferimento il titolo sono pedine statiche e il videogioco sostanzialmente rappresenta un gioco da tavolo a turni.\nModalit\u00e0 di gioco.\nIl gioco \u00e8 per 2-4 partecipanti, tutti contro tutti, ciascuno dei quali pu\u00f2 essere controllato da un giocatore o dal computer. La visuale \u00e8 isometrica in diagonale, a schermata fissa, su una scacchiera di 8x8 caselle che pu\u00f2 avere anche dei buchi, ovvero caselle che non possono essere occupate, ma possono essere scavalcate.\nOgni partecipante controlla un personaggio inizialmente posto a un angolo della scacchiera, che al suo turno pu\u00f2 fare una mossa in orizzontale o verticale verso una casella libera. Se si sposta di una casella, gonfia una palla del proprio colore sulla casella dove si trovava prima. Se fa un salto di due caselle non gonfia una nuova palla, ma le eventuali palle avversarie poste tutto intorno (anche in diagonale) alla casella di arrivo diventano del suo colore. Un'altra mossa possibile, ma in quantit\u00e0 limitata, \u00e8 il teletrasporto, che trasferisce il personaggio in una casella a caso, senza ottenere alcuna palla; ci si pu\u00f2 teletrasportare solo su caselle libere che ne hanno altre libere vicino, e se nessuna \u00e8 disponibile il personaggio esce definitivamente dalla scacchiera (questo non significa che \u00e8 sconfitto).\nUn livello termina quando tutti i giocatori sono usciti. Il vincitore del livello \u00e8 chi totalizza il maggior punteggio, determinato dalle caselle occupate da palle del proprio colore alla fine; ciascuna casella pu\u00f2 avere un valore di 10, 20 o 40, indicato sulla casella stessa. \nSi passa quindi a un nuovo livello su una nuova scacchiera pi\u00f9 intricata. Esistono 100 livelli e si pu\u00f2 scegliere di cominciare direttamente da livelli avanzati.\nC'\u00e8 inoltre un punteggio complessivo, accumulato creando e ricolorando palle anche durante i livelli, e un numero di teletrasporti complessivo, esauriti i quali si esce definitivamente dal gioco. Per ogni livello vinto e per ogni 1000 punti si ottengono nuovi teletrasporti, che funzionano quindi come delle vite."}
{"id": "5715648", "revid": "1305772", "url": "https://it.wikipedia.org/wiki?curid=5715648", "title": "M\u00e4der (disambigua)", "text": ""}
{"id": "5715649", "revid": "104458", "url": "https://it.wikipedia.org/wiki?curid=5715649", "title": "Maeder", "text": ""}
{"id": "5715650", "revid": "481666", "url": "https://it.wikipedia.org/wiki?curid=5715650", "title": "Hot Heels", "text": ""}
{"id": "5715655", "revid": "1573940", "url": "https://it.wikipedia.org/wiki?curid=5715655", "title": "Chiesa di Santa Maria (Atzara)", "text": "La chiesa di Santa Maria \u00e8 una chiesa campestre situata in territorio di Atzara, centro abitato della Sardegna centrale. Consacrata al culto cattolico, fa parte della parrocchia di Sant'Antioco Martire, arcidiocesi di Oristano.\nChiesa antica, nota come Santa Maria \"'e Josso\" (di sotto, pi\u00f9 a valle), ricostruita negli anni '70. Simile a quelle di Santa Maria 'e Susu e di San Giorgio, ma di epoca successiva."}
{"id": "5715659", "revid": "585241", "url": "https://it.wikipedia.org/wiki?curid=5715659", "title": "J\u00fcdisches Museum", "text": ""}
{"id": "5715660", "revid": "585241", "url": "https://it.wikipedia.org/wiki?curid=5715660", "title": "J\u00fcdisches Museum Berlin", "text": ""}
{"id": "5715663", "revid": "149485", "url": "https://it.wikipedia.org/wiki?curid=5715663", "title": "Impulse (rivista)", "text": ""}
{"id": "5715665", "revid": "458502", "url": "https://it.wikipedia.org/wiki?curid=5715665", "title": "Parco nazionale del Delta del Saloum", "text": ""}
{"id": "5715666", "revid": "149485", "url": "https://it.wikipedia.org/wiki?curid=5715666", "title": "IX (rivista)", "text": ""}
{"id": "5715667", "revid": "1305772", "url": "https://it.wikipedia.org/wiki?curid=5715667", "title": "Meder", "text": ""}
{"id": "5715668", "revid": "1573940", "url": "https://it.wikipedia.org/wiki?curid=5715668", "title": "Chiesa di San Giorgio (Atzara)", "text": "La chiesa di San Giorgio \u00e8 un edificio religioso situato ad Atzara, centro abitato della Sardegna centrale. Consacrata al culto cattolico, fa parte della parrocchia di Sant'Antioco Martire, arcidiocesi di Oristano.\nAntica parrocchiale del paese, gi\u00e0 censita in documenti della fattoria giudicale risalenti al 1205, venne consacrata nel 1386."}
{"id": "5715672", "revid": "287204", "url": "https://it.wikipedia.org/wiki?curid=5715672", "title": "Linophrynidae", "text": "I Linophrynidae sono una famiglia di pesci ossei abissali appartenenti all'ordine Lophiiformes.\nDistribuzione e habitat.\nLa famiglia \u00e8 diffusa in tutti gli oceani. Sconosciuta nel mar Mediterraneo. Sono pesci batipelagici che, almeno in alcune specie, superano i 2000 metri di profondit\u00e0.\nDescrizione.\nI Linophrynidae si possono riconoscere dagli altri Lophiiformes abissali per i seguenti caratteri, che possono non essere tutti presenti in tutte le specie:\nPer il resto l'aspetto dei Linophrynidae \u00e8 piuttosto variabile ma accomunato da alcune caratteristiche comuni. Nelle femmine adulte la bocca \u00e8 molto grande (probabilmente la pi\u00f9 grande relativamente al corpo in tutti i vertebrati), con denti di aspetto molto variabile tra i generi. Il corpo \u00e8 globulare con testa grande (spesso costituisce pi\u00f9 del 50% della lunghezza totale) Il muso \u00e8 poco allungato, con mascelle pi\u00f9 o meno della stessa lunghezza. Non ci sono scaglie o tubercoli ossei, la pelle \u00e8 nuda. L'illicio (primo raggio della pinna dorsale posto sul muso e dotato di un fotoforo utilizzato per attrarre le prede) ha lunghezza e aspetto fortemente variabile tra le specie. Nel genere \"Linophryne\" \u00e8 presente un barbiglio ventrale anch'esso bioluminescente. Il colore \u00e8 di solito bruno scuro tranne che in \"Haplophryne mollis\", che \u00e8 completamente trasparente. I maschi sono minuscoli e hanno aspetto completamente differente dalle femmine, in diverse specie sono parassiti. Quelli non parassiti hanno occhi molto grandi, allungati a tubo e diretti in avanti; hanno organi olfattivi molto sviluppati. Il colore varia da bruno scuro a trasparente. I maschi parassiti hanno occhi, denti e organi olfattivi degenerati e, quando maturi, hanno il ventre rigonfio.\nLa taglia massima degli esemplari femminili \u00e8 inferiore a 30\u00a0cm. Il maschio a vita non parassita pi\u00f9 grande conosciuto non raggiunge il centimetro di lunghezza, quelli parassiti possono raggiungere 3\u00a0cm."}
{"id": "5715693", "revid": "1601148", "url": "https://it.wikipedia.org/wiki?curid=5715693", "title": "Jack Mulhall", "text": "Biografia.\nMulhall lavor\u00f2 lungamente nel cinema, iniziando la sua lunghissima carriera negli anni dieci, quando debutt\u00f2 in un cortometraggio diretto da David Wark Griffith. In cinquant'anni, prese parte a oltre 430 film. Lavor\u00f2 anche in teatro e fu produttore di un solo film. Negli anni cinquanta apparve anche in numerose serie televisive."}
{"id": "5715707", "revid": "729019", "url": "https://it.wikipedia.org/wiki?curid=5715707", "title": "Carlo Lanza", "text": "Biografia.\nEntrato a 14 anni nell'accademia militare di Torino \u00e8 promosso sottotenente di artiglieria nel 1855, luogotenente nel 1858 e capitano nel 1861. In quest'ultima veste comanda il 2\u00b0, il 6\u00ba e l'8\u00ba reggimento di artiglieria di campagna e nel 1863 entra nello stato maggiore presso Regia Scuola di Applicazione delle Armi di Artiglieria e Genio. Promosso tenente colonnello nel 1873 viene inviato a Parigi come addetto militare, e con lo stesso incarico accetta di trasferirsi a Vienna. Partecipa alla campagna d'Africa in Eritrea al comando del generale di San Marzano e alla seconda e Terza guerra d'indipendenza. Nel 1892 viene designato a succedere al conte di Launay a Berlino, come ambasciatore presso la corte di Germania, dove rimane fino al 1906."}
{"id": "5715708", "revid": "991694", "url": "https://it.wikipedia.org/wiki?curid=5715708", "title": "\u00cele aux marins", "text": ""}
{"id": "5715710", "revid": "200154", "url": "https://it.wikipedia.org/wiki?curid=5715710", "title": "\u00cele-aux-Marins", "text": ""}
{"id": "5715712", "revid": "74801", "url": "https://it.wikipedia.org/wiki?curid=5715712", "title": "Giuseppe Lanzara", "text": ""}
{"id": "5715716", "revid": "357043", "url": "https://it.wikipedia.org/wiki?curid=5715716", "title": "Khorasan (gruppo)", "text": ""}
{"id": "5715717", "revid": "149485", "url": "https://it.wikipedia.org/wiki?curid=5715717", "title": "Stern (rivista)", "text": ""}
{"id": "5715721", "revid": "438678", "url": "https://it.wikipedia.org/wiki?curid=5715721", "title": "Musica popolare statunitense", "text": ""}
{"id": "5715725", "revid": "1776051", "url": "https://it.wikipedia.org/wiki?curid=5715725", "title": "Carlo Mazzolani", "text": "Biografia.\nCompie gli studi inferiori e superiori nel collegio dei padri scolopi di Urbino e si laurea in giurisprudenza all'Universit\u00e0 di Bologna. Nel 1850, dopo il ritiro degli austriaci, entra a far parte della Giunta provvisoria di governo di Senigallia, dove la sua famiglia si \u00e8 nel frattempo trasferita. Rioccupata Senigallia dall'esercito Stato Pontificio viene processato per lesa maest\u00e0 e sfugge alla condanna a morte grazie ad un intervento delle truppe sabaude, che gli consente di evadere, di riparare a San Marino ed infine ricongiungersi al governo rivoluzionario nella sua nuova sede di Bologna. Tra il 1858 e il 1861 \u00e8 giudice al tribunale di prima istanza di Ferrara e Bologna. \nCon la nomina a funzionario del ministero della giustizia, voluta dal ministro Giovanni Battista Cassinis, inizia per il Mazzolani la carriera che lo vede capo sezione degli affari penali. Diventa consigliere di Stato, terminando con il grado di presidente della II sezione.\nGiudice al Tribunale supremo di guerra e marina, \u00e8 stato membro della Commissione per la promulgazione dei nuovi codici civile e penale del Regno d'Italia."}
{"id": "5715726", "revid": "149485", "url": "https://it.wikipedia.org/wiki?curid=5715726", "title": "Pattuglia (rivista)", "text": ""}
{"id": "5715728", "revid": "486946", "url": "https://it.wikipedia.org/wiki?curid=5715728", "title": "Blitz (rivista italiana)", "text": ""}
{"id": "5715733", "revid": "599058", "url": "https://it.wikipedia.org/wiki?curid=5715733", "title": "Rayman Activity Centre", "text": ""}
{"id": "5715734", "revid": "149485", "url": "https://it.wikipedia.org/wiki?curid=5715734", "title": "Lo Specchio (rivista)", "text": ""}
{"id": "5715736", "revid": "149485", "url": "https://it.wikipedia.org/wiki?curid=5715736", "title": "Excalibur (rivista)", "text": ""}
{"id": "5715737", "revid": "149485", "url": "https://it.wikipedia.org/wiki?curid=5715737", "title": "Kaos (rivista)", "text": ""}
{"id": "5715739", "revid": "729019", "url": "https://it.wikipedia.org/wiki?curid=5715739", "title": "Al-Q\u0101\u02bfida nella Penisola Arabica", "text": "Al-Q\u0101\u02bfida nella Penisola Arabica, conosciuta anche come Ansar al-Sharia nello Yemen (abbreviato AQAP, in Arabo: \u062a\u0646\u0638\u064a\u0645 \u0627\u0644\u0642\u0627\u0639\u062f\u0629 \u0641\u064a \u062c\u0632\u064a\u0631\u0629 \u0627\u0644\u0639\u0631\u0628), \u00e8 un'organizzazione terroristica islamista affiliata ad Al-Qaida che opera principalmente nello Yemen e in Arabia Saudita.\nStoria.\n\u00c8 un gruppo di stampo jihadista salafita formato nel 2009 dalla fusione delle branche yemenita e saudita di Al-Qaeda. \u00c8 stato diretto da Nasir al-Wuhayshi (nato il 1\u00ba ottobre 1976), ucciso il 12 giugno 2015 da un bombardamento di un drone statunitense. L'attuale capo dal 2015, Qasim al-Raymi, \u00e8 stato ucciso da un drone statunitense il 29 gennaio 2020.\nIn Yemen, in seguito alla rivolta yemenita del 2011 e allo scoppio della guerra civile in Yemen nel 2015, AQAP, che controlla alcune porzioni di territorio nella regione centrale del Paese, si oppone al governo di Hadi, al gruppo sciita degli Huthi e ai rivali jihadisti sunniti affiliati allo Stato Islamico (ISIS). Dal 2009, gli Stati Uniti, sostenitori dei governi yemeniti di Saleh e Hadi, conducono una campagna di attacchi aerei con droni contro i membri di AQAP. L'organizzazione \u00e8 responsabile della pianificazione di diversi attentati contro obiettivi occidentali, tra cui l'attentato alla sede di Charlie Hebdo a Parigi del 7 gennaio 2015..\nAQAP \u00e8 da tempo attiva nella promozione del cosiddetto \"terrorismo fai da te\" da parte di homegrown terrorist, giovani che vivono da anni, se non dalla nascita, in Occidente e mediante l'utilizzo di materiale online, senza dover compiere alcun viaggio, si radicalizzano e si addestrano direttamente da casa, per attaccare i Paesi cui non si sentono di appartenere. Uno dei principali mezzi utilizzati da AQAP a tale scopo \u00e8 il magazine in lingua inglese \"Inspire\", ideato da al Awlaki e pubblicato sin dal 2010."}
{"id": "5715740", "revid": "599058", "url": "https://it.wikipedia.org/wiki?curid=5715740", "title": "Rizzoli Larousse", "text": ""}
{"id": "5715741", "revid": "287204", "url": "https://it.wikipedia.org/wiki?curid=5715741", "title": "Al-Qa'ida nella Penisola Arabica", "text": ""}
{"id": "5715742", "revid": "149485", "url": "https://it.wikipedia.org/wiki?curid=5715742", "title": "Liberty (rivista)", "text": ""}
{"id": "5715748", "revid": "991694", "url": "https://it.wikipedia.org/wiki?curid=5715748", "title": "Khangarid FC", "text": ""}
{"id": "5715749", "revid": "357043", "url": "https://it.wikipedia.org/wiki?curid=5715749", "title": "Al-Q\u0101\u02bfida nella Penisola araba", "text": ""}
{"id": "5715756", "revid": "1305772", "url": "https://it.wikipedia.org/wiki?curid=5715756", "title": "Ansar al-Shari'a", "text": "Ansar al-Shari'a \u00e8 un nome comune a diverse organizzazioni jihadiste in diversi Paesi arabi. Nonostante condividano nome e ideologia, queste organizzazioni non hanno una struttura di comando comune."}
{"id": "5715757", "revid": "357043", "url": "https://it.wikipedia.org/wiki?curid=5715757", "title": "Al-Qaeda nella Penisola Arabica", "text": ""}
{"id": "5715760", "revid": "1233442", "url": "https://it.wikipedia.org/wiki?curid=5715760", "title": "Banco Popolare Siciliano", "text": ""}
{"id": "5715761", "revid": "1233442", "url": "https://it.wikipedia.org/wiki?curid=5715761", "title": "Cassa di Risparmio di Imola", "text": ""}
{"id": "5715762", "revid": "447535", "url": "https://it.wikipedia.org/wiki?curid=5715762", "title": "Mandato Britannico della Palestina", "text": ""}
{"id": "5715768", "revid": "1776051", "url": "https://it.wikipedia.org/wiki?curid=5715768", "title": "Federico Bettoni (senatore)", "text": " Senatore del Regno d'Italia dal 1905 alla sua morte, \u00e8 stato sindaco di Brescia, Pavone del Mella e Rovato.\nBiografia.\nNacque da una famiglia vicina politicamente alla Destra: il padre Francesco fu sindaco di Brescia per l'alleanza clerico-moderata tra il 1895 e il 1898, mentre lo zio Ludovico fu deputato e senatore per i liberal moderati bresciani. Da giovane inizi\u00f2 ad ammirare la figura di Giuseppe Zanardelli e si allontan\u00f2 politicamente dal resto della famiglia. Si leg\u00f2 quindi al club del politico bresciano che negli anni ottanta dominava le amministrazioni comunali e provinciali di Brescia, ma che nel decennio seguente entr\u00f2 in crisi quando i liberali moderati si allearono con i cattolici. In questo periodo, Bettoni Cazzago divenne il pi\u00f9 giovane presidente degli Spedali civili e fu nominato nel consiglio d'amministrazione della Banca Commerciale di Brescia.\nEntr\u00f2 per la prima volta in consiglio comunale dopo le elezioni di rinnovo parziale del 9 luglio 1899 che videro la conferma dell'alleanza clerico-moderata a discapito degli zanardelliani. Nello stesso anno fu eletto sindaco di Pavone del Mella, carica che mantenne per tre anni. A Brescia, come membro dell'opposizione partecip\u00f2 alla costruzione del \"Blocco popolare\": un'alleanza fra gli zanardelliani, riuniti attorno al quotidiano La Provincia di Brescia, i repubblicani, guidati dall'onorevole Onorato Comini e coordinati dal periodico Il Fascio, e i socialisti del settimanale Brescia Nuova. Il Blocco vinse le elezioni parziali del 22 giugno 1902, formando uno stallo in consiglio, in quanto entrambe le fazioni politiche ebbero la met\u00e0 dei seggi: la giunta clerico-moderata, guidata da Carlo Fisogni, fu costretta a dimettersi. Il governo Zanardelli sciolse il consiglio comunale e convoc\u00f2 le elezioni generali per il 10 agosto. Il voto fu favorevole al blocco popolare che ottenne 48 seggi su 60 disponibili: Bettoni Cazzago fu ritenuto il principale artefice del successo e il nuovo consiglio comunale lo elesse sindaco con 40 voti.\nLa Giunta di Bettoni Cazzago pose le basi per un rinnovo totale dell'amministrazione locale: introdusse una riforma tributaria a favore delle classi meno agiate e nel 1904 organizz\u00f2 un'esposizione industriale presso il Castello per far conoscere al pubblico le attivit\u00e0 commerciali della provincia. \nLe elezioni amministrative parziali del 3 luglio 1904 confermarono il Blocco popolare. Nel settembre seguente, per protestare contro le repressioni delle proteste dei minatori a Buggerru, il PSI nazionale indisse uno sciopero generale. Gli zanardelliani e i repubblicani chiesero alla Camera del Lavoro di Brescia di non aderire, ma, dopo un'iniziale titubanza, i socialisti decisero di partecipare comunque alla protesta, generando il caos in citt\u00e0 tra il 18 e il 19 settembre. A giudizio del sindaco, il patto alla base del Blocco era dunque venuto meno e il 7 ottobre present\u00f2 le sue dimissioni. In seguito, i consiglieri comunali di maggioranza ed opposizione si rifiutarono di partecipare alle sedute provocando la caduta del consiglio. Il Governo Giolitti attese a nominare un commissario perch\u00e9 volle concentrarsi sulle elezioni politiche di novembre: solo ad elezioni avvenute, il Prefetto ottenne la conferma delle intenzioni di Bettoni Cazzago e nomin\u00f2 un commissario, Nunzio Vitelli, che si insedi\u00f2 il 17 dicembre 1904.\nLe nuove elezioni comunali generali furono indette il 26 febbraio 1905. Bettoni Cazzago fece parte della nuova lista del Blocco, ristretto agli zanardelliani e ai repubblicani, che venne sconfitta dall'alleanza clerico-moderata. Pochi giorni dopo, il 4 marzo, ottenne la nomina a Senatore e si insedi\u00f2 nella nuova carica il 6 aprile. In Senato partecip\u00f2 alla commissione Finanza ed entr\u00f2 nel Consiglio superiore per l'emigrazione.\nNell'estate del 1905 fu eletto anche consigliere provinciale in rappresentanza del mandamento di Rovato, mantenendo tale carica fino al luglio 1914. Nel mese seguente fu eletto sindaco del comune franciacortino. Durante la prima guerra mondiale fu uno degli organizzatori del \"Fascio parlamentare di difesa nazionale\" assieme al cugino Vincenzo Bettoni Cazzago.\nNel marzo del 1920 divenne membro del consiglio d'amministrazione della Banca Commerciale Italiana che un quindicennio prima aveva assorbito la corrispondente bresciana. In occasione delle elezioni amministrative di Brescia dell'autunno 1920, propugn\u00f2 la nascita di un \"Blocchissimo\": un'alleanza che avrebbe dovuto contrastare l'ascesa dei socialisti e che avrebbe compreso liberali moderati, liberali zanardelliani, popolari, repubblicani e fascisti. L'esito dell'esperimento fu all'inizio positivo in quanto port\u00f2 all'elezione dello zanardelliano Luigi Gadola a sindaco di Brescia e alla conferma di Donato Fossati alla presidenza della Deputazione provinciale. In seguito, la variegata composizione delle alleanze avrebbe reso sempre pi\u00f9 deboli queste amministrazioni e il movimento fascista ne avrebbe preso il sopravvento: il Governo Mussolini avrebbe commissariato il comune, nel marzo 1923, e la provincia, nel gennaio 1924.\nBettoni ebbe il tempo di appoggiare in Senato la nascita del nuovo governo nazionale: mor\u00ec il 10 luglio 1923 alla stazione di Firenze Santa Maria Novella, mentre stava partendo per Roma, dopo essere stato ricoverato giorni prima all'Ospedale di Santa Maria Nuova per un attacco uricemico."}
{"id": "5715770", "revid": "357043", "url": "https://it.wikipedia.org/wiki?curid=5715770", "title": "Al Shabaab", "text": ""}
{"id": "5715771", "revid": "357043", "url": "https://it.wikipedia.org/wiki?curid=5715771", "title": "Al Nusra", "text": ""}
{"id": "5715773", "revid": "1776051", "url": "https://it.wikipedia.org/wiki?curid=5715773", "title": "Giuseppe Di Terranova Pignatelli", "text": "Biografia.\nEsponente della famiglia Pignatelli era detentore dei seguenti titoli: Principe del Sacro Romano Impero, di Noia, di Valle, di Maida, di Castelvetrano; Duca di Bellosguardo, Lacconia, Terranova, Girifalco, Orta; Marchese di Montesoro e di Gioiosa, di Avola, della Favara, di Caronia; Conte di Celano, di Burgetto, Barone di Casteltermini, Menfi, Sant'Angelo Muxaro, Montedoro, Belice, Pietra Belice, Biribaida, Guastanella e Baccarasi; Patrizio Napoletano.\nNel 1897 fu eletto deputato del regno, nelle file della destra storica, e riconfermato nel 1900.\nSpos\u00f2 Rosa de la G\u00e1ndara y Plazaola. La sua nomina a senatore del Regno d'Italia, nella categoria terza (deputati dopo tre legislature o sei anni di esercizio), avvenne il 4 marzo 1905."}
{"id": "5715777", "revid": "1873140", "url": "https://it.wikipedia.org/wiki?curid=5715777", "title": "Istituto per l'Interscambio Scientifico", "text": "La Fondazione Istituto per l'Interscambio Scientifico (ISI) (in inglese, \"Institute for Scientific Interchange\", conosciuto anche come \"Fondazione ISI\"), \u00e8 un centro di ricerca scientifica privato, con sede a Torino.\nL'Istituto per l'Interscambio Scientifico \u00e8 stato fondato nel 1983 dalla Regione Piemonte, il Comune di Torino, la Provincia di Torino e la Fondazione CRT. La Fondazione CRT \u00e8 dal 1983 il principale sostenitore delle attivit\u00e0 della Fondazione ISI, che viene anche finanziata da progetti di ricerca della Commissione Europea e da altre fondazioni di origine bancaria.\nLa Fondazione ISI ospita ricercatori che si occupano principalmente dello studio dei sistemi complessi.\nOltre alla sede principale di Torino, l'istituto ha una seconda sede presso la State University of New York, a New York, negli Stati Uniti."}
{"id": "5715778", "revid": "785616", "url": "https://it.wikipedia.org/wiki?curid=5715778", "title": "Sumire", "text": ""}
{"id": "5715779", "revid": "76963", "url": "https://it.wikipedia.org/wiki?curid=5715779", "title": "Sumire (modella 1990)", "text": "\u00c8 la figlia degli attori Jun'ichi Ishida e Chiaki Matsubara.\nBiografia.\nSumire nasce nel 1990 a Tokyo dagli attori Jun'ichi Ishida e Chiaki Matsubara. All'et\u00e0 di sette anni si trasferisce con la madre alle Hawaii, lontano dal clamore mediatico scaturito dal divorzio dei suoi genitori. Dopo le iniziali difficolt\u00e0 dovute alla lingua, durante l'adolescenza coltiva le passioni per il canto e le recitazione, ottenendo la parte principale nel musical \"West Side Story\" organizzato dall'universit\u00e0 che frequentava in quegli anni, la Punahou School. Decide cos\u00ec di perseguire la carriera di artista iscrivendosi alla prestigiosa Universit\u00e0 Carnegie Mellon di Pittsburgh, in Pennsylvania, dove studia arte drammatica, canto e danza. Tuttavia, dopo due anni, decide di fare ritorno alle Hawaii a causa di alcuni problemi di discriminazione, per poi tornare nel suo paese natale all'indomani del terremoto del 2011.\nUna volta in Giappone, le occorre diverso tempo per riabituarsi agli usi e costumi locali ed emergere all'interno dello show business nipponico, riuscendo comunque a farsi un nome grazie alle numerose ospitate in variety show, alle apparizioni in riviste di moda, in spot pubblicitari e alle sue doti recitative. Nel 2014 appare nella serie televisiva statunitense della CBS \"Hawaii Five-0\", ottenendo inoltre la parte di Sarayu nel film \"The Shack\", adattamento cinematografico dell'omonimo romanzo uscito nel 2017.\nNegli anni Sumire ha inoltre recitato in vari musical e pubblicato quattro singoli discografici, partecipando altres\u00ec all'album \"Wicked Game\" de Il Divo, cantando nel brano \"Crying\"."}
{"id": "5715798", "revid": "1776051", "url": "https://it.wikipedia.org/wiki?curid=5715798", "title": "Michele Grassi Pasini", "text": "Biografia.\nDiscendente da un ramo dei Pasini che sembra originato da un emigrato non accertato da Venezia, da altre fonti dalla Liguria, alla Sicilia (questa famiglia \u00e8 presente nel catanese fin dal 1725: risultano viventi nel '700 Stefano e Biagio Pasini, nobili dei Baroni di Malroveto, e a tale famiglia risultano appartenere vasti appezzamenti di terreno disseminati di piccole fattorie), \u00e8 stato sindaco di Acireale e consigliere provinciale di Catania. Eletto per la prima volta deputato nel 1884 si candida di propria iniziativa alla nomina a senatore.\nNel 1860 \u00e8 stato membro del Comitato insurrezionale di pubblica sicurezza."}
{"id": "5715810", "revid": "1305772", "url": "https://it.wikipedia.org/wiki?curid=5715810", "title": "Maffioli", "text": ""}
{"id": "5715812", "revid": "399", "url": "https://it.wikipedia.org/wiki?curid=5715812", "title": "Torre Allianz", "text": ""}
{"id": "5715820", "revid": "838137", "url": "https://it.wikipedia.org/wiki?curid=5715820", "title": "Volleyball-Club Olympia '93 Berlin 2014-2015 (maschile)", "text": "Questa voce raccoglie le informazioni riguardanti il Volleyball-Club Olympia '93 Berlin nelle competizioni ufficiali della stagione 2014-2015.\nOrganigramma societario.\nArea direttiva\nArea tecnica\nArea sanitaria"}
{"id": "5715827", "revid": "83531", "url": "https://it.wikipedia.org/wiki?curid=5715827", "title": "Associazione Sportiva Lodigiani 1997-1998", "text": "Questa pagina raccoglie le informazioni riguardanti l'Associazione Sportiva Lodigiani nelle competizioni ufficiali della stagione 1997-1998."}
{"id": "5715828", "revid": "1100311", "url": "https://it.wikipedia.org/wiki?curid=5715828", "title": "Duncan Watmore", "text": "Caratteristiche tecniche.\nAla destra, pu\u00f2 giocare anche come esterno d'attacco sulla sinistra.\nCarriera.\nClub.\nPer anni nel vivaio del Manchester United, dopo aver giocato tra i dilettanti, \u00e8 acquistato dal Sunderland che lo gira in prestito in SPL: il 15 marzo 2014 realizza il suo primo, unico gol in Scozia contro il Partick Thistle, in un incontro perso dall'Hibernian 3-1. Ritornato in Inghilterra, si ritaglia uno spazio nel Sunderland nella stagione 2015-2016, subentrando a Steven Fletcher al 70' della partita di Premier League giocata il 18 agosto 2015 contro il Norwich City e mettendo a segno il gol della bandiera per i \"Black Cats\" a due minuti dalla fine, firmando il definitivo 1-3.\nVita privata.\nNel mese di febbraio 2017 durante una vacanza alle Barbados salva la vita a tre persone in seguito ad un incidente marittimo."}
{"id": "5715831", "revid": "1784425", "url": "https://it.wikipedia.org/wiki?curid=5715831", "title": "Francisco Mendes", "text": "\u00c8 stato Primo ministro della Guinea-Bissau dal settembre 1973 fino alla sua morte, avvenuta nel luglio 1978 per un incidente stradale che alcune fonti definiscono sospetto.\nA lui \u00e8 intitolato l'Aeroporto Internazionale Francisco Mendes di Santiago (Capo Verde)."}
{"id": "5715833", "revid": "287204", "url": "https://it.wikipedia.org/wiki?curid=5715833", "title": "Cantone di Les Martres-de-Veyre", "text": "Il Cantone di Les Martres-de-Veyre \u00e8 una divisione amministrativa dell'Arrondissement di Clermont-Ferrand.\n\u00c8 stato costituito a seguito della riforma approvata con decreto del 21 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i seguenti 11 comuni:"}
{"id": "5715840", "revid": "1543377", "url": "https://it.wikipedia.org/wiki?curid=5715840", "title": "Vicente Ehate Tomi", "text": "\u00c8 stato Primo ministro della Guinea Equatoriale dal maggio 2012 al giugno 2016."}
{"id": "5715842", "revid": "1573940", "url": "https://it.wikipedia.org/wiki?curid=5715842", "title": "Amphiglossus", "text": "Amphiglossus \u00e8 un genere di sauri della famiglia Scincidae.\nTassonomia.\nIl genere comprende le seguenti specie:"}
{"id": "5715845", "revid": "1522738", "url": "https://it.wikipedia.org/wiki?curid=5715845", "title": "Ignacio Milam Tang", "text": "\u00c8 stato primo ministro della Guinea Equatoriale dal luglio 2008 al maggio 2012.\nDal maggio 2012 al giugno 2016 \u00e8 stato Vicepresidente del Paese, sotto la presidenza di Teodoro Obiang Nguema Mbasogo, con Teodoro Nguema Obiang Mangue (figlio del Presidente) come Secondo Vicepresidente."}
{"id": "5715846", "revid": "386804", "url": "https://it.wikipedia.org/wiki?curid=5715846", "title": "Manlio Mazza", "text": "Biografia.\nManlio Mazza nasce a Cremona da Ernesto e Giulia Papini, entrambi fiorentini di nascita. Dai genitori, appassionati di teatro (la madre in giovent\u00f9 faceva parte di una compagnia teatrale a Firenze), eredita fin da bambino la propensione per la musica; . Si iscrive alla Scuola di Musica di Cremona dove si diploma in Composizione di primo livello. A fine secolo, la famiglia si trasferisce a Firenze, ; il figlio si iscrive al Conservatorio musicale cittadino dove consegue il Diploma in Pianoforte e in Composizione. . Allievo di Ildebrando Pizzetti, ne divenne in seguito stretto collaboratore. Assunse in seguito la carica di insegnante presso il Conservatorio Cherubini di Firenze e pi\u00f9 tardi anche quella di direttore della corale dell'opera Balilla. Diresse numerose opere liriche e fu coordinatore e direttore di festival musicali presso il Teatro Edison di Fucecchio il Teatro Pacini. La sua fama \u00e8 soprattutto legata alla composizione delle musiche di accompagnamento del film \"Cabiria\", primo Kolossal della storia del cinema, considerato il film muto pi\u00f9 importante della cinematografia italiana.\nComposizione delle musiche di Cabiria.\nI film muti di particolare rilevanza e successo, venivano proiettati con un accompagnamento musicale eseguito in diretta da un'orchestra presente in sala o pi\u00f9 spesso con un accompagnamento al pianoforte. Le musiche eseguite erano per\u00f2 brani di repertorio senza particolari legami con il film, non pensate e composte espressamente. Durante la realizzazione del film Cabiria del 1914, furono Gabriele d'Annunzio, autore della sceneggiatura e delle liriche \"didascalie vergate\" e il regista Giovanni Pastrone, a volere che fossero realizzate, prima volta nella storia del cinema, musiche espressamente composte per l'accompagnamento sonoro di un film. La realizzazione fu inizialmente affidata al compositore Ildebrando Pizzetti, il quale, preoccupato della ricaduta negativa di immagine dovuto all'accostamento al mezzo cinematografico, allora considerato poco pi\u00f9 che una baracconata circense, prefer\u00ec limitarsi alla composizione della musica della sola scena principale, il sacrificio a Moloch, la \"sinfonia del Fuoco\", delegando e affidando la composizione della restante parte dell'accompagnamento sonoro, della durata di circa due ore al maestro Mazza, suo allievo e collaboratore. Il Mazza realizz\u00f2 624 pagine di partitura a fronte delle 65 pagine composte dal Pizzetti. Le musiche composte per grande orchestra e coro (esiste anche una riduzione per solo pianoforte realizzata dal maestro Mazza),seguivano, sottolineavano ed erano finalmente \"sincronizzate\" con lo svolgersi degli eventi contenuti nel film, furono universalmente riconosciute ed apprezzate e contribuirono in maniera fondamentale al successo del film. Cabiria fu proiettato negli Stati Uniti nel 1915 e l'accompagnamento sonoro fu affidato alla direzione d'orchestra di Josef Carl Breil che apprezz\u00f2 a tal punto non solo la bont\u00e0 musicale quanto e soprattutto l'idea alla base della realizzazione delle musiche di scena, da proporre una soluzione analoga per l'accompagnamento sonoro del film \"Nascita di una Nazione\", rendendo da allora universalmente accettato che nella produzione dei film fosse inclusa la realizzazione di una dedicata \"colonna sonora\".\nA buona ragione si pu\u00f2 quindi considerare il Maestro Manlio Mazza il primo compositore di \"colonne sonore\" per il cinema, cos\u00ec come il film \"Cabiria\" fu il primo accompagnato da una colonna sonora espressamente composta e dedicata. La colonna sonora \u00e8 stata ripresa nel 2014 in occasione del centenario della realizzazione del film ed eseguita congiuntamente alla proiezione del film, dalla orchestra sinfonica della RAI presso l'auditorium RAI \"Arturo Toscanini\" di Torino."}
{"id": "5715850", "revid": "974994", "url": "https://it.wikipedia.org/wiki?curid=5715850", "title": "Biblioteca Civica &quot;Giovanni Canna&quot;", "text": ""}
{"id": "5715863", "revid": "723277", "url": "https://it.wikipedia.org/wiki?curid=5715863", "title": "Ricardo Mangue Obama Nfubea", "text": "\u00c8 stato Primo ministro della Guinea Equatoriale dall'agosto 2006 al luglio 2008."}
{"id": "5715864", "revid": "28592", "url": "https://it.wikipedia.org/wiki?curid=5715864", "title": "Krasnograd", "text": ""}
{"id": "5715866", "revid": "124123", "url": "https://it.wikipedia.org/wiki?curid=5715866", "title": "Miguel Abia Biteo Boric\u00f3", "text": "\u00c8 stato Primo ministro della Guinea Equatoriale dal giugno 2004 all'agosto 2006."}
{"id": "5715867", "revid": "584834", "url": "https://it.wikipedia.org/wiki?curid=5715867", "title": "Coniglio d'angora", "text": ""}
{"id": "5715873", "revid": "92723", "url": "https://it.wikipedia.org/wiki?curid=5715873", "title": "Ljubotyn", "text": "Ljubotyn (, ) \u00e8 una citt\u00e0 dell'Oblast' di Charkiv, nella parte orientale dell'Ucraina. Fondata nel 1650, nel 2011 aveva circa 22.000 abitanti."}
{"id": "5715874", "revid": "963244", "url": "https://it.wikipedia.org/wiki?curid=5715874", "title": "Fursa di Lagny", "text": ""}
{"id": "5715876", "revid": "28592", "url": "https://it.wikipedia.org/wiki?curid=5715876", "title": "Liubotyn", "text": ""}
{"id": "5715877", "revid": "93556", "url": "https://it.wikipedia.org/wiki?curid=5715877", "title": "Amadou Sanogo", "text": "\u00c8 stato capo di Stato militare del Mali dopo il colpo di Stato del marzo 2012 fino all'aprile dello stesso anno.\nSecondo Human Rights Watch Sanogo e le sue forze armate sono stati implicati in gravi violazioni dei diritti umani, tra cui la tortura, gli abusi sessuali e le intimidazioni ai danni di giornalisti e familiari di soldati detenuti.\nNel novembre 2013 \u00e8 stato arrestato."}
{"id": "5715879", "revid": "834", "url": "https://it.wikipedia.org/wiki?curid=5715879", "title": "The Witches of Eastwick", "text": ""}
{"id": "5715880", "revid": "8660", "url": "https://it.wikipedia.org/wiki?curid=5715880", "title": "Nazionale di calcio dell'Austria Under-19", "text": ""}
{"id": "5715897", "revid": "339392", "url": "https://it.wikipedia.org/wiki?curid=5715897", "title": "Cappelle funebri del cimitero monumentale di Milano", "text": ""}
{"id": "5715898", "revid": "123160483", "url": "https://it.wikipedia.org/wiki?curid=5715898", "title": "Alpha Oumar Konar\u00e9", "text": "\u00c8 stato Presidente del Mali per dieci anni, dal giugno 1992 al giugno 2002.\nDal settembre 2003 al febbraio 2008 \u00e8 stato Presidente della Commissione dell'Unione africana. In questo incarico \u00e8 stato preceduto da Amara Essy, mentre \u00e8 stato seguito da Jean Ping.\nInoltre dal 1999 al dicembre 2001 \u00e8 stato Presidente della Comunit\u00e0 economica degli Stati dell'Africa occidentale. In questo ruolo ha preso il posto di Gnassingb\u00e9 Eyad\u00e9ma ed \u00e8 stato succeduto da Abdoulaye Wade.\nNel settembre 2021, Alpha Oumar Konar\u00e9, \u00e8 stato ricoverato d'urgenza in Marocco presso l'ospedale Cheikh Zaid di Rabat."}
{"id": "5715899", "revid": "10125", "url": "https://it.wikipedia.org/wiki?curid=5715899", "title": "Oratio de hominis dignitate", "text": ""}
{"id": "5715902", "revid": "729019", "url": "https://it.wikipedia.org/wiki?curid=5715902", "title": "Bredgar", "text": "Bredgar \u00e8 un villaggio con \"status\" di parrocchia civile dell'Inghilterra sud-orientale, facente parte della contea del Kent e del borough di Swale.\nGeografia fisica.\nCollocazione.\nBredgar si trova ad una ventina di chilometri a nord-est di Maidstone.\nStoria.\nIl nome della localit\u00e0 deriva da Robert de Bredgar, che risiedette qui nel XII secolo.\nNel 1800, la parrocchia civile di Bredgar \u00e8 citata con il nome di \"Bradgare\" da Edward Hasted."}
{"id": "5715904", "revid": "267975", "url": "https://it.wikipedia.org/wiki?curid=5715904", "title": "Vittore Vitense", "text": ""}
{"id": "5715909", "revid": "1543377", "url": "https://it.wikipedia.org/wiki?curid=5715909", "title": "Moussa Mara", "text": "\u00c8 stato primo ministro del Mali dall'aprile 2014 al gennaio 2015.\nSi era candidato alle elezioni presidenziali in Mali del 2013 ottenendo solo l'1,53%."}
{"id": "5715916", "revid": "1216132", "url": "https://it.wikipedia.org/wiki?curid=5715916", "title": "Green (romanzo)", "text": "Green (\"Smaragdgr\u00fcn\") \u00e8 un romanzo scritto da Kerstin Gier nel 2010. In Italia \u00e8 stato pubblicato nel 2012 dalla casa editrice Corbaccio. \u00c8 il terzo e ultimo dei tre volumi della \"Trilogia delle gemme\" e sequel di \"Blue\".\nTrama.\nDopo aver scoperto che Gideon ha finto di amarla per manipolarla meglio, Gwen \u00e8 distrutta, ma continua a indagare sul codice del Cavaliere Verde. Xemerius le dice di aver trovato una cassa nel muro del passaggio segreto dietro il ritratto del prozio Hugh, ma Gwen viene sorpresa nella sua missione di recupero notturna da Nick e Mr Bernhard, che la informa che fu lui a murare il baule, appartenuto a nonno Lucas, e le propone di riprovare la sera, approfittando dell'assenza di Lady Arisa e Glenda. La mattina, a scuola, Leslie cerca di tirare su di morale Gwen suggerendo che magari Gideon alla fine si sia innamorato davvero di lei; tuttavia, quando la ragazza si reca a Temple per trasmigrare, Gideon le chiede di fidarsi di lui e rimanere amici, mandandola su tutte le furie. Gwen raggiunge poi il 1956, dove incontra nuovamente nonno Lucas, che, informato del baule nascosto nel muro, giunge alla conclusione che possa trattarsi del primo cronografo, quello rubato da Lucy e Paul. Nell'eventualit\u00e0, l'uomo inserisce il sangue di Gwen nel primo cronografo, in modo che manchi solo quello di Gideon, e le insegna a usarlo.\nLa sera, insieme a Mr Bernhard, Nick, zia Maddy e Leslie, la ragazza recupera il baule e scopre che la chiave da lei presa durante uno dei suoi primi salti incontrollati nel tempo \u00e8 proprio quella che apre il lucchetto della cassa. Mr Bernhard e zia Maddy le raccontano, inoltre, che il baule fu murato il giorno prima della morte di Lucas, avvenuta in circostanze sospette, e che, durante i funerali, un ladro entr\u00f2 in casa e ne rub\u00f2 i diari. Rimasta sola, Gwen raggiunge il 1956 e decide con Lucas di rivedersi nel 1993 quando lui avr\u00e0 pi\u00f9 informazioni sulle motivazioni dietro il gesto di Lucy e Paul. Gli strani movimenti della cugina, per\u00f2, insospettiscono Charlotte, che la mattina dopo si finge malata per indagare; Gwen stessa inventa un presunto malanno per rimandare di un giorno l'incontro nel 1782 con il conte e rimane sorpresa quando il dottor White, che non l'hai mai apprezzata, le regge il gioco. Tornata a casa, la ragazza raggiunge suo nonno nel 1993 e riceve una copia contraffatta di \"Anna Karenina\", nel quale l'uomo ha ben nascosto tutto ci\u00f2 che ha scoperto; intanto, Charlotte denuncia Gwen ai Guardiani, ma, quando questi le sequestrano il baule, non trovano il cronografo perch\u00e9 la ragazza l'ha nascosto nella canna fumaria sul tetto. Mentre Gwen inizia a studiare il libro, Gideon continua da solo la missione e recupera il sangue di Elaine Burghley e Lady Tilney, e cos\u00ec nel secondo cronografo mancano solo Lucy e Paul.\nArriva infine il giorno del ricevimento nel 1782 a casa dei Pimplebottom, durante il quale si scoprir\u00e0 chi era la spia tra i Guardiani di cui si racconta negli Annali. Alla festa, Gwen si avvicina a James, che nel presente infesta la scuola come fantasma, e gli d\u00e0 appuntamento per il giorno dopo a Hyde Park perch\u00e9 intende vaccinarlo e impedirgli di morire. Colta dalla gelosia al vedere Gideon e Lady Lavinia insieme, Gwen entra in una stanza dove trova Rakoczy, solo, sotto effetto di stupefacenti. L'uomo prova a drogarla, ma viene salvata da Gideon, che tramortisce Rakoczy; tuttavia, il fatto che il ragazzo sia arrivato con Lady Lavinia fa ingelosire Gwen ancora di pi\u00f9 e, invece di ringraziarlo, scappa in un'altra stanza, dove Gideon la raggiunge chiedendole spiegazioni. Qui Gwen vede se stessa nascosta dietro una tenda e si rende conto che si tratta del suo terzo viaggio incontrollato nel tempo, avvenuto non molto tempo prima, quando ancora non sapeva nulla dei Guardiani: memore di quanto visto allora, Gwen bacia appassionatamente Gideon per distrarlo. Un attimo dopo, nella stanza sopraggiunge Lord Alastair con Lady Lavinia e Albert Alcott, il primo segretario della loggia, che si scopre essere il traditore. Nel combattimento che segue, Lord Alastair trafigge Gwen al cuore e la ragazza muore tra le braccia di Gideon, che le confessa il suo amore. Poco dopo, Gwen si risveglia nel presente, viva, con un semplice graffio sul petto, e viene riportata a casa; il fatto che fosse stata colpita mortalmente viene considerato dagli altri membri della loggia come un errore di Gideon dovuto allo shock. Gideon, per\u00f2, racconta a Gwen che, dagli appunti del conte ricevuti da Paul, ha scoperto che la ragazza dovr\u00e0 morire per amore una volta completato il cerchio, e che l'ha trattata male per tenerla lontana da s\u00e9 e impedirle, nel caso, di sacrificarsi per lui. I due si riappacificano e tornano insieme; poco dopo, arriva anche Leslie a informarli che, dalla copia contraffatta di \"Anna Karenina\", ha appreso che l'elisir render\u00e0 il conte immortale e non ha nulla a che fare con il salvare il mondo da tutte le malattie. Gwen e Gideon la informano, invece, del fatto che Gwen sia immortale e che, come dicono le profezie, lei possa morire solo se si toglie la vita con le proprie mani.\nIl giorno dopo, percorrendo i corridoi della loggia per trasmigrare, Gwen origlia una conversazione dalla quale scopre che Lucy e Paul sono i suoi veri genitori e ne rimane sconvolta, ma Gideon la consola e la ragazza chiarisce poi ogni cosa con Grace. La sera, i due completano il cronografo, che produce una sostanza simile al sale, e viaggiano segretamente nel 1912 per incontrare Lucy e Paul e parlare loro delle scoperte fatte; inoltre, durante un colloquio con Leslie emerge il fatto che, secondo le profezie, l'immortalit\u00e0 del conte cesserebbe alla nascita di Gwen, e ci\u00f2 vorrebbe dire che non solo l'uomo \u00e8 riuscito in passato a ottenere in qualche modo l'elisir, ma anche che potrebbe essere nel presente. Inoltre, poich\u00e9 Lucas \u00e8 morto in circostanze misteriose, potrebbe esserci un traditore tra i Guardiani. La domenica, Gwen e Gideon fanno altri due viaggi, uno sempre nel 1912 per impedire che Gideon porti un messaggio che informi i Guardiani della nuova casa di Lucy e Paul, durante il quale viene svelato che fu lui stesso a colpirsi in testa quella volta che torn\u00f2 dal passato dicendo che Gwen lo aveva tramortito, e uno nel 1782, dove Gwen riesce con successo a vaccinare James. Completata anche questa missione, la coppia si reca al nuovo incontro con il conte nel 1782, due giorni dopo il ballo. Gideon viene mandato a prendere il sangue di Lucy e Paul, mentre Gwen viene tenuta in ostaggio per assicurarsi che il ragazzo torni con l'elisir della vita eterna. A Gwen viene per\u00f2 offerto del vino avvelenato per ucciderla, ma la ragazza si risveglia, viva, nel presente, dove trova il dottor White che affronta Mr Whitman, in procinto di partire per il Brasile. Alla chiusura del secondo cerchio, infatti, il professore ha rivelato di essere il conte, di essersi sottoposto a chirurgia plastica e che il nonno di Gwen \u00e8 stato ucciso da Marley senior, la cui famiglia, essendo discendente da Rakoczy, gli \u00e8 sempre stata devota. Whitman tramortisce il dottor White e, capito il vero significato della profezia, cerca di costringere Gwen ad assumere del cianuro, ma sopraggiunge Gideon a fermarlo; tuttavia, il ragazzo viene ucciso dal professore, ma sbalordisce i presenti risvegliandosi perch\u00e9 Lucy e Paul lo hanno convinto a prendere l'elisir e diventare immortale. Il dottor White, risvegliatosi, colpisce Whitman alla testa e l'uomo viene rinchiuso nelle prigioni della loggia.\nMentre Gwen, andando a scuola il giorno seguente, nota che il fantasma di James non c'\u00e8, segno che la vaccinazione ha funzionato, nel 1919 Lucy e Paul, che si sono trasferiti e hanno adottato il nuovo cognome \"Bernhard\", attendono l'arrivo di Gwen e Gideon per avvertire la figlia che aspettano un bambino.\nAdattamento cinematografico.\nLe riprese del film tratto dal libro, \"Ruby Red III - Verde smeraldo\" (in originale \"Smaragdgr\u00fcn\"), si sono tenute dal 14 aprile all'11 giugno 2015 in Renania Settentrionale-Vestfalia, Turingia, Baviera e Scozia. Maria Ehrich e Jannis Niew\u00f6hner tornano nei loro ruoli, mentre al cast si aggiungono Emilia Sch\u00fcle, Chris Tall e Timur I\u015f\u0131k. Il film \u00e8 uscito nelle sale tedesche il 7 luglio 2016, mentre in Italia \u00e8 stato trasmesso su Sky Cinema Family il 17 marzo 2017."}
{"id": "5715917", "revid": "110157", "url": "https://it.wikipedia.org/wiki?curid=5715917", "title": "Oumar Tatam Ly", "text": "\u00c8 stato Primo ministro del Mali dal settembre 2013 all'aprile 2014."}
{"id": "5715918", "revid": "267975", "url": "https://it.wikipedia.org/wiki?curid=5715918", "title": "Vittore Tonnennense", "text": ""}
{"id": "5715920", "revid": "1632387", "url": "https://it.wikipedia.org/wiki?curid=5715920", "title": "Madison (gruppo musicale svedese)", "text": "I Madison sono stati un gruppo musicale hair metal svedese formatosi nel 1983."}
{"id": "5715926", "revid": "228587", "url": "https://it.wikipedia.org/wiki?curid=5715926", "title": "Ousmane Issoufi Ma\u00efga", "text": "Biografia.\n\u00c8 stato Primo ministro del Mali dall'aprile 2004 al settembre 2007.\nInoltre ha ricoperto diversi incarichi ministeriali: \u00e8 stato infatti Ministro della giovent\u00f9 e dello sport (2001-2002), Ministro dell'economia e della finanza (2002) e Ministro delle infrastrutture e dei trasporti (2002-2004)."}
{"id": "5715928", "revid": "305330", "url": "https://it.wikipedia.org/wiki?curid=5715928", "title": "Irish flute", "text": "L\u2019\"Irish flute\" \u00e8 un flauto traverso in legno, correntemente usato nella musica britannica e irlandese.\nL'Irish flute (irlandese: fli\u00fa\u00edt Gaelach) \u00e8 anche chiamato \"Scottish Flute\" (in Scozia) o \"timber flute.\"\nCostruzione.\nI flauti traversi utilizzati nella musica celtica odierna, derivano, da un piccolo numero di modelli di flauti inglesi della prima met\u00e0 del XIX\u00b0 secolo. I primi modelli di cui si hanno testimonianze furono costruiti da militari inglesi di stanza in Irlanda; da qui la denominazione \"Irish flute\" che non indica una esclusiva appartenenza dello strumento all'Irlanda: si tratta dunque di un termine generico per riferirsi allo strumento ed in particolar modo alla sua versione priva di chiavi. I pi\u00f9 famosi sono il \"Rudall &amp; Rose\" (in particolare i modelli a grandi fori costruiti negli anni 1830-1840). Alcuni musicisti preferiscono il \"Pratten perfected\", sviluppato nel 1860 dall'inglese Robert Sidney Pratten in collaborazione con vari fabbricanti: Boosey, Hawkes o Hudson.\nQuesti flauti, generalmente in re, hanno la particolarit\u00e0, rispetto ai loro coetanei del resto d'Europa, di avere fori pi\u00f9 grandi, che in genere non consentono alterazioni \"in forchetta\". Questa disposizione, messa a punto dal virtuoso Inglese Charles Nicholson, d\u00e0 loro un suono potente e leggermente roco, quando viene spinto. Questi flauti antichi, nella stragrande maggioranza, hanno 8 tasti per suonare le note alterate e riuscire a scendere fino al do basso.\nPer realizzare le 5 alterazioni (re#, fa, sol#, la#, do) un flauto a sistema semplice, deve infatti avere almeno quattro tasti (il do \u00e8 realizzabile con una diteggiatura a forchetta). Per questioni di comodit\u00e0, alcuni tasti vengono duplicati, il che pu\u00f2 portare a 6 o 7 il numero di tasti. Inoltre, essi possono avere un gruppo di chiavi aggiuntivo che permettono di scendere al di sotto del re, fino al si grave per certi modelli inglesi pi\u00f9 avanzati.\nIl legno impiegato \u00e8 generalmente, il \"Brya ebenus\", o \"ebano della Giamaica\", ma \u00e8 possibile trovare anche degli esemplari in Ebano africano o in bosso. Le chiavi sono generalmente in argento, raramente in alpacca per i modelli pi\u00f9 economici.\nTecnica.\nI musicisti odierni, generalmente suonano strumenti d'epoca o copie di tali strumenti, con o senza chiavi. Il flauto senza chiavi, d\u00e0 naturalmente un'estensione che permette di suonare in tutti i modi, comunemente usati nella musica da ballo irlandese. Quindi le chiavi, nei flauti antichi, non sono indispensabili, ed alcuni musicisti, come l'irlandese Seamus Tansey, hanno rimosso la meccanica, e tappato i fori corrispondenti, nei loro Rudall &amp; Rose.\nLa diteggiatura dell'irish flute \u00e8 molto simile a quella del low whistle o del fiffaro, ed i suonatori di Irish flute cominciano generalmente imparando uno di questi strumenti.\nTra i suonatori di Irish flute pi\u00f9 conosciuti, possiamo citare Matt Molloy (The Chieftains, The Bothy Band), i virtuosi inglesi Michael McGoldrick e Kevin Crawford dei (L\u00fanasa)."}
{"id": "5715933", "revid": "1180736", "url": "https://it.wikipedia.org/wiki?curid=5715933", "title": "Musica in allegria", "text": ""}
{"id": "5715934", "revid": "1522738", "url": "https://it.wikipedia.org/wiki?curid=5715934", "title": "Mand\u00e9 Sidib\u00e9", "text": "\u00c8 stato Primo ministro del Mali dal febbraio 2000 al marzo 2002.\nInoltre \u00e8 stato Presidente del consiglio di amministrazione di Ecobank dal 2006 al 2009. Ha anche ricoperto il ruolo di direttore della filiale maliana della Banca centrale degli Stati dell'Africa occidentale (BCEAO) dal 1992 al 1995."}
{"id": "5715936", "revid": "110157", "url": "https://it.wikipedia.org/wiki?curid=5715936", "title": "Chiesa di San Pietro Martire (Rieti)", "text": "La chiesa di San Pietro martire \u00e8 un edificio religioso di Rieti.\nStoria.\nLa chiesa fu costruita nel 1266 dai padri cistercensi e apparteneva all'abbazia di San Pastore di Greccio, anch'essa da loro fondata; aveva il nome di \"San Matteo all'Yscla\" ed aveva annessa una foresteria ed un ospedale.\nAssunse il nome attuale nel 1576, quando vi si trasfer\u00ec la confraternita di San Pietro martire (detta anche Confraternita dei Mercanti), che fino ad allora alloggiava nell'oratorio del nuovo chiostro del convento di San Domenico, che avvi\u00f2 un restauro e abbellimento della chiesa durato almeno fino agli anni trenta del Seicento. La compagnia fu soppressa nel 1739.\nIn seguito all'epidemia di peste che colp\u00ec la citt\u00e0 nel 1657, il vescovo di Rieti Odoardo Vecchiarelli nel 1661 autorizz\u00f2 la costituzione di una confraternita intitolata alla beata Colomba, protettrice dalla peste. La confraternita inizialmente aveva sede nella chiesa di San Donato; nel 1783 fu accorpata alla Compagnia della Buona Morte fondata dal vescovo Saverio Marini assumendo il nome di \"Confraternita della beata Colomba e Morte\"; infine nel 1823 fu trasferita alla chiesa di San Pietro martire.\nUn primo organo, opera di Giovanbattista Boccanera di Leonessa, fu installato nel 1679; intorno al 1737 fu ricostruito perch\u00e9 ormai troppo logoro. Questo secondo organo fu restaurato dalla ditta Piccinelli di Padova tra il 1988 e il 1989, per volont\u00e0 di Luigi Coleghin, e inaugurato il 28 aprile 1990.\nDescrizione.\nLa chiesa si trova nell'omonima via San Pietro Martire, ai piedi delle scalette di via dell'Episcopio, che si arrampica sulla rocca coprendo il dislivello che separa la chiesa dalla parte pi\u00f9 centrale del centro storico e si congiunge alla via Cintia proprio sotto l'arco di Bonifacio VIII.\nLa facciata in conci di travertino delimitata da due lesene \u00e8 estremamente semplice; l'elemento di maggior rilievo \u00e8 il portale del 1546, opera di Giacomo da Locarno e Stefano da Como, che presenta sei colonnine in pietra (tre per lato) poggiate ognuna, su uno scudo che raffigura un busto di san Piero e che sostengono un architrave. Questo portale in origine era collocato nella facciata dell'oratorio di San Pietro martire (presso la chiesa di San Domenico) e fu spostato nella posizione attuale nel 1576.\nAll'interno il ricco soffitto ligneo a cassettoni intarsiati risale al 1628 ed \u00e8 opera dell'ebanista Andrea Masini, mentre le decorazioni risalgono al 1653 e sono opera di Ludovico Gonetti. Al centro del soffitto si trovano i simboli delle tre confraternite che hanno abitato la chiesa (San Pietro martire, Beata Colomba, Buona Morte), aggiunti nel 1823 quando le ultime due vi furono trasferite.\nSull'altare maggiore si trova la tela di Vincenzo Manenti che raffigura il martirio di san Pietro da Verona.\nAi lati dell'altare maggiore, sulle porte di accesso alla sagrestia, si trovano altre due tele del Manenti, risalenti al 1569, che raffigurano san Filippo Neri e la beata Colomba.\nUn'altra tela del Manenti conservata nella chiesa raffigura sant'Agata.\nLa sagrestia risale al 1636. In sagrestia \u00e8 conservato un dipinto del pittore reatino Salvatore Tarchi che raffigura l'intercessione della beata Colomba verso Ges\u00f9 e la Madonna in occasione di un'epidemia di peste; la tela fu commissionata in seguito all'epidemia di peste che colp\u00ec la citt\u00e0 nel 1657."}
{"id": "5715951", "revid": "287204", "url": "https://it.wikipedia.org/wiki?curid=5715951", "title": "Y Felinheli", "text": "Y Felinheli, chiamato un tempo in inglese Port Dinorwic, \u00e8 un villaggio con status di community della costa nord-occidentale del Galles, facente parte della contea di Gwynedd ed affacciato sullo Stretto di Menai. Conta una popolazione di circa 2.300 abitanti.\nEtimologia.\nIl toponimo \"Y Felinheli\" \u00e8 formato dalle parole gallesi \"melin\", che significa \"mulino\", e \"heli\", che significa \"acqua salata\".\nGeografia fisica.\nCollocazione.\nY Felinheli si trova di fronte all'isola di Anglesey, a circa15 km a nord-est di Caernarfon.\nSociet\u00e0.\nEvoluzione demografica.\nAl censimento del 2011, la \"community\" di Y Felinheli contava una popolazione pari ad 2.284 abitanti, di cui 1.139 erano donne e 1.145 erano uomini.\nLa localit\u00e0 ha conosciuto un incremento demografico rispetto al 2001, quando contava 2.081 abitanti e al 1991, quando ne contava 1.664.\nStoria.\nNel corso del XVIII secolo, fu costruito in loco un grande porto per il trasporto minerario."}
{"id": "5715952", "revid": "113221509", "url": "https://it.wikipedia.org/wiki?curid=5715952", "title": "Ba Mamadou Mbar\u00e9", "text": "\u00c8 stato Presidente ad interim della Mauritania dall'aprile all'agosto 2009. Dal 2007 fino alla sua morte, avvenuta nel 2013, \u00e8 stato Presidente del Senato della Mauritania."}
{"id": "5715955", "revid": "270680", "url": "https://it.wikipedia.org/wiki?curid=5715955", "title": "Flauto irlandese", "text": ""}
{"id": "5715956", "revid": "736476", "url": "https://it.wikipedia.org/wiki?curid=5715956", "title": "Port Dinorwic", "text": ""}
{"id": "5715957", "revid": "599013", "url": "https://it.wikipedia.org/wiki?curid=5715957", "title": "Oskar Degilia", "text": "Carriera.\nCresciuto nelle giovanili dell'HC Brunico, fece il suo esordio in prima squadra nella stagione 1996-1997, giocata in seconda serie.\nHa vestito la maglia giallonera in massima serie fino al termine della stagione 2000-2001, mettendosi in luce come uno dei giovani pi\u00f9 interessanti del panorama hockeistico e guadagnandosi la convocazione nell', con cui prese parte ai mondiali di categoria del 1999, in gruppo C.\nNell'estate del 2001 il Brunico rinunci\u00f2 alla serie A, autoretrocedendosi. Degilia fu allora messo sotto contratto per una stagione dal Vipiteno.\nNella stagione successiva, fece ritorno a Brunico, nuovamente promosso in serie A col nuovo nome di HC Val Pusteria. Non arriver\u00e0 mai ad esordire: al termine di un incontro di precampionato, mentre stava facendo ritorno a casa, Degilia usc\u00ec di strada con l'automobile, schiantandosi contro un albero e perdendo la vita sul colpo.\nL'HC Val Pusteria ha ritirato la sua maglia numero 26, nel novembre 2011; Armin Helfer, coetaneo e compagno di squadra di Degilia sin dalle giovanili, ha scelto di vestire la maglia numero 62 in suo ricordo."}
{"id": "5715961", "revid": "113221471", "url": "https://it.wikipedia.org/wiki?curid=5715961", "title": "Mohamed Mahmoud Ould Louly", "text": "\u00c8 stato capo di Stato militare della Mauritania, in qualit\u00e0 di Presidente del CSMN (Comitato Militare per la Salvezza Nazionale), dal giugno 1979 al gennaio 1980.\nBiografia.\nLouly entr\u00f2 nel novembre 1960, anno dell'indipendenza nell'esercito e fu addestrato nelle accademie militari francesi. Ha poi ricoperto diversi incarichi di responsabilit\u00e0 nel governo di Moktar Ould Daddah.\nNel 1978 \u00e8 stato uno dei membri fondatori del Comitato militare per la salvezza nazionale (CMRN), che sotto la guida di Mustafa Ould Salek, 10 luglio, 1978, il presidente Moktar Ould Daddah a causa del conflitto nel Sahara occidentale si \u00e8 schiantato Milt\u00e4rputsch .\nIl 6 aprile 1979 e Louly Bouceif e il colonnello Ould Mohamed Khouna Ould Haidalla successo del Comitato Nazionale Comitato del Comitato Nazionale del Comitato militare della salvezza della salvezza (CMSN). Louly a Saleks nel governo ricoperto diversi incarichi ministeriali, era 3 giugno 1979 per superare Mustafa Ould Salek, l'ufficio del presidente, dopo le sue dimissioni a causa della sua perdita di potere all'interno del CMSN e problemi economici derivanti dal conflitto nel Sahara occidentale e il divario crescente tra arabi e neri africani nel paese.\nil 4 gennaio 1980, il suo primo ministro, Mohamed Khouna Ould Haidalla, lo conged\u00f2. Louly entr\u00f2 nel novembre 1960, anno dell'indipendenza nell'esercito e fu addestrato nelle accademie militari francesi. Ha poi ricoperto diversi incarichi di responsabilit\u00e0 nel governo di Moktar Ould Daddah.\nNel 1978 \u00e8 stato uno dei membri fondatori del Comitato militare per la salvezza nazionale (CMRN), qui, sotto la guida di Mustafa Ould Salek, il 10 luglio 1978 il presidente Moktar Ould Daddah A causa del conflitto nel Sahara occidentale Milt\u00e4rputsch si \u00e8 schiantato.\nIl 6 aprile 1979 e Louly Bouceif e il colonnello Ould Mohamed Khouna Ould Haidalla riuscita del Comitato Nazionale Comitato del comitato militare del Comitato Nazionale per la Salvezza della Salvezza (CMSN). Louly, in Saleks nel governo ricoperto diversi incarichi ministeriali, era il 3 giugno 1979 al trionfare presidente dell'ufficio di Mustafa Ould Salek dopo-Le sue dimissioni a causa una perdita figlio di potenza nel CMSN ed i problemi economici dovuti al conflitto nel Sahara occidentale e il divario crescente tra arabi e neri africani nel paese.\nIl 4 gennaio 1980, il suo primo ministro, Mohamed Khouna Ould Haidalla, lo conged\u00f2."}
{"id": "5715963", "revid": "1573940", "url": "https://it.wikipedia.org/wiki?curid=5715963", "title": "Yahya Ould Hademine", "text": "\u00c8 Primo ministro della Mauritania dall'agosto 2014."}
{"id": "5715964", "revid": "239497", "url": "https://it.wikipedia.org/wiki?curid=5715964", "title": "Protonuraghi", "text": ""}
{"id": "5715965", "revid": "239497", "url": "https://it.wikipedia.org/wiki?curid=5715965", "title": "Sherden", "text": ""}
{"id": "5715966", "revid": "72396", "url": "https://it.wikipedia.org/wiki?curid=5715966", "title": "Chong Yee-Voon", "text": "Ha studiato all'Universit\u00e0 Normale di Taiwan. \u00c8 professoressa di filologia cinese nell'Universit\u00e0 Yuan Ze."}
{"id": "5715978", "revid": "1573940", "url": "https://it.wikipedia.org/wiki?curid=5715978", "title": "Sghair Ould M'Bareck", "text": "\u00c8 stato Primo ministro della Mauritania dal luglio 2003 all'agosto 2005.\nNel 2009 \u00e8 stato tra i candidati alle elezioni presidenziali in Mauritania del 2009, ma ha raccolto solo lo 0,23% dei voti."}
{"id": "5715979", "revid": "729019", "url": "https://it.wikipedia.org/wiki?curid=5715979", "title": "Nazionale Under-19 di football americano dell'Austria", "text": "La Nazionale di football americano Under-19 dell'Austria \u00e8 la selezione maschile di football americano della AFB\u00d6, che rappresenta l'Austria nelle varie competizioni ufficiali o amichevoli riservate a squadre nazionali Under-19.\nConfronti con le altre Nazionali.\nQuesti sono i saldi dell'Austria nei confronti delle Nazionali incontrate."}
{"id": "5715984", "revid": "74801", "url": "https://it.wikipedia.org/wiki?curid=5715984", "title": "Gilles Andriamahazo", "text": "\u00c8 stato Capo di Stato del Madagascar, in qualit\u00e0 di Presidente del Comitato militare di Direzione Nazionale, dal 12 febbraio al 15 giugno 1975."}
{"id": "5715990", "revid": "1543377", "url": "https://it.wikipedia.org/wiki?curid=5715990", "title": "Richard Ratsimandrava", "text": "\u00c8 stato Capo di Stato del Madagascar per sei giorni, dal 5 all'11 febbraio 1975, giorno in cui \u00e8 stato ucciso. Dopo il suo assassinio \u00e8 scaturita una guerra civile nel Paese."}
{"id": "5715998", "revid": "110157", "url": "https://it.wikipedia.org/wiki?curid=5715998", "title": "Memorial Hubert Wagner 2015", "text": "Il Memorial Hubert Wagner 2015 si \u00e8 svolto dal 22 al 24 agosto a Toru\u0144, in Polonia: al torneo hanno partecipato sei squadre nazionali e la vittoria finale \u00e8 andata per la sesta volta alla Polonia.\nRegolamento.\nFormula.\nLe squadre hanno disputato un'unica fase con formula del girone all'italiana.\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nPolonia(Primo titolo)\nSecondo posto.\nGiappone\nTerzo posto.\nFrancia"}
{"id": "5716000", "revid": "101175", "url": "https://it.wikipedia.org/wiki?curid=5716000", "title": "Campionato europeo Superstock 600 2013", "text": "Il Campionato europeo Superstock 600 del 2013 \u00e8 stato la nona edizione del campionato Europeo della categoria Superstock 600. Sviluppatosi su 10 prove in totale, con inizio in Spagna sul circuito di Arag\u00f3n il 13 aprile e conclusione sempre in Spagna, ma sul circuito di Jerez il 19 ottobre.\nAl termine del campionato si \u00e8 laureato campione europeo il pilota italiano Franco Morbidelli alla guida di una Kawasaki ZX-6R gestita dal San Carlo Team Italia, che ha preceduto di 18 punti il connazionale Alessandro Nocco sempre su Kawasaki. Al terzo posto si piazza un altro italiano, Christian Gamarino, anche lui su Kawasaki, staccato di 25 punti dal leader del campionato.\nSistema di punteggio.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10|| width=6%|11|| width=6%|12|| width=6%|13|| width=6%|14|| width=6%|15|| width=6%|16&gt;\n!width=5%|Punti"}
{"id": "5716015", "revid": "767487", "url": "https://it.wikipedia.org/wiki?curid=5716015", "title": "Ngarmpun Vejjajiva", "text": "Biografia.\nNacque nel Regno Unito dove i suoi progenitori studiavano medicina. Soffr\u00ec di una paralisi cerebrale infantile che la fece rimanere su una sedia a rotelle. Nel 1964, la sua famiglia ritorn\u00f2 a Thailandia e crebbe a Bangkok. Si gradu\u00f3 nell'Universit\u00e0 di Thammasat e studi\u00f2 traduzione e interpretazione a Bruxelles. \u00c8 sorella dell'antico primo ministro Abhisit Vejjajiva.\nAdesso lavora nell'agenzia di \"copyrights\" Silkroad Publishers Agency."}
{"id": "5716020", "revid": "1210098", "url": "https://it.wikipedia.org/wiki?curid=5716020", "title": "Chiesa di Ges\u00f9 Buon Pastore a Casellina", "text": ""}
{"id": "5716035", "revid": "767487", "url": "https://it.wikipedia.org/wiki?curid=5716035", "title": "Pak Myong-song", "text": ""}
{"id": "5716036", "revid": "767487", "url": "https://it.wikipedia.org/wiki?curid=5716036", "title": "Bella e perduta", "text": "Bella e perduta \u00e8 un film del 2015 diretto da Pietro Marcello che \u00e8 stato presentato in anteprima nazionale al festival di Torino il 18 novembre 2015.\nTrama.\nPulcinella (Sergio Vitolo), maschera della tradizione campana, intermediario tra i vivi e i morti, ha la missione di esaudire le ultime volont\u00e0 di un semplice pastore campano, Tommaso Cestrone: portare in salvo un bufalotto di nome Sarchiapone.\nPulcinella si reca quindi alla Reggia di Carditello, residenza borbonica abbandonata a se stessa nel cuore della terra dei fuochi, di cui Tommaso era custode volontario e dove si trova il giovane bufalo. Lo porta con s\u00e9 verso nord, in un lungo viaggio attraverso un'Italia bella e perduta.\nDistribuzione.\nIl film \u00e8 uscito nelle sale italiane il 19 novembre 2015, distribuito da Istituto Luce Cinecitt\u00e0."}
{"id": "5716039", "revid": "1951004", "url": "https://it.wikipedia.org/wiki?curid=5716039", "title": "Emmanuel Rakotovahiny", "text": "Fu Primo ministro del Madagascar dal 30 ottobre 1995 al 28 maggio 1996."}
{"id": "5716040", "revid": "62244", "url": "https://it.wikipedia.org/wiki?curid=5716040", "title": "Ri Chon-il", "text": ""}
{"id": "5716042", "revid": "767487", "url": "https://it.wikipedia.org/wiki?curid=5716042", "title": "All for Business", "text": "All for Business \u00e8 un cortometraggio muto del 1914. Il nome del regista non viene riportato nei credit del film.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 2 novembre 1914.\nNon si conoscono copie ancora esistenti della pellicola che viene considerata presumibilmente perduta."}
{"id": "5716044", "revid": "767487", "url": "https://it.wikipedia.org/wiki?curid=5716044", "title": "Francisque Ravony", "text": "\u00c8 stato Primo ministro del Madagascar dal 9 agosto 1993 al 30 ottobre 1995."}
{"id": "5716045", "revid": "1428919", "url": "https://it.wikipedia.org/wiki?curid=5716045", "title": "Guy Razanamasy", "text": "\u00c8 stato Primo ministro del Madagascar dall'8 agosto 1991 al 9 agosto 1993.\nInoltre \u00e8 stato per due periodi sindaco di Antananarivo, il secondo dei quali dal 1994 al 1999."}
{"id": "5716053", "revid": "767487", "url": "https://it.wikipedia.org/wiki?curid=5716053", "title": "Yun Il-gwang", "text": ""}
{"id": "5716054", "revid": "124123", "url": "https://it.wikipedia.org/wiki?curid=5716054", "title": "Victor Ramahatra", "text": "\u00c8 stato Primo ministro del Madagascar dal 12 febbraio 1988 all'8 agosto 1991.\nDal giugno all'ottobre 2002 \u00e8 stato in prigione per un presunto coinvolgimento in un complotto mirato all'assassinio del Presidente Marc Ravalomanana."}
{"id": "5716068", "revid": "640277", "url": "https://it.wikipedia.org/wiki?curid=5716068", "title": "Terry Wharton", "text": "Carriera.\nCresciuto nel Wolverhampton, esordisce in prima squadra con i \"Wolves\" nella First Division 1959-1960, ottenendo il secondo posto finale, perdendo il titolo contro il Burnley per due punti. Nella stessa stagione vince la FA Cup 1959-1960, sconfiggendo il Blackburn Rovers e, pur non scendendo in campo, la FA Charity Shield 1959 battendo il Nottingham Forest. L'anno dopo chiude il campionato al terzo posto vince nuovamente la Charity Shield ad ex aequo con il Burnley senza scendere in campo, mentre nella Coppa delle Coppe 1960-1961 raggiunge la semifinale della competizione. Nella First Division 1961-1962 ottiene il diciottesimo posto finale mentre nella stagione seguente ottiene il quinto posto finale ed il sedicesimo posto nella First Division 1963-1964. Nella First Division 1964-1965 retrocede in cadetteria a seguito del ventunesimo posto ottenuto.\nIn cadetteria ottiene il sesto posto finale nel 1965-1966 mentre la stagione successiva, grazie al secondo posto ottenuto, viene promosso in massima serie.\nCon i \"Wolves\" disput\u00f2 l'unica edizione del campionato dell'United Soccer Association, lega che poteva fregiarsi del titolo di campionato di Prima Divisione su riconoscimento della FIFA, nel 1967: quell'edizione della Lega fu disputata utilizzando squadre europee e sudamericane in rappresentanza di quelle della USA, che non avevano avuto tempo di riorganizzarsi dopo la scissione che aveva dato vita al campionato concorrente della National Professional Soccer League; la squadra di Los Angeles fu rappresentata per l'appunto dal Wolverhampton. I \"Wolves\" vinsero la Western Division e batterono in finale i Washington Whips che erano rappresentati dagli scozzesi dell'Aberdeen.\nNel 1968 passa al Bolton e nella Second Division 1968-1969 ottiene il diciassettesimo, mentre l'anno seguente al sedicesimo.\nNel 1970 viene ingaggiato dal Crystal Palace, con cui ottiene il diciottesimo posto della First Division 1970-1971 ed il ventesimo nella stagione seguente.\nNel 1972 si trasferisce in Sudafrica al Durban City. Ritorna l'anno seguente in patria per giocare nel Walsall, per chiudere poi la carriera nel Kidderminster."}
{"id": "5716069", "revid": "767487", "url": "https://it.wikipedia.org/wiki?curid=5716069", "title": "Hong Kum-song", "text": "Carriera.\nClub.\nHa giocato nella prima divisione nordcoreana, in quella lettone ed in quella cambogiana."}
{"id": "5716076", "revid": "767487", "url": "https://it.wikipedia.org/wiki?curid=5716076", "title": "The Fallen Angel (film 1914)", "text": "The Fallen Angel \u00e8 un cortometraggio muto del 1914 diretto da Travers Vale.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 31 gennaio 1914.\nNon si conoscono copie ancora esistenti della pellicola che viene considerata presumibilmente perduta."}
{"id": "5716077", "revid": "809415", "url": "https://it.wikipedia.org/wiki?curid=5716077", "title": "La stagione delle tempeste", "text": "La stagione delle tempeste (\"Sezon burz\") \u00e8 l'ultimo romanzo della \"Saga di Geralt di Rivia\" (\"saga o wied\u017aminie\"), scritta dallo scrittore polacco Andrzej Sapkowski. \u00c8 stato pubblicato in Polonia nel 2013, mentre in Italia \u00e8 uscito nel 2016 tramite Editrice Nord.\nLa storia del romanzo non \u00e8 un continuo delle vicende narrate nei precedenti libri della saga (che si concludono nel precedente romanzo \"La Signora del Lago\"), ma \u00e8 ambientato tra gli eventi accaduti ne \"Il guardiano degli innocenti\", prima che lo strigo fosse legato dalla legge della predestinazione a Cirilla.\nTrama.\nLo strigo Geralt di Rivia arriva nella cittadina di Kerack, dove viene presto arrestato con false accuse. Dopo 4 giorni viene liberato in seguito al pagamento della cauzione a nome di un anonimo, ma scopre che le sue spade sono state nel frattempo rubate. Durante una disputa con le guardie cittadine incontra il suo vecchio amico e poeta Ranuncolo, che si rivela essere il cugino del procuratore reale Ferrant de Lettenhove, che toglie momentaneamente dai guai lo strigo. Il poeta rivela a Geralt che a montare le false accuse su di lui e a pagare la cauzione \u00e8 stata la stessa persona, ovvero la maga Lytta Neyd. Geralt decide quindi di recarsi da lei sia per avere delle risposte, sia per trovare una pista per trovare le sue spade. Nascer\u00e0 una complicata relazione fra i due, la maga lo aiuter\u00e0, grazie all'utilizzo dell'idromanzia, a scoprire che le spade sono state portate a Rivellino, dimora del reverendo Pyral Pratt, capo della criminalit\u00e0 organizzata del luogo, che offrir\u00e0 informazioni a Geralt in cambio di un'esibizione in un combattimento nell'arena contro un vigilosauro. Vinto l'incontro, abbandonata la tenuta del criminale e ottenute le informazioni che lo condurranno poi alla ricerca delle spade all'asta del mese di luglio dei fratelli Borsody a Novigrad, lo strigo e Ranuncolo vengono inseguiti da sei cavalieri al galoppo; che si riveleranno poi al servizio del principe Egmund, che temendo un colpo di stato da parte del fratello minore Xander I decide di impersonarlo facendo portare Geralt in una taverna sorvegliata da truppe per un incontro in gran segreto, durante il quale cercher\u00e0 di ingaggiarlo per assassinare i propri fratelli e compiere un regicidio, provando cos\u00ec la lealt\u00e0 e i principi morali dello strigo che rifiuter\u00e0 anche davanti alle minacce."}
{"id": "5716078", "revid": "380453", "url": "https://it.wikipedia.org/wiki?curid=5716078", "title": "Klub Sportowy AZS Cz\u0119stochowa", "text": ""}
{"id": "5716084", "revid": "1310927", "url": "https://it.wikipedia.org/wiki?curid=5716084", "title": "An Byong-jun", "text": ""}
{"id": "5716095", "revid": "716642", "url": "https://it.wikipedia.org/wiki?curid=5716095", "title": "Ri Hyok-chol (calciatore 1985)", "text": ""}
{"id": "5716099", "revid": "1240341", "url": "https://it.wikipedia.org/wiki?curid=5716099", "title": "Asciugacapelli a casco", "text": ""}
{"id": "5716101", "revid": "767487", "url": "https://it.wikipedia.org/wiki?curid=5716101", "title": "So Kyong-jin", "text": ""}
{"id": "5716106", "revid": "963244", "url": "https://it.wikipedia.org/wiki?curid=5716106", "title": "Foillano di Fosses", "text": ""}
{"id": "5716109", "revid": "963244", "url": "https://it.wikipedia.org/wiki?curid=5716109", "title": "Ultano di Fosses", "text": ""}
{"id": "5716130", "revid": "6086", "url": "https://it.wikipedia.org/wiki?curid=5716130", "title": "Seehund", "text": "Seehund (\"foca\" in tedesco) era il nome di una classe di sommergibili tascabili della Kriegsmarine tedesca, anche nota come Tipo XXVIIB o Tipo 127.\nDerivati dai precedenti minisommergibili Hecht, i Seehund furono prodotti a partire dal 1944, troppo in ritardo per influenzare significativamente gli eventi della seconda guerra mondiale: dei pianificati 1.000 esemplari, solo 137 entrarono effettivamente in servizio. Considerata la miglior classe di sommergibili tascabili prodotta dalla Germania nella guerra, i Seehund videro diverse azioni lungo le coste tedesche del Mare del Nord e nel canale de La Manica, affondando per\u00f2 solo un numero ridotto di unit\u00e0 navali degli Alleati.\nCaratteristiche.\nIl progetto dei Seehund, elaborato dagli ingegneri navali Fischer e Grim del direttorato costruzioni navali tedesco nel giugno 1944, riprendeva quello dei precedenti sommergibili tascabili del tipo Hecht, a loro volta ricavati dai minisommergibili classe X della Royal Navy britannica, due dei quali erano stati catturati dopo un riuscito attacco alla corazzata tedesca \"Tirpitz\" in Norvegia.\nI Seehund erano piccoli battelli con scafo lungo 11,9 metri e largo 1,68 metri, per un pescaggio di 1,52 metri e un dislocamento di 14,9 tonnellate con il battello in emersione e di 17 tonnellate in immersione; la profondit\u00e0 raggiungibile in condizioni operative era di 30-50 metri, ma fu raggiunta anche una profondit\u00e0 massima di 70 metri senza registrare incidenti. L'apparato propulsivo per la navigazione in superficie era costituito da un motore Diesel da 64 hp della B\u00fcssing-NAG, originariamente progettato per automobili, mentre in immersione il battello era spinto da un motore elettrico da 25 hp della AEG. L'autonomia era di 300 miglia nautiche a 7 nodi di velocit\u00e0 in emersione, e di 63 miglia nautiche a 3 nodi in immersione; normalmente un Seehund poteva operare continuativamente per cinque giorni di seguito, ma una missione raggiunse il record di dieci giorni di durata. L'equipaggio, alloggiato nella parte centrale e con a disposizione un periscopio lungo tre metri, era composto da un ufficiale e un ingegnere di bordo.\nAl contrario degli Hecht, equipaggiati solo con cariche esplosive da rilasciare nelle vicinanze del battello nemico, i Seehund furono costruiti per imbarcare dei siluri: due ordigni tipo G7e erano alloggiati in supporti esterni allo scafo.\nLe loro caratteristiche tecniche rendevano i Seehund i migliori sommergibili tascabili realizzati dalla Germania nella seconda guerra mondiale, incorporando le lezioni apprese con i poco riusciti battelli dei tipi precedenti. I Seehund si rivelarono quasi impossibili da localizzare da parte degli apparati ASDIC degli Alleati a causa delle loro ridotte dimensioni, mentre la bassa velocit\u00e0 li rendeva molto difficili da individuare per gli idrofoni; il battello risultava molto resistente alle bombe di profondit\u00e0, le quali semplicemente spingevano via l'unit\u00e0 a causa del suo piccolo peso, ma se danneggiato lo scafo aveva la tendenza a riversare pericolosi quantitativi di monossido di carbonio nella cabina di pilotaggio. Attacchi in superficie potevano essere condotti con onde non superiori al grado 4 della scala di Beaufort, ma gli attacchi in immersione potevano essere realizzati solo con il battello praticamente immobile.\nImpiego operativo.\nDopo le prime positive prove in mare, i Seehund furono messi in costruzione alla fine del 1944 iniziando a svolgere le loro prime missioni operative nel gennaio 1945; furono ordinati tra 1.000 e 1.351 esemplari di Seehund, ma alla fine della guerra solo 285 erano stati assemblati di cui solo 137 erano entrati effettivamente in servizio (numerati da U-5001 a U-5118 e da U-5251 a U-5394). La costruzione fu curata da diversi cantieri tedeschi come Howaldtswerke e Germaniawerft di Kiel, Schichau-Werke di Elbing e Kl\u00f6ckner - Humboldt - Deutz AG di Ulma, ma alcuni esemplari furono commissionati anche alla Cantieri Riuniti dell'Adriatico di Monfalcone in Italia.\nLa prima operazione intrapresa dai Seehund fu tentata il 1\u00ba gennaio 1945, quando 17 battelli salparono da IJmuiden nei Paesi Bassi occupati per attaccare un convoglio al largo del Kwinte Bank; l'azione fu un completo fallimento: solo due unit\u00e0 rientrarono alla base, mentre a parte tre battelli colati a picco da unit\u00e0 di scorta britanniche tutti gli altri andarono perduti dopo essere incappati in una tempesta. Altre operazioni lungo la costa meridionale dell'Inghilterra non ottennero risultati fino al 15 febbraio, quando un Seehund danneggi\u00f2 la petroliera olandese \"Liseta\" al largo degli scogli di North Foreland; il 22 febbraio un Seehund affond\u00f2 il mezzo da sbarco \"LST364\" mentre il 24 febbraio lo U-5330 reclam\u00f2 l'affondamento di una corvetta nemica nel canale de La Manica: il comando della Kriegsmarine attribu\u00ec al battello l'affondamento del cacciatorpediniere di scorta francese \"La Combattante\", ma stando ai registri alleati quest'ultimo salt\u00f2 su una mina il giorno prima e la vittima dello U-5330 fu in realt\u00e0 la nave posacavi britannica \"Alert\".\nIn marzo furono ottenuti successi maggiori, con tre mercantili affondati in 29 sortite al largo delle coste inglesi; il 26 marzo il cacciatorpediniere britannico speron\u00f2 un Seehund al largo di Lowestoft, ma l'esplosione dei siluri portati dal battello danneggi\u00f2 cos\u00ec gravemente il \"Puffin\" che l'unit\u00e0 fu dichiarata irreparabile e avviata alla demolizione. Altri successi a danni di mercantili furono ottenuti in aprile, con la sospensione di ogni ulteriore missione dei Seehund decretata il 28 aprile; l'ultima missione si ebbe tra il 28 aprile e il 3 maggio, quando alcuni Seehund raggiunsero la guarnigione assediata di Dunkerque recando al posto dei siluri dei contenitori stagni contenenti rifornimenti e viveri. In totale furono realizzate 142 sortite di Seehund nel corso del conflitto, con la perdita di 35 battelli (per la maggior parte a causa delle condizioni meteo) e causando l'affondamento di nove navi per complessive 18.451 tonnellate di stazza lorda e il danneggiamento di altre tre navi per complessive 18.354 tonnellate.\nNel dopoguerra quattro Seehund furono ceduti alla Francia come riparazione per i danni di guerra, servendo nella Marine nationale fino all'agosto 1953; uno dei battelli francesi \u00e8 oggi esposto al Mus\u00e9e national de la Marine di Brest, con un altro allo United States Naval Shipbuilding Museum di Quincy negli Stati Uniti d'America e vari esemplari in diversi musei tedeschi."}
{"id": "5716133", "revid": "810736", "url": "https://it.wikipedia.org/wiki?curid=5716133", "title": "A Milano non fa freddo", "text": "A Milano non fa freddo \u00e8 una raccolta di racconti di Giuseppe Marotta, pubblicata originariamente da Bompiani nel 1949.\n\u00c8 il primo dei tre libri dedicati dallo scrittore partenopeo, in chiave autobiografica, al capoluogo lombardo. Seguiranno \"Mal di Galleria\" del 1958 e \"Le milanesi\" del 1962.\nRacconti.\n\"Prefazione\".\nL'autore scrive una lettera alla citt\u00e0 di Milano, in cui dice che il freddo \u00e8 molto presente, di giorno e di notte. Ma sul far della sera, quando dalla Chiesa di San Fedele iniziano a suonare le campane, per chi si trovi ad ascoltarle, il freddo non \u00e8 pi\u00f9 tale ed avviene un miracolo simile a quello che capit\u00f2 al Giusti, che in Sant'Ambrogio, al suono di un celebre inno si sent\u00ec di amare i soldati delle truppe occupanti austriache. Perci\u00f2 contro il freddo milanese, Marotta consiglia una passeggiata vespertina in Piazza San Fedele.\n\"Bilancio\".\nMarotta riflette sul bilancio della sua vita e asserisce che vi domina il passivo, mentre le voci attive sono poca cosa. Rievoca gli interminabili anni di povert\u00e0, di ritorno al punto di partenza. Ora che la seconda guerra mondiale \u00e8 finita, non riesce a scuotersi di dosso l'idea che le inquietudini siano sempre attorno e dentro di lui. Chiedendosi cosa lascier\u00e0 ai suoi figli, rievoca qualche ricordo bello, nessuno per\u00f2 scintillante o privo di ombre.\n\"L'abito\".\nTrovatosi in gravi ristrettezze economiche, l'autore si procura, tramite una conoscenza, un pezzo di stoffa militare, per farsi confezionare un abito nuovo. Si rivolge a un sarto di Genova, persona ben referenziata, e decide che l'abito deve essere di un colore diverso dal kaki del tessuto in suo possesso; l'artigiano propone un rosso mattone. A lavoro ultimato, l'abito rilascia tracce di colore sugli altri indumenti dell'autore, cos\u00ec si passa di colore in colore, finch\u00e9 l'abito non pu\u00f2 reggere un'altra tinteggiatura. Il committente tenta una protesta legale contro il sarto; ne riceve una diffida dalla categoria dei sarti genovesi. La stoffa originaria kaki era gi\u00e0 frutto di una tinteggiatura su altro colore e il lavoro \u00e8 stato svolto secondo le richieste del cliente, che si deve rassegnare al danno e alla beffa.\n\"Carlo e Teresa\".\nLa storia si suddivide in numerosi quadri e narra il povero trascorrere dei giorni di una giovane coppia milanese. Carlo \u00e8 stato licenziato e deve rassegnarsi a una serie di lavori di ripiego, che non consentono di coprire le spese quotidiane. Qualche aiuto viene dato dalla madre di Teresa, ma malvolentieri e con ostilit\u00e0 verso l'incolpevole Carlo. Quando si busca una polmonite, tutto se ne va in medicine, ma fortunatamente Carlo guarisce, dopo che Teresa ha fatto un voto a Sant'Antonio.\n\"\u00abMillenovecentoventisette\u00bb\".\nSuddiviso in alcuni capitoli brevi, \u00e8 il racconto dell'arrivo a Milano di Marotta, con un compaesano. \u00c8 il 1927. Povert\u00e0, fame, freddo, lavori saltuari e mal pagati. Eppure l'autore trova sempre qualcuno che aiuta, che comprende, che mette la parola giusta. Una lunga boh\u00e8me, destinata a portare Marotta a contatto con l'editoria e a pubblicare i suoi scritti.\n\"Piazza del Duomo\".\nSoggetto del racconto \u00e8 cosa significhi la piazza per un immigrato e come si impari ad amarla.\n\"Il libretto da messa\".\nIl racconto \u00e8 stato pubblicato per la prima volta l'11 giugno 1948 sul quotidiano \"Corriere della Sera\".\nAccorato ricordo della madre, di cui ha conservato questo particolare effetto personale. Il libretto ha sostenuto la donna quando si \u00e8 separata dal figlio, perch\u00e9 lui si trasferiva al Nord; a maggior ragione l'ha aiutata quando lei, vedova, lo ha raggiunto. Tramite il libro di preghiere, Marotta ha capito il declino della mamma, la sua confusione senile e la smemoratezza. Ora lo tiene con s\u00e9, con un ricordo del babbo e un dentino da latte che gli era caduto tanti e tanti anni prima.\n\"Maggio da noi\".\nIl racconto \u00e8 stato pubblicato per la prima volta il 12 maggio 1948 sul periodico \"Corriere dell'informazione\".\nA Milano la primavera non \u00e8 precoce, come succede a Napoli o a Roma: l'inverno si ritira solo a suo tempo. Eppure, in questa descrizione di Marotta, un limone su un terrazzo pu\u00f2 fare in tre giorni ci\u00f2 che non \u00e8 avvenuto in vari mesi. Questa \u00e8 la primavera milanese, quando arriva, forte e sicura, non fa rimpiangere, ma ripaga con gli interessi quanti l'hanno desiderata.\n\"Parole in vetrina\".\nIl racconto \u00e8 stato pubblicato per la prima volta il 29 maggio 1948 sul quotidiano \"Corriere della Sera\".\nLa vetrina di una macelleria: due teste bovine in mostra. L'autore decide che sono la mucca Giovanna e il bue Simeone. Le due teste si parlano e rievocano quanto rispetto e amore hanno avuto nei loro riguardi i rispettivi proprietari. Ma, poich\u00e9 l'innocente dialogo tra le due teste spinge l'autore a sognare di riportarle tra i campi, la necessaria chiusura della macelleria pone fine a dialoghi e sogni.\n\"Vecchio Naviglio\".\nIl racconto \u00e8 stato pubblicato per la prima volta il 30 luglio 1948 sul periodico \"Corriere dell'informazione\".\nIn questo racconto il Naviglio milanese \u00e8 onnipresente: definito \"ferrovia d'acqua\" \u00e8 un percorso abituale per l'autore, con gli amici o solo. Ma la strana natura del Naviglio ne fa anche una discarica e un luogo per far sparire cadaveri. Marotta e un amico, volendo disfarsi dei panni logori e non pi\u00f9 utilizzabili, ne fanno un grosso pacco e scendono al corso d'acqua per gettarvelo. Si imbattono in un tutore dell'ordine, perci\u00f2 si spostano tirandosi dietro il fardello. Ma ancora, e pi\u00f9 volte, quando pare che abbiano trovato il posto giusto, sempre si materializza accanto a loro un possibile testimone, pronto a segnalarli se per caso dovesse emergere il cadaverino di un bimbo gettato alle acque. Solo all'alba, dopo aver fatto il giro della citt\u00e0, i due soci trovano il modo di disfarsi del fagotto.\n\"Porta Venezia\".\nIl racconto \u00e8 stato pubblicato per la prima volta il 6 settembre 1948 sul periodico \"Corriere dell'informazione\".\nRievocazione di un luogo ameno della citt\u00e0, legato a ricordi piacevoli e a prospettive di campagna vicina.\n\"Amore e morte a Milano\".\nIl racconto \u00e8 diviso in due parti, dedicate rispettivamente all'amore e alla morte, come sono viste da Marotta nel modo di vivere dei milanesi.\nUna ragazzina va a lavorare, finch\u00e9 un giorno, a quattordici anni, ci si rende conto che \u00e8 una piccola donna e si comincia a chiamarla \"Signorina\". La fanciulla comincia ad essere osservata dai giovani e ne sceglie uno, con il quale il fidanzamento \u00e8 una serie piuttosto regolare di piccoli divertimenti. Un giorno si fa il matrimonio, rappresentato da due buste paga, perch\u00e9 i coniugi continuano i rispettivi lavori e passano il loro primo tempo a condividere il ritorno a casa la sera. Quindi arriver\u00e0 un piccino e i due lo collocheranno da una nonna, prima di raggiungere i luoghi di lavoro. Sono felici? Di certo sono molto indaffarati.\nLa morte \u00e8 qualcosa che arriva all'improvviso, specie quando l'uomo ha finito gli anni lavorativi e rimane a casa, non per capriccio, ma perch\u00e9 ha svolto il proprio ruolo. E a lui, ricco o modesto o povero, d'improvviso lei, la morte, fa s\u00ec che non esista pi\u00f9. Mai lacrime a Milano, compostezza, compunzione, ma presto il padre, il fratello, l'amico giacciono tutti al cimitero e la vita continua.\n\"Il \u00abbarbone\u00bb\".\nIl racconto \u00e8 stato pubblicato per la prima volta il 16 novembre 1948 sul quotidiano \"Corriere della Sera\".\nNell'estrema periferia della citt\u00e0, in una casa di lamiere, vive Luigi, un barbone, con una donna. La famigliola vive di niente, ma l'uomo non ruba, perch\u00e9 la condizione di barbonismo non ha a che fare con quella di ladro o delinquente. L'autore racconta di come \u00e8 diventato amico di Luigi e di quante avversit\u00e0 hanno portato il barbone alla presente condizione. Un lavoro perso e non ritrovato; un lasciarsi andare al destino; la morte del figlioletto sotto alle zampe di un cavallo impauritosi; la notte passata sotto la neve e il risveglio in un mantello rigido come una corrazza. Tutto ci\u00f2 e molto altro Marotta si fa narrare da Luigi.\n\"Il pi\u00f9 felice\".\nL'autore si chiede chi sia l'uomo pi\u00f9 felice di Milano: la domanda diventa il pretesto per una descrizione di molti tipi umani, dall'uomo d'affari al venditore di calcolatrici. Per qualche ragione nessuno sembra felice per quello che ha nel presente, ma pare che tutti abbiano conosciuto la felicit\u00e0 nel passato, quando dovevano raggiungere i loro primi traguardi. Persino la minestra dei muratori \u00e8 motivo di rimembranze per chi oggi \u00e8 notaio o ingegnere, perch\u00e9 dovette a suo tempo fare ogni lavoro per pagarsi gli studi.\n\"Lettere da Milano\".\nIl signor Vincenzo \u00e8 vedovo da pochi mesi; vive a Roma da solo, i suoi figli sono a Milano. Ha trascorso la vita con Olimpia, condividevano ogni giorno e lui credeva di sapere tutto di lei. Dopo la morte della moglie, Vincenzo scopre in fondo a un baule due pacchetti di lettere che Olimpia riceveva in assoluto segreto, da ciascuno dei figli. La scoperta turba Vincenzo al punto che non dorme pi\u00f9 la notte, si assopisce solo all'alba. Credeva che ogni settimana lui e Olimpia scrivessero insieme ai figli: discutevano molto su cosa dire e come esprimere i loro sentimenti di genitori. Ora sa che la sua compagna di tanti anni era due persone diverse per i figli e una per il marito e non si d\u00e0 pace.\n\"Il vecchio dottore\".\nIl racconto \u00e8 stato pubblicato per la prima volta il 27 luglio 1948 sul quotidiano \"Corriere della Sera\".\nUn medico anziano, rispettato e solitario pensa al fatto che la morte \u00e8 verit\u00e0, dignit\u00e0. Pensa ai malati che ha curato e operato, al bisturi che ha inciso per togliere il male. La riflessione lo porta alle paure degli uomini verso il medico e i suoi strumenti, vane paure perch\u00e9 quegli stessi uomini non hanno esitato ad uccidersi e torturarsi con ferocia, separati da diversit\u00e0 di idee o da interesse camuffato per sembrare ideale. Il medico dice che vorrebbe affacciarsi e dire a tutti di rispettare la morte e di dare a chi ha bisogno di morire il necessario pudore, il silenzio che \u00e8 loro indispensabile.\n\"Macao\".\nMarotta introduce una riflessione sull'impersonalit\u00e0 della roulette, per poi sostenere quanto sia diverso giocare con persone come avversari. Descrive una serata dal suo titolare di lavoro, quando stava per vincere a macao una certa somma, insieme a un amico. I due erano in procinto per intascare il frutto della vittoria, ma vollero dare al principale un'ulteriore possibilit\u00e0: persero e si indebitarono. Erano poveri, risparmiavano ogni spicciolo, cos\u00ec dovettero impegnare tutto per rifondere il debito.\n\"Il correttore\".\nIl racconto \u00e8 stato pubblicato per la prima volta il 18 luglio 1946 sul quotidiano \"Corriere della Sera\".\nMarotta incontra il signor Giovanni G., uomo colto e che ha girato il mondo, ma non ha un soldo in tasca e chiede di pubblicare un racconto. Il principale si accorge dell'uomo e decide di beneficarlo, dandogli un fantomatico lavoro di correttore di bozze. Giovanni vive nei sogni e il lavoro lo fa in realt\u00e0 Marotta. Un giorno, il principale fornisce i soldi per comprare vestiario a Giovanni e affida il denaro a Marotta che cos\u00ec si sente di fargli da padre. A quel punto \u00e8 chiaro che la misera condizione di Giovanni ha qualcosa di inguaribile: accetta il dono, ma avrebbe preferito i contanti. Invece neppure cento lire per pagare una cambiale. Con le sue cose impacchettate viene messo in auto e condotto al suo alloggio. Marotta \u00e8 accolto da molta curiosit\u00e0 in ufficio, alla quale non pu\u00f2 che opporre amarezza.\n\"Gianna\".\nGianna \u00e8 un'operaia di diciannove anni e si \u00e8 gettata da un alto terrazzino, dopo essere stata licenziata. Lo stabilimento produce e stampa giornali, riviste, libri, tutti molto popolari: i dipendenti, uomini e donne, trovano la sera tutte le illusioni che aiutano a sostenere le loro vite cos\u00ec povere. Eppure il signor T., il padrone, \u00e8 troppo duro con i sottoposti e li licenzia per qualche motivo, spesso lieve. A Gianna \u00e8 successo di rubare una rivista che fino a ieri poteva prendere liberamente dal mucchio. Scoperta, ha tentato di assumere gli atteggiamenti delle eroine dei romanzetti che divora per dimenticare il presente: riesce solo a irritare il padrone e a trovarsi sul lastrico. Allora la realt\u00e0 ha il sopravvento: non pu\u00f2 tornare a una famiglia che conta sul suo stipendio. Si getta dal punto pi\u00f9 alto dello stabilimento, ma una leggenda vuole che si sia fermata sui fili del tram, davanti alla finestra del padrone. Scender\u00e0 quando anche lui passer\u00e0 nell'altro mondo.\n\"Il terrone\".\nIl racconto \u00e8 stato pubblicato precedentemente il 26 gennaio 1947 sul quotidiano \"Corriere della Sera\" con il titolo \"Milano e l'uomo del Sud\".\nL'immigrato dal Meridione non capisce le strade di Milano, perch\u00e9 le vede come in sogno; invece i milanesi le possiedono. Chi arriva dal Sud d'Italia \u00e8 incline alle lacrime; chi vive da sempre nella brumosa citt\u00e0 lombarda \u00e8 abituato a soffocare i sentimenti e a guardare avanti. Il confronto dura a lungo e i due italiani, del nord e del sud, continuano a non capirsi. Ma una cosa \u00e8 certa: il cielo dell'uno \u00e8 il prolungamento del cielo dell'altro.\n\"L'acqua\".\nC'\u00e8 un parco, a Milano, dove da una fontana si pu\u00f2 bere l'acqua sulfurea. Molti sono i poveri che si incontrano ogni giorno l\u00ec e Marotta impara a conoscerli. Nessuno di loro pu\u00f2 permettersi cure costose in luoghi rinomati, un'automobile, un di pi\u00f9; si accontentano cos\u00ec dell'acqua della fonte nel Parco con il suo sapore di uova marce. E poi nascono conversazioni e tutti sono fiduciosi che l'acqua guarir\u00e0, lo dicono ai neofiti, come Marotta.\n\"I saluti\".\nIl racconto \u00e8 stato pubblicato per la prima volta l'11 agosto 1948 sul quotidiano \"Corriere della Sera\".\nStoria della confessione di un moribondo, che per\u00f2 vuole congedarsi dalla terra, invece di pensare al Cielo. Inutilmente gli vengono ricordati i peccati che sicuramente ha fatto, ogni volta cambia discorso e sostiene di non ricordare perch\u00e9 prov\u00f2 rimorsi, di che peccato si trattasse. Se ne va il tempo e il prete continua a chiedere, ma l'inevitabile risposta definitiva \u00e8: chiedetemelo un'altra volta."}
{"id": "5716134", "revid": "767487", "url": "https://it.wikipedia.org/wiki?curid=5716134", "title": "Ri Kum-chol", "text": ""}
{"id": "5716136", "revid": "1677399", "url": "https://it.wikipedia.org/wiki?curid=5716136", "title": "BNP Paribas Masters 2015", "text": "Il BNP Paribas Masters 2015 \u00e8 stato un torneo di tennis giocato sul cemento indoor. \u00c8 stata la 43\u00aa edizione del BNP Paribas Masters, che fa parte della categoria ATP World Tour Masters 1000 nell'ambito dell'ATP World Tour 2015. \u00c8 stato l'ultimo torneo ATP della stagione prima delle World Tour Finals. Il torneo si \u00e8 giocato al Palais omnisports de Paris-Bercy di Parigi, in Francia, dal 31 ottobre al 8 novembre 2015.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nI seguenti giocatori sono entrati come Lucky loser:\nCampioni.\nSingolare.\n Novak \u0110okovi\u0107 ha sconfitto in finale Andy Murray per 6-2, 6-4.\nDoppio.\n Ivan Dodig / Marcelo Melo hanno sconfitto in finale Vasek Pospisil / Jack Sock per 2\u20136, 6\u20133, [10\u20135]."}
{"id": "5716139", "revid": "1498232", "url": "https://it.wikipedia.org/wiki?curid=5716139", "title": "Leica X (Typ 113)", "text": "La Leica X (Typ 113) \u00e8 una fotocamera digitale compatta annunciata da Leica il 16 settembre 2014, appartenente alla serie Leica X.\nMigliora il modello precedente, la Leica X2, con un display posteriore a risoluzione pi\u00f9 elevata e l'obiettivo pi\u00f9 luminoso che permette una maggiore profondit\u00e0 di campo selettiva."}
{"id": "5716140", "revid": "1305772", "url": "https://it.wikipedia.org/wiki?curid=5716140", "title": "Ossa (musica)", "text": "Le ossa sono, suonate in coppia, uno strumento musicale idiofono, cio\u00e8 uno strumento a percussione, risonante da solo. Originariamente costituiti da un paio d'ossa animale (coste o tibia), sono ora disponibili in legno o materiali simili. A volte sono sostituiti, per esempio negli Stati Uniti d'America, dove la tecnica venne introdotta dagli immigrati irlandesi, da due cucchiai. Si trovano tracce del loro utilizzo nelle antiche civilt\u00e0 di Cina, dell'antico Egitto, greca, romana o dell'India.\nSono stati utilizzati all'interno di diversi generi musicali, dal XIX\u00b0 secolo, come i minstrel shows, il blues, la musica irlandese tradizionale, il bluegrass, lo zydeco, la musica del Quebec e quella dell'Isola del Capo Bretone.\nIl battito delle ossa produce un suono deciso, molto pi\u00f9 marcato che quello dell'asse da lavare, strumento apparso a New Orleans.\nFattura.\nLe ossa sono lunghe da 12 a 20 cm, larghe 3-5 cm e spesse 4-8 mm.\nSe si \u00e8 d'accordo nel pensare che in origine erano fatte di ossa di animali, il nome galizianon (\"terra\u00f1olas\", \"tarre\u00f1as\", \"tr\u00e9colas\" o \"tixoletas\") proveniente dalla parola tegola, indica anche la possibilit\u00e0 di una fattura differente.\nUtilizzo.\nLe ossa sono suonate tenendole tra le dita, le superfici convesse una di fronte all'altra, e muovendo il polso in modo che le ossa si scontrino. Tipicamente, le ossa sono tenute su entrambi i lati del medio, due terzi della loro lunghezza verso il basso lungo il palmo, mentre l'altra estremit\u00e0 fuoriesce dal dorso della mano. La mano forma un pugno morbido, con le ossa e le dita parallele al palmo. L'osso vicino all'anulare \u00e8 tenuto contro il palmo da tale dito, mentre l'altro osso pu\u00f2 muoversi liberamente nella pinza flessibile formato dall'indice e dal medio.\nLa difficolt\u00e0 risiede nel fatto di non forzare le ossa a venire a contatto, ma di lasciare che sia il movimento a fare il lavoro. Spostando la mano avanti e indietro davanti al petto, imprimendo loro la sola forza sufficiente per impedire loro di cadere. Un suonatore abile, pu\u00f2 riuscire a produrre un triplo clic. Infatti, clic-it-i \u00e8 il suono caratteristico dello strumento. Un doppio clic pu\u00f2 essere prodotto dallo stesso movimento della mano, aggiungendo una leggera pressione sulle ossa per rimuovere il terzo clic. La combinazione di questi battiti doppi e tripli permette di creare ritmi complessi, che possono essere ulteriormente amplificati utilizzando una seconda coppia di osso nell'altra mano. L'effetto \u00e8 abbastanza vicino a quello delle Tip-tap."}
{"id": "5716143", "revid": "767487", "url": "https://it.wikipedia.org/wiki?curid=5716143", "title": "The End of the Road (film 1913)", "text": "The End of the Road \u00e8 un cortometraggio muto del 1913 diretto da William Robert Daly.\nProduzione.\nIl film fu prodotto dalla Victor Film Company\nDistribuzione.\nDistribuito dall'Universal Film Manufacturing Company, il film - un cortometraggio in due bobine - usc\u00ec nelle sale cinematografiche USA il 7 novembre 1913."}
{"id": "5716144", "revid": "481666", "url": "https://it.wikipedia.org/wiki?curid=5716144", "title": "E. Bulwer Lytton", "text": ""}
{"id": "5716146", "revid": "767487", "url": "https://it.wikipedia.org/wiki?curid=5716146", "title": "Pak Hyon-il", "text": ""}
{"id": "5716148", "revid": "671029", "url": "https://it.wikipedia.org/wiki?curid=5716148", "title": "Coppa Italia 2015-2016 (hockey su ghiaccio)", "text": "La Coppa Italia 2015-2016 di hockey su ghiaccio \u00e8 stata la 20\u00aa edizione del trofeo.\nFormula.\nLa Coppa Italia 2015-16 ha mantenuto la formula della stagione precedente. La disputa della Final Four non fu assegnata preventivamente, pertanto nessuna squadra si qualific\u00f2 di diritto.\nLe prime otto squadre classificate al termine del primo girone di andata e ritorno della \"regular season\" si qualificarono per i quarti di finale. Il 5 novembre si tenne il \"draft\", durante il quale le quattro squadre meglio classificate poterono, in ordine di classifica, scegliere la propria avversaria tra le squadre classificate dal quinto all'ottavo posto.\nL'unica modifica ha riguardato i quarti di finale: nel turno preliminare le squadre, infatti, si affrontarono non pi\u00f9 in una serie al meglio dei tre incontri, ma con gare di andata e ritorno, con la prima partita giocata in casa della squadra peggio classificata.\nLe squadre si incontrarono poi in un'unica sede per semifinali e finale, giocate in due giorni consecutivi (12 e 13 dicembre 2015): la cosiddetta \"Final Four\". Il luogo dove si disputarono le gare venne inizialmente fissato al Pala Ghiaie di Trento ma in seguito (quando cio\u00e8 ci si accorse della concomitanza con altri eventi sportivi nella citt\u00e0 trentina per le stesse date) si decise di scegliere la sede solo dopo il turno preliminare. Il 9 dicembre (vale a dire solo 3 giorni prima della finale) venne ufficializzata la scelta di Brunico.\nQualificazione.\nLe squadre classificate alle prime otto posizioni al termine del girone di andata e ritorno sono state:\nDraft.\nIl 5 novembre 2015 si \u00e8 tenuta, a Selva di Val Gardena, a margine di una riunione del consiglio di lega, la scelta degli accoppiamenti. Il Renon ha scelto di affrontare il Gherd\u00ebina, il Val Pusteria ha scelto il Cortina, il Vipiteno ha scelto l'Asiago e conseguentemente il Fassa \u00e8 stato accoppiato al Valpellice.\nFinal Four.\nLe squadre qualificate alla Final Four sono:\nLa scelta della federazione sulla citt\u00e0 organizzatrice cadde su Brunico."}
{"id": "5716149", "revid": "606039", "url": "https://it.wikipedia.org/wiki?curid=5716149", "title": "Terminalia", "text": ""}
{"id": "5716158", "revid": "1935652", "url": "https://it.wikipedia.org/wiki?curid=5716158", "title": "Giuseppe Vegezzi", "text": "Biografia.\nNasce a Nerviano, in provincia ed arcidiocesi di Milano, il 30 gennaio 1960 da Rino e Letizia.\nFormazione e ministero sacerdotale.\nIl 1\u00ba ottobre 1974 inizia il percorso di studi nel seminari arcivescovili di Milano.\nNel dicembre 1983 \u00e8 ordinato diacono, nella chiesa di Santo Stefano Protomartire a Nerviano, mentre il 9 giugno 1984 \u00e8 ordinato presbitero, nella cattedrale di Milano, dal cardinale Carlo Maria Martini.\nDopo l'ordinazione \u00e8 nominato vicario parrocchiale della parrocchia dei Santi Pietro e Paolo a Luino, dove rimane fino al 1988, quando \u00e8 nominato vicario della parrocchia dei Santi Cornelio e Cipriano a Cerro Maggiore.\nNel 1993 entra a far parte degli oblati vicari, gruppo che si occupa di servire, per brevi periodi, parrocchie rimaste vacanti e di risolvere problematiche sorte nelle stesse: in nove anni \u00e8 a servizio di tredici parrocchie.\nNel 2002 \u00e8 nominato parroco delle parrocchie di San Cristoforo e Santa Maria delle Grazie al Naviglio a Milano: di quest'ultima era gi\u00e0 vicario, dal 1998, e amministratore parrocchiale, dal 1999. Dal 2004 al 2012 \u00e8 decano del decanato \"Navigli\" e prefetto della prefettura \"Milano Sud\".\nDal 2010 \u00e8 membro della Commissione arcivescovile \"De Promovendis ad Ordines\": fino al 2012 per la zona pastorale I di Milano; dal 2013 al 2018 per la zona pastorale IV di Rho. Dal 2011 \u00e8 membro della Commissione paritetica parroci-sagrestani, fino al 2014, e collaboratore del vicario episcopale di settore per la formazione permanente del clero, occupandosi dei sacerdoti che chiedevano la dimissione dallo stato clericale.\nIl 10 gennaio 2012 \u00e8 nominato prevosto della basilica di San Vittore in Rho. Il 3 marzo 2014 \u00e8 nominato decano \"facente funzioni\" del decanato di Rho; diviene decano il 2 luglio 2015.\nIl 29 marzo 2018, durante la Messa del crisma, l'arcivescovo Mario Delpini rende nota la sua nomina a vicario episcopale per la zona pastorale II di Varese, effettiva dal 29 giugno seguente. Il successivo 18 novembre diventa canonico onorario del capitolo maggiore del duomo di Milano.\nMinistero episcopale.\nIl 30 aprile 2020 papa Francesco lo nomina vescovo ausiliare di Milano e vescovo titolare di Torri della Concordia. Il 28 giugno seguente riceve l'ordinazione episcopale, con il vescovo Luca Raimondi, nella cattedrale di Milano, dall'arcivescovo Mario Delpini, co-consacranti i vescovi Erminio De Scalzi e Luigi Stucchi.\nNel luglio dello stesso anno \u00e8 eletto delegato per l'evangelizzazione e la cooperazione tra i popoli della Conferenza episcopale lombarda. Nel settembre 2021 \u00e8 eletto membro della Commissione episcopale per l'evangelizzazione dei popoli e la cooperazione tra le Chiese della Conferenza Episcopale Italiana per il quinquennio 2021-2026.\nGenealogia episcopale.\nLa genealogia episcopale \u00e8:"}
{"id": "5716161", "revid": "281901", "url": "https://it.wikipedia.org/wiki?curid=5716161", "title": "Terminalia (albero)", "text": ""}
{"id": "5716164", "revid": "767487", "url": "https://it.wikipedia.org/wiki?curid=5716164", "title": "Kang Kuk-chol", "text": "Palmar\u00e8s.\n Giochi asiatici\n2014"}
{"id": "5716168", "revid": "599013", "url": "https://it.wikipedia.org/wiki?curid=5716168", "title": "Simone Palermo", "text": "Caratteristiche tecniche.\nDotato di buona tecnica individuale, \u00e8 un jolly di centrocampo che pu\u00f2 ricoprire pi\u00f9 ruoli: gioca come mezzapunta, centrocampista centrale e all'occorrenza esterno destro o regista.\nCarriera.\nClub.\nCresce nell'Autocara, squadra giovanile romana, e quindi nella e dal 2000 passa alla . Nel 2007 viene ceduto in prestito al , nell'affare che porta Ahmed Barusso ai giallorossi; in Romagna riporta la rottura di una cartilagine del ginocchio destro dopo pochi giorni di ritiro, e resta fermo per l'intera annata. Nel campionato di Serie B 2008-2009 passa in compropriet\u00e0 al , con cui fa il suo debutto tra i professionisti il 27 settembre 2008 nel pareggio per 1-1 sul campo del , poco impiegato fino a gennaio, totalizza 4 presenze in campionato. Nel mercato di riparazione invernale passa in prestito alla , in Prima Divisione. Debutta con gli arancioni il 1\u00ba marzo nel pareggio casalingo per 1-1 contro l'. A fine stagione i toscani retrocedono dopo i play-out, e Palermo resta svincolato a causa del fallimento del Treviso.\nDopo un provino positivo con gli svedesi dell', si rompe il piede appena prima di firmare il contratto che lo avrebbe legato alla squadra. Resta svincolato fino al febbraio 2010, quando viene ingaggiato dalla , sempre in Prima Divisione. Esordisce con i tigrotti il 21 marzo 2010 nel pareggio casalingo per 2-2 contro la . Con i bustocchi scende in campo in 4 occasioni prima di rompersi nuovamente lo stesso piede e la squadra retrocede ai play-out. L'anno successivo passa al con cui fa il suo debutto il 22 agosto nella vittoria 3-0 sul campo della . Globalmente poco impiegato (13 presenze in campionato), in primavera viene sospeso per motivi disciplinari.\nDopo una brevissima esperienza nel con cui debutta il 6 novembre 2011 nella sconfitta 3-0 in casa del totalizzando 3 presenze in campionato e 2 in coppa Italia Lega Pro, trofeo nel quale contro la realizza la sua prima rete in carriera che permette ai biancorossi di passare al secondo turno, nell'estate 2012 viene ingaggiato dal appena retrocesso dalla Serie B. Fa il suo esordio con gli eugubini il 16 settembre 2012 nella sconfitta 2-0 nel derby col ; il 4 novembre successivo, nella vittoria 2-1 sul , segna la sua prima rete con i rossobl\u00f9. In Umbria ritrova continuit\u00e0 di impiego e di rendimento, e nella successiva sessione di calciomercato viene acquistato dal , che lo cede subito in compropriet\u00e0 alla Cremonese, espressamente richiesto da Luigi Simoni che lo aveva avuto nel Gubbio. Debutta con i grigiorssi il 4 agosto 2013 nella vittoria per 3-0 sul Viareggio valida per il primo turno di Coppa Italia. La stagione successiva segna la sua prima rete con i lombardi in occasione della vittoria per 3-1 sull'Arezzo.\nCon i grigiorossi disputa due stagioni, imponendosi come titolare nella seconda. Nell'estate 2015 viene interamente riscattato dalla Cremonese, che poi lo cede a titolo definitivo alla , con cui torna a giocare in Serie B dopo sei anni. Esordisce con i liguri l'11 ottobre 2015 nel pareggio 0-0 in casa del Perugia. Il 14 maggio 2016 segna la sua prima rete in Serie B, nella vittoria per 4-0 sull'. Il 26 maggio 2017 rinnova il contratto con l'Entella per un'altra stagione. Nel gennaio 2018 durante le ultime ore del calciomercato rescinde consensualmente il contratto con l'Entella.\nAlla fine del mese di febbraio 2018 firma un contratto con il , penultima nel girone B di Serie C. Fa il suo debutto con i romagnoli l'11 marzo 2018 nella vittoria per 1-0 in casa dell'. Con i romagnoli ottiene 7 presenze, chiudendo la stagione al dodicesimo posto.\nRimasto svincolato, inizia la stagione successiva venendo convocato per il ritiro del Gubbio, squadra in cui aveva gi\u00e0 militato nell'annata 2012-2013. Il 23 luglio, tuttavia, Palermo abbandona il ritiro degli umbri per esigenze personali.\nIl 25 luglio 2018 diventa ufficialmente un nuovo giocatore della . Fa il suo debutto con i laziali il 29 luglio nella partita vinta 1-0 contro il e valida per il primo turno di coppa Italia, nella quale segna la rete decisiva. L'8 maggio gioca da titolare la finale di ritorno della Coppa Italia serie C contro il che vede i laziali vincere 1-0, conquistando, cos\u00ec, il trofeo. Chiude l'annata totalizzando 27 presenze in campionato, 2 nei play-off nei quali la Viterbese viene eliminata dall' al primo turno della fase nazionale, 3, con una rete, in coppa Italia e 6 in coppa Italia Serie C. Nella stagione successiva, terminata anzitempo a causa dello scoppio della pandemia causata dal coronavirus COVID-19, totalizza, condizionato da alcuni infortuni, 4 presenze in campionato.\nIl 23 dicembre 2020, nella partita pareggiata 2-2 contro la , mette a segno la prima doppietta della carriera trasformando due calci di rigore, nella stessa occasione veste per la prima volta la fascia di capitano per la formazione laziale. Fascia che terr\u00e0 al braccio sino al suo infortunio ad Aprile contro la Casertana, con seguente passaggio di consegna a Nikolas Bensaja. Termina la stagione 2020-2021, nella cui prima parte il suo contributo \u00e8 ancora condizionato da alcuni infortuni, a differenza della seconda parte dell'annata in cui riesce a scendere in campo con continuit\u00e0 contribuendo al raggiungimento della salvezza per i laziali, con 2 reti in 16 presenze, rimanendo poi svincolato.\nIl 7 settembre 2021 viene annunciato il passaggio di Palermo al . Fa il suo debutto con i laziali il 10 ottobre successivo nella partita persa per 3-1 contro l'Arezzo. Il 17 dicembre 2021, dopo due presenze stagionali con i laziali, si trasferisce al , squadra militante nel girone D di Serie D. Debutta con i toscani il 19 dicembre nella partita casalinga persa 4-0 contro la Correggese.\nNazionale.\nHa totalizzato complessivamente 32 convocazioni e 29 presenze nelle nazionali giovanili dall'Under-15 all'Under-19. Con la Nazionale Under-17 nel 2005 ha partecipato ai campionati europei e ai successivi mondiali nel corso dei quali realizza una rete, contro la .\nStatistiche.\nPresenze e reti nei club.\n\"Statistiche aggiornate al 30 gennaio 2022\"."}
{"id": "5716169", "revid": "228587", "url": "https://it.wikipedia.org/wiki?curid=5716169", "title": "Paul Taylor", "text": ""}
{"id": "5716170", "revid": "729019", "url": "https://it.wikipedia.org/wiki?curid=5716170", "title": "Stazione di San Giovanni (Alghero)", "text": "La stazione di San Giovanni era una fermata ferroviaria situata nei pressi dell'omonimo lido della citt\u00e0 di Alghero, lungo la linea per Sassari.\nStoria.\nLa fermata nacque negli anni cinquanta ad opera della Strade Ferrate Sarde, gestore al tempo delle ferrovie a scartamento ridotto del nord Sardegna, con l'intenzione di garantire il servizio viaggiatori nell'area del lido di San Giovanni, in particolare per i collegamenti con la spiaggia algherese nel periodo estivo.\nLo scalo di San Giovanni venne impiegato sino al 5 aprile 1988, data di chiusura del tratto urbano di ferrovia tra le stazioni cittadine di Sant'Agostino e di Alghero che port\u00f2 alla chiusura dell'impianto, il quale fu smantellato successivamente.\nStrutture e impianti.\nDella fermata non permangono pi\u00f9 tracce nell'area in cui era situata: durante il periodo di attivit\u00e0 era dotata del solo binario di corsa a scartamento da 950 mm, servito da una banchina e da una garitta. Al momento della dismissione l'impianto era impresenziato.\nMovimento.\nLa fermata era servita dai treni delle Strade Ferrate Sarde in esercizio lungo la Sassari-Alghero."}
{"id": "5716172", "revid": "767487", "url": "https://it.wikipedia.org/wiki?curid=5716172", "title": "Kim Ju-song", "text": ""}
{"id": "5716173", "revid": "287204", "url": "https://it.wikipedia.org/wiki?curid=5716173", "title": "Shanghai Rolex Masters 2015", "text": "Lo Shanghai Rolex Masters 2015 \u00e8 stato un torneo di tennis giocato sul cemento. \u00c8 stata la 7\u00aa edizione dello Shanghai Masters, che fa parte della categoria ATP World Tour Masters 1000 nell'ambito dell'ATP World Tour 2015. Il torneo si \u00e8 giocato al Qizhong Forest Sports City Arena di Shanghai, in Cina, dal 11 al 18 ottobre 2015.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nI seguenti giocatori sono entrati come Lucky loser:\nCampioni.\nSingolare.\n Novak \u0110okovi\u0107 ha sconfitto in finale Jo-Wilfried Tsonga per 6-2, 6-4.\nDoppio.\n Raven Klaasen / Marcelo Melo hanno sconfitto in finale Simone Bolelli / Fabio Fognini per 6-3, 6-3."}
{"id": "5716176", "revid": "124123", "url": "https://it.wikipedia.org/wiki?curid=5716176", "title": "D\u00e9sir\u00e9 Rakotoarijaona", "text": "\u00c8 stato Primo ministro del Madagascar dal 1\u00ba agosto 1977 al 12 febbraio 1988.\nSi candid\u00f2 da indipendente alle elezioni presidenziali in Madagascar del 1996 ottenendo appena lo 0,37% dei voti."}
{"id": "5716177", "revid": "1226", "url": "https://it.wikipedia.org/wiki?curid=5716177", "title": "Rattenlinien", "text": ""}
{"id": "5716179", "revid": "767487", "url": "https://it.wikipedia.org/wiki?curid=5716179", "title": "The Winner (film 1913)", "text": "The Winner \u00e8 un cortometraggio muto del 1913. Il nome del regista non viene riportato nei credit del film.\nProduzione.\nIl film fu prodotto dalla Victor Film Company.\nDistribuzione.\nDistribuito dall'Universal Film Manufacturing Company, il film - un cortometraggio in due bobine - usc\u00ec nelle sale cinematografiche statunitensi il 10 ottobre 1913."}
{"id": "5716180", "revid": "599013", "url": "https://it.wikipedia.org/wiki?curid=5716180", "title": "Se\u00e0n \u00d3 Riada", "text": ""}
{"id": "5716181", "revid": "44876", "url": "https://it.wikipedia.org/wiki?curid=5716181", "title": "Unione Sportiva Nocerina 1997-1998", "text": "Questa pagina raccoglie le informazioni riguardanti l'Unione Sportiva Nocerina nelle competizioni ufficiali della stagione 1997-1998."}
{"id": "5716183", "revid": "46291", "url": "https://it.wikipedia.org/wiki?curid=5716183", "title": "Lamium garganicum", "text": "La falsa ortica meridionale (nome scientifico Lamium garganicum ) \u00e8 una piccola pianta erbacea perenne dai fiori labiati appartenente alla famiglia delle Lamiaceae.\nEtimologia.\nUno dei primi studiosi dell'antichit\u00e0 ad usare il nome generico di questo fiore (\"Lamium\") \u00e8 stato Plinio (Como, 23 \u2013 Stabia, dopo l'8 settembre 79), scrittore e naturalista latino, il quale ci indica anche una possibile etimologia: questo termine discenderebbe da un vocabolo greco \"\u201dlaimos\u201d\" il cui significato \u00e8 \u201cfauci \u2013 gola\u201d. Ma potrebbe discendere anche da altre parole greche: \"\u201dlamos\u201d\" (= larga cavit\u00e0), oppure dal nome di una regina libica \"\u201dL\u00e0mia\u201d\". In quest'ultimo caso il collegamento esiste in quanto le mamme greche, per far star buoni i loro bambini, descrivevano questa regina come un mostro capace di ingoiarli (come del resto fa il fiore di questa pianta quando un bombo entra nel tubo corollino in cerca del nettare). L'epiteto specifico (\"garganicum\") si riferisce al Monte Gargano (uno dei tanti areali di questa pianta).\nDescrizione.\nQueste piante arrivano ad una altezza compresa tra 2 e 6 dm. La forma biologica \u00e8 emicriptofita scaposa (H scap), ossia in generale sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e sono dotate di un asse fiorale eretto e spesso privo di foglie. L'indumento pu\u00f2 essere formato da peli semplici o ghiandolosi.\nRadici.\nLe radici sono secondarie da fittone.\nFusto.\nLa parte aerea del fusto \u00e8 ascendente o eretta; la sezione \u00e8 cava e pi\u00f9 o meno tubulosa; \u00e8 inoltre quadrangolare (tetragona) a causa della presenza di fasci di collenchima posti nei quattro vertici, mentre le quattro facce sono concave. La superficie \u00e8 pubescente.\nFoglie.\nLe foglie lungo il fusto sono disposte in modo opposto a due a due e sono prive di stipole. La lamina ha una forma triangolare con margini provvisti di 8 - 10 grossolani denti per lato. Dimensione delle foglie: larghezza 2 \u2013 5\u00a0cm; lunghezza 3 \u2013 7\u00a0cm. Lunghezza del picciolo: 1 \u2013 2\u00a0cm.\nInfiorescenza.\nLe infiorescenza, ad asse principale indefinito, \u00e8 portata in vari verticilli ascellari sovrapposti lungo il fusto. Ogni verticillo \u00e8 composto da pi\u00f9 fiori disposti circolarmente poggianti su due grandi foglie. Le foglie del verticillo seguente sono disposte in modo alternato. In genere i vari verticilli sono ben distanziati uno dall'altro.\nFiore.\nI fiori sono ermafroditi, zigomorfi (il calice \u00e8 attinomorfo), tetraciclici (con i quattro verticilli fondamentali delle Angiosperme: calice\u2013 corolla \u2013 androceo \u2013 gineceo) e pentameri (calice e corolla formati da cinque elementi). Sono inoltre omogami (autofecondanti) e privi di profumo, ma ricchi di nettare. Lunghezza del fiore: 25 \u2013 40\u00a0mm.\nFrutti.\nIl frutto \u00e8 una nucula acheniforme (schizocarpo); pi\u00f9 precisamente \u00e8 una drupa (ossia una noce) con quattro semi (uno per ovulo derivato dai due carpelli divisi a met\u00e0 - vedere il gineceo). Questo frutto nel caso delle Lamiaceae viene chiamato \u201cclausa\u201d. Le quattro parti in cui si divide il frutto principale, sono ancora dei frutti (parziali) ma monospermici (un solo seme) e privi di endosperma. I frutti si trovano all'interno del calice persistente. Il colore in genere \u00e8 marrone.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della specie (Lamiaceae), molto numerosa con circa 250 generi e quasi 7000 specie, ha il principale centro di differenziazione nel bacino del Mediterraneo e sono piante per lo pi\u00f9 xerofile (in Brasile sono presenti anche specie arboree). Per la presenza di sostanze aromatiche, molte specie di questa famiglia sono usate in cucina come condimento, in profumeria, liquoreria e farmacia. Il genere \"Lamium\" si compone di circa 20 - 30 specie gravitanti nella maggioranza dei casi attorno al bacino del Mediterraneo, una decina delle quali vivono spontaneamente in Italia. Nelle classificazioni meno recenti la famiglia Lamiaceae viene chiamata Labiatae.\nIl numero cromosomico di \"L. garganicum\" \u00e8: 2n = 18.\nVariabilit\u00e0.\nPer questa specie sono riconosciute valide le seguenti sottospecie e variet\u00e0:\nSinonimi.\nLa specie di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSinonimo della sottospecie \"armenum\"\nSinonimo della sottospecie \"corsicum\"\nSinonimo della sottospecie \"microphyllum\"\nSinonimo della sottospecie \"striatum\"\nSpecie simili.\nQuesta pianta pu\u00f2 facilmente essere scambiata per un'ortica (anche se le due specie appartengono a famiglie diverse: Urticaceae \u00e8 la famiglia per le \u201cortiche\u201d vere). La specie di questa voce si distingue soprattutto per la sezione del fusto: quadrata nelle piante del genere \"Lamium\", circolare nelle \u201cortiche\u201d vere e proprie. Mentre le foglie sono molto simili: da qui il nome comune (\u201cFalsa ortica\u201d) derivato da credenze antiche anche se naturalmente queste piante sono totalmente prive di peli urticanti e quindi non pungono.\nAltre notizie.\nIl lamio del Gargano in altre lingue \u00e8 chiamato nei seguenti modi:"}
{"id": "5716186", "revid": "1522738", "url": "https://it.wikipedia.org/wiki?curid=5716186", "title": "Carlos Agostinho do Ros\u00e1rio", "text": "\u00c8 il Primo ministro del Mozambico dal gennaio 2015.\nNel corso della sua carriera politica e diplomatica \u00e8 stato Governatore della Provincia di Zambezia, Ministro dell'agricoltura e della pesca (1994-1999) e ambasciatore in numerosi Stati quali Malaysia, Singapore, Thailandia, Timor Est e Indonesia."}
{"id": "5716189", "revid": "287204", "url": "https://it.wikipedia.org/wiki?curid=5716189", "title": "Ceoltoiri Cualann", "text": ""}
{"id": "5716192", "revid": "767487", "url": "https://it.wikipedia.org/wiki?curid=5716192", "title": "Aires Ali", "text": "\u00c8 stato Primo ministro del Mozambico dal gennaio 2010 all'ottobre 2012.\nNel corso della sua carriera politica \u00e8 stato anche Governatore della Provincia di Inhambane dal 2000 al 2004 e Ministro dell'educazione dal 2005 al 2010."}
{"id": "5716193", "revid": "199745", "url": "https://it.wikipedia.org/wiki?curid=5716193", "title": "Falsa ortica meridionale", "text": ""}
{"id": "5716209", "revid": "1784425", "url": "https://it.wikipedia.org/wiki?curid=5716209", "title": "Pascoal Mocumbi", "text": "\u00c8 stato Primo ministro del Mozambico dal dicembre 1994 al febbraio 2004.\nDal 1987 al 1994 ha ricoperto la carica di Ministro degli esteri."}
{"id": "5716215", "revid": "41824", "url": "https://it.wikipedia.org/wiki?curid=5716215", "title": "Voevoda (poema sinfonico)", "text": ""}
{"id": "5716216", "revid": "1022003", "url": "https://it.wikipedia.org/wiki?curid=5716216", "title": "Saara Kuugongelwa-Amadhila", "text": "\u00c8 il quarto e attuale Primo ministro della Namibia, in carica dal marzo 2015.\nDal 2003 al 2015 \u00e8 stata Ministro delle finanze.\nRappresentante dell'Organizzazione del Popolo dell'Africa del Sud-Ovest (SWAPO), \u00e8 membro dell'Assemblea nazionale dal 1995.\nDa ragazza ha vissuto circa otto anni in esilio in Sierra Leone, mentre dal 1991 al 1994 ha studiato negli Stati Uniti e precisamente in Pennsylvania."}
{"id": "5716217", "revid": "41824", "url": "https://it.wikipedia.org/wiki?curid=5716217", "title": "Il Voevoda", "text": ""}
{"id": "5716219", "revid": "198277", "url": "https://it.wikipedia.org/wiki?curid=5716219", "title": "Ternana Calcio 1997-1998", "text": "Questa voce raccoglie le informazioni riguardanti la Ternana Calcio nelle competizioni ufficiali della stagione 1997-1998."}
{"id": "5716220", "revid": "1305772", "url": "https://it.wikipedia.org/wiki?curid=5716220", "title": "Chiesa di San Pietro Martire (Ascoli Piceno)", "text": "La chiesa di San Pietro Martire \u00e8 un luogo di culto cattolico, ubicato nel centro storico di Ascoli Piceno, all'interno del quartiere di San Giacomo.\nStoria e descrizione.\nConsiderata, insieme con la chiesa di San Francesco, una delle massime espressioni del gotico nelle Marche, fu eretta dai frati domenicani, a ricordo del passaggio in citt\u00e0 di Pietro da Verona nel 1250. Consacrata a San Pietro Martire, fu costruita, insieme col convento (sede di uno \"Studium\"), su una preesistente chiesa di san Domenico, all'interno di una delle aree pi\u00f9 densamente urbanizzate della citt\u00e0 medievale, caratterizzata anche dalla presenza di varie torri gentilizie (alcune delle quali anche nell'area attuale della piazza ed in corrispondenza della navata sinistra e dell'abside della chiesa stessa) tra l'area mercantile di piazza Ventidio Basso e uno snodo viario di grande importanza, costituito da uno dei principali \"cardines\" dell'urbanistica romana, e dalla vicinanza del ponte di Solest\u00e0, da cui si diramava un ramo secondario della Salaria. Essa rappresent\u00f2 il secondo insediamento domenicano nella citt\u00e0 di Ascoli, dopo quello gi\u00e0 esistente nell'area del quartiere della Piazzarola.\nL'inizio della costruzione dell'edificio si ebbe attorno al 1280 e si svilupp\u00f2 in tempi relativamente brevi, se ad esempio confrontati con quelli della chiesa di San Francesco. La chiesa infatti dovette essere gi\u00e0 completata nel 1332. Nel corso del XVI secolo all'interno furono costruite le volte a crociera in muratura, che andarono a sostituire le originarie a capriate lignee, e furono elevati i pilastri cilindrici che sostituirono quelli poligonali, mentre nel secolo successivo esso fu arricchito dagli altari barocchi e dal portale della facciata principale.\nEsterno.\nContrariamente all'edificio francescano ascolano, in questo caso la piazza - mercato era preesistente all'edificazione della chiesa; tuttavia, analogamente a quanto avviene nell'altra, anche qui \u00e8 uno dei fianchi della chiesa a fare da quinta alla piazza, non la facciata principale, che prospetta su di una strada abbastanza stretta, quantunque importante, nel punto in cui essa si allarga leggermente quasi a formare un piccolo slargo.\nL'edificio si sviluppa scandito da paraste e dai finestroni gotici murati, a monofora lungo la via, per poi ampliarsi a bifore in corrispondenza della piazza, fino a terminare nelle tre absidi poligonali.\nLa facciata laterale su piazza Ventidio Basso \u00e8 dunque scandita da paraste e dai finestroni murati. Nei pressi dell'abside, poco sopra lo zoccolo di base, \u00e8 murata una lapide del 1613 che si riferisce alla gabella che doveva essere sostenuta dai commercianti che avevano la loro sede di mercato proprio nella piazza antistante; tale lapide \u00e8 sormontata dallo stemma del Comune. A circa un terzo della facciata si apre, preceduto da una scalinata, il portale, di impronta classicheggiante, realizzato nel 1523 da Cola dell'Amatrice, costituito da due alte colonne scanalate sostenenti un timpano triangolare, il cui fregio presenta dei triglifi e nelle metope sono gli emblemi della Passione di Cristo e, nella parte interna lacunari decorati con rosoncini.\nIl prospetto principale, posto su Via delle Torri, \u00e8 a spioventi e ripropone lo schema tipico delle chiese romaniche cittadine a tre navate, in scala maggiore, elemento che rappresenta un ulteriore indizio di un termine dei lavori in tempi precoci. Esso \u00e8 scandito da contrafforti e vi si aprono tre finestre circolari ed il portale dorico di Giuseppe Giosafatti, realizzato nella seconda met\u00e0 del XVII secolo, la cui sobriet\u00e0 fu dettata dal rispetto della monumentalit\u00e0 e dell'austerit\u00e0 dell'edificio gotico.\nLa torre campanaria di San Pietro martire.\nRiadattata a torre campanaria, dopo essere stata torre gentilizia, analogamente a quanto avvenuto per la chiesa di San Venanzio, si eleva con i suoi 36 metri di altezza sul fianco destro della chiesa. Nei secoli passati ha subito modifiche nella parte alta causa la collocazione delle campane. Al suo interno sono presenti fasce di pietra poste a diversa altezza appositamente per posizionare tavole e scale.\nInterno.\nDalle monumentali dimensioni, 62 metri di lunghezza per una larghezza di 26 (misure che la rendono la pi\u00f9 ampia chiesa ascolana), \u00e8 caratterizzato da tre navate e cinque campate, sostenute da dieci snelli pilastri cilindrici, eretti nel corso del XVI secolo, in sostituzione dei pilastri poligonali trecenteschi. Nello stesso periodo furono costruite le volte in muratura, in sostituzione di quelle a travi di legno. La pianta si conclude a tre absidi poligonali caratterizzate, analogamente a quanto avviene nel san Francesco, da nervature culminanti alla sommit\u00e0 da un motivo a stella.\nLungo le pareti e sui pilastri cilindrici vi sono tracce di affreschi. Le decorazioni pi\u00f9 significative sono da considerarsi quelli dell'abside sinistra, una \"Crocifissione\" ed un \"Noli me tangere\", realizzati dal Maestro di Offida verso la met\u00e0 del Trecento. Ad inizio Quattrocento si colloca invece la decorazione dell'abside centrale con una serie di Santi, di cui \u00e8 riconoscibile soltanto un \"Sant'Antonio Abate\", attribuita a Nicola di Ulisse da Siena.\nL'apparato decorativo barocco, unico tra le chiese monumentali ad essere giunto sino ai giorni nostri, venne realizzato, su ordine di alcune delle famiglie nobili ascolane, a partire dalla seconda met\u00e0 del XVII secolo, coprendo un arco temporale che giunge fino al primo quarto del Settecento. Pur non potendo sapere con certezza se gli interventi di et\u00e0 barocca siano giunti in maniera completa, \u00e8 possibile ad esempio osservare, nella stessa chiesa, l'evoluzione degli altari nel Barocco ascolano, caratterizzata essenzialmente da due tipologie, qui entrambe proposte.\nReliquia della Sacra Spina e spoglie di Costanzo da Fabriano.\nIn una nicchia dell'abside destra c'\u00e8 un monumentale reliquiario architettonico, realizzato dall'orafo Nicola da Campli nel primo quarto del Quattrocento e che serv\u00ec a dare ulteriore dignit\u00e0 al preesistente reliquiario, costituito dall'angelo collocato entro l'edicola centrale, di scuola orafa parigina del XIII secolo, recante in mano una piccola tabella all'interno della quale \u00e8 presente una reliquia tratta dalla Sacra Corona di Spine, posta sul capo di Cristo durante la sua Passione. L'origine della spina ascolana \u00e8 da ricercarsi in uno scambio di reliquie tra Filippo IV di Francia detto \"il Bello\", nipote di Luigi IX, ed il suo confessore Padre Francesco de Sarlis, domenicano. Nel 1290 il re di Francia don\u00f2 al confessore la spina, mentre il confessore don\u00f2 al re una reliquia di San Domenico (un dente) che si trovava ad Ascoli.\nAlla preziosa reliquia \u00e8 collegata la Festa della Sacra Spina, che si tiene ogni anno la terza domenica di giugno, dopo essere stata ripristinata dall'allora parroco Don Emidio Fattori nella seconda met\u00e0 degli anni Novanta del XX secolo.\nSull'altare dell'abside sinistra, vi si conservano le spoglie di Costanzo da Fabriano."}
{"id": "5716223", "revid": "458502", "url": "https://it.wikipedia.org/wiki?curid=5716223", "title": "Parco nazionale Jozani Chwaka Bay", "text": ""}
{"id": "5716224", "revid": "729019", "url": "https://it.wikipedia.org/wiki?curid=5716224", "title": "Rutare", "text": "Rutare \u00e8 un settore (\"imirenge\") del Ruanda, parte della Provincia Settentrionale e del distretto di Gicumbi."}
{"id": "5716226", "revid": "122666298", "url": "https://it.wikipedia.org/wiki?curid=5716226", "title": "Guglielmo Ludovico di Anhalt-Harzgerode", "text": "Era il figlio maggiore, e unico maschio, del principe Federico di Anhalt-Harzgerode e della sua prima moglie, Giovanna Elisabetta, figlia di Giovanni Ludovico, principe di Nassau-Hadamar.\nGuglielmo Ludovico succedette al padre ad Harzgerode quando mor\u00ec nel 1670. Dal 1660 al 1668 egli si trovava inoltre in seconda posizione come erede del principato di Anhalt-Bernburg, fino alla nascita del primo figlio maschio del cugino Vittorio Amedeo.\nGuglielmo Ludovico si spos\u00f2 a Laubach il 25 luglio 1671 con Elisabetta Giuliana (Kassel, 6 marzo 1631 - Harzgerode, 2 gennaio 1693), figlia di Alberto Ottone II, conte di Solms-Laubach. La moglie aveva quattordici anni pi\u00f9 di lui e probabilmente per questo motivo l'unione non produsse eredi.\nA Frederiksborg, vicino a Copenaghen, Guglielmo Ludovico si spos\u00f2 per la seconda volta il 20 ottobre 1695. La sposa era la principessa Sofia Augusta di Nassau-Dillenburg (Dillenburg, 28 aprile 1666 - Usingen, 14 gennaio 1733), figlia del principe Enrico. Anche questa unione non port\u00f2 alla nascita di eredi, nonostante Sofia Augusta fosse pi\u00f9 giovane del marito di ventitr\u00e9 anni.\nNon avendo avuto discendenza, alla morte di Guglielmo Ludovico, l'Anhalt-Harzgerode venne nuovamente riunito con la linea principale dell'Anhalt-Bernburg, all'epoca guidata dal cugino Vittorio Amedeo."}
{"id": "5716229", "revid": "1543377", "url": "https://it.wikipedia.org/wiki?curid=5716229", "title": "Daouda Malam Wank\u00e9", "text": "\u00c8 stato Capo di Stato militare del Niger dall'aprile al dicembre 1999."}
{"id": "5716231", "revid": "729019", "url": "https://it.wikipedia.org/wiki?curid=5716231", "title": "Ruvune", "text": "Ruvune \u00e8 un settore (\"imirenge\") del Ruanda, parte della Provincia Settentrionale e del distretto di Gicumbi."}
{"id": "5716249", "revid": "729019", "url": "https://it.wikipedia.org/wiki?curid=5716249", "title": "Rwamiko", "text": "Rwamiko \u00e8 un settore (\"imirenge\") del Ruanda, parte della Provincia Settentrionale e del distretto di Gicumbi."}
{"id": "5716252", "revid": "1543377", "url": "https://it.wikipedia.org/wiki?curid=5716252", "title": "Shangasha", "text": "Shangasha \u00e8 un settore (\"imirenge\") del Ruanda, parte della Provincia Settentrionale e del distretto di Gicumbi."}
{"id": "5716254", "revid": "767487", "url": "https://it.wikipedia.org/wiki?curid=5716254", "title": "Ibrahim Bar\u00e9 Ma\u00efnassara", "text": "\u00c8 stato prima Capo di Stato militare e poi Presidente del Niger nel periodo compreso tra il gennaio 1996 e l'aprile 1999.\nHa governato il Niger dal colpo di Stato organizzato ai danni di Mahamane Ousmane nel gennaio 1996 fino al suo assassinio, avvenuto per mano dei militari vicini a Daouda Malam Wank\u00e9, suo successore come capo militare."}
{"id": "5716256", "revid": "767487", "url": "https://it.wikipedia.org/wiki?curid=5716256", "title": "Football Club Turris 1944 1997-1998", "text": "Questa pagina raccoglie le informazioni riguardanti la Football Club Turris 1944 nelle competizioni ufficiali della stagione 1997-1998."}
{"id": "5716259", "revid": "339392", "url": "https://it.wikipedia.org/wiki?curid=5716259", "title": "Riserva del Selous", "text": ""}
{"id": "5716262", "revid": "767487", "url": "https://it.wikipedia.org/wiki?curid=5716262", "title": "Ali Saibou", "text": "\u00c8 stato il terzo Capo di Stato del Niger, in carica prima con ruoli militari e poi presidenziali per il periodo compreso tra il 10 novembre 1987 e il 16 aprile 1993."}
{"id": "5716263", "revid": "6923", "url": "https://it.wikipedia.org/wiki?curid=5716263", "title": "Isola di Hatteras", "text": "L'isola di Hatteras (in inglese \"Hatteras Island\", storicamente nota come isola di Croatoan) \u00e8 un'isola barriera situata al largo della costa della Carolina del Nord. Divide l'Oceano Atlantico e il \"Pamlico Sound\". Rientra negli Outer Banks del North Carolina e include le citt\u00e0 di Rodanthe, Waves, Salvo, Avon, Buxton, Frisco e Hatteras. \u00c8 una delle isole pi\u00f9 lunghe degli Stati Uniti continentali, con i suoi 68 km in linea retta da un capo all'altro e approssimativamente 80 km seguendone la curvatura.\nL'isola \u00e8 nota per la pesca, il surfing, il windsurfing e il kiteboarding, ed \u00e8 conosciuta come la capitale mondiale del marlin blu. Secondo un censimento del 2000, l'isola ha una superficie di 85,56 km\u00b2 e aveva una popolazione di 4001 persone.\nGli Indiani Hatteras sono stati i primi abitanti umani dell'isola. Vi stabilirono un insediamento noto come \"Croatoan\".\nI primi coloni inglesi dell'isola di Roanoke, con una certa probabilit\u00e0 migrarono sull'isola, allora nota come Croatoan."}
{"id": "5716265", "revid": "4252", "url": "https://it.wikipedia.org/wiki?curid=5716265", "title": "Isola di Croatoan", "text": ""}
{"id": "5716266", "revid": "1543377", "url": "https://it.wikipedia.org/wiki?curid=5716266", "title": "Busogo", "text": "Busogo \u00e8 un settore (\"imirenge\") del Ruanda, parte della Provincia Settentrionale e del distretto di Musanze."}
{"id": "5716267", "revid": "1226", "url": "https://it.wikipedia.org/wiki?curid=5716267", "title": "Croatoan", "text": ""}
{"id": "5716268", "revid": "965985", "url": "https://it.wikipedia.org/wiki?curid=5716268", "title": "Hatteras", "text": "Hatteras \u00e8 un census-designated place (CDP) degli Stati Uniti d'America, situato nello stato della Carolina del Nord, nella contea di Dare."}
{"id": "5716270", "revid": "28592", "url": "https://it.wikipedia.org/wiki?curid=5716270", "title": "Chiesa gotica", "text": ""}
{"id": "5716271", "revid": "767487", "url": "https://it.wikipedia.org/wiki?curid=5716271", "title": "Mahamadou Danda", "text": "\u00c8 stato Primo ministro del Niger dal febbraio 2010 all'aprile 2011."}
{"id": "5716273", "revid": "8660", "url": "https://it.wikipedia.org/wiki?curid=5716273", "title": "Nazionale di calcio della Svezia Under-19", "text": ""}
{"id": "5716275", "revid": "1371684", "url": "https://it.wikipedia.org/wiki?curid=5716275", "title": "Cyuve", "text": "Cyuve \u00e8 un settore (\"imirenge\") del Ruanda, parte della Provincia Settentrionale e del distretto di Musanze."}
{"id": "5716278", "revid": "59976", "url": "https://it.wikipedia.org/wiki?curid=5716278", "title": "360buy", "text": ""}
{"id": "5716299", "revid": "1776051", "url": "https://it.wikipedia.org/wiki?curid=5716299", "title": "Paolo Menafoglio", "text": "Nel 1884 risulta Assessore del Comune di Modena. Dal 1887 al 1892 fu sindaco della citt\u00e0 di Modena. Dal 1895 al 1904 fu Deputato del Regno d'Italia. Dal 1905 al 1907 fu Senatore del Regno d'Italia, componente della Sinistra."}
{"id": "5716300", "revid": "28592", "url": "https://it.wikipedia.org/wiki?curid=5716300", "title": "San Pietro in vincoli", "text": ""}
{"id": "5716306", "revid": "1305772", "url": "https://it.wikipedia.org/wiki?curid=5716306", "title": "Giosafatti", "text": "Collegamenti esterni.\nVoce sulla famiglia"}
{"id": "5716309", "revid": "767487", "url": "https://it.wikipedia.org/wiki?curid=5716309", "title": "A Poor Relation (film 1915)", "text": "A Poor Relation \u00e8 un cortometraggio muto del 1915. Il nome del regista non viene riportato nei credit del film che, prodotto dalla Biograph, si basa su un lavoro teatrale di Sol Smith Russell, un popolare attore di teatro della seconda met\u00e0 dell'Ottocento.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi l'8 dicembre 1915."}
{"id": "5716314", "revid": "84184", "url": "https://it.wikipedia.org/wiki?curid=5716314", "title": "Ranuccio Pallavicini", "text": ""}
{"id": "5716316", "revid": "1776051", "url": "https://it.wikipedia.org/wiki?curid=5716316", "title": "Alberto Pansa", "text": "Diplomatico di carriera, \u00e8 stato inviato straordinario e ministro plenipotenziario di II classe (21 febbraio 1892) a Il Cairo (8 febbraio 1894), Costantinopoli (15 settembre 1895) e Londra (10 marzo 1901) ed inviato straordinario e ministro plenipotenziario di I classe (31 agosto 1901-20 novembre 1912) a Berlino (22 novembre 1906). Collocato a riposo nel 1912 ha ricevuto il titolo onorifico di ambasciatore."}
{"id": "5716317", "revid": "41824", "url": "https://it.wikipedia.org/wiki?curid=5716317", "title": "Modest Ilyich Tchaikovsky", "text": ""}
{"id": "5716320", "revid": "287204", "url": "https://it.wikipedia.org/wiki?curid=5716320", "title": "Ali Badjo Gamati\u00e9", "text": "\u00c8 stato Primo ministro del Niger dall'ottobre 2009 al febbraio 2010.\nDal 2000 al 2003 \u00e8 stato Ministro delle finanze; successivamente ha ricoperto l'incarico di Vice-Governatore della Banca centrale degli Stati dell'Africa occidentale (BCEAO), prima di essere nominato Primo ministro dal Presidente Mamadou Tandja. \u00c8 stato deposto durante il colpo di Stato in Niger del febbraio 2010."}
{"id": "5716325", "revid": "1543377", "url": "https://it.wikipedia.org/wiki?curid=5716325", "title": "Seyni Oumarou", "text": "\u00c8 stato Primo ministro del Niger dal giugno 2007 al settembre 2009.\nDal novembre 2009 al febbraio 2010 ha ricoperto il ruolo di Presidente dell'Assemblea nazionale."}
{"id": "5716336", "revid": "18379", "url": "https://it.wikipedia.org/wiki?curid=5716336", "title": "Jan\u016fv Hrad", "text": ""}
{"id": "5716341", "revid": "1005847", "url": "https://it.wikipedia.org/wiki?curid=5716341", "title": "Hama Amadou", "text": "\u00c8 stato primo ministro del Niger dal febbraio 1995 al gennaio 1996 e nuovamente dal gennaio 2000 al giugno 2007.\nDal 2011 al 2014 ha ricoperto il ruolo di Presidente dell'Assemblea nazionale."}
{"id": "5716344", "revid": "973590", "url": "https://it.wikipedia.org/wiki?curid=5716344", "title": "Maria Savi Lopez", "text": ""}
{"id": "5716345", "revid": "1543377", "url": "https://it.wikipedia.org/wiki?curid=5716345", "title": "Andr\u00e9 Castaigne", "text": "Divenne poi un importante illustratore negli Stati Uniti. Viene spesso ricordato come l'illustratore originale della prima edizione de \"Il Fantasma dell'Opera\".\nCastaigne realizz\u00f2 inoltre pi\u00f9 di 36 tavole su Alessandro Magno per una serie del 1898\u201399. Come illustratore cattur\u00f2 immagini della prima Olimpiade moderna; disegn\u00f2 le immagini delle Olimpiadi del 1896 per lo \"Scribner's Magazine\".\nBiografia.\nAndr\u00e9 Castaigne nacque il 7 gennaio 1861 ad Angoul\u00eame (Francia) da Jean Eus\u00e8be Joseph Castaigne (1828\u20131902), anch'egli pittore, e Mathilde Debouchaud. Suo fratello Joseph Jean Destrains Castaigne (1859\u20131923) fu un poeta. Nel 1878, inizi\u00f2 i suoi studi presso quella che allora era nota come Acad\u00e9mie Suisse. Dopo alcuni mesi si trasfer\u00ec alla Acad\u00e9mie des beaux-arts dove i suoi due mentori insegnavano. Frequent\u00f2 lo studio di Cabanel per un anno prima di trasferirsi presso lo studio di G\u00e9r\u00f4me dove vinse il primo premio della Competizione Generale per tre volte per i suoi dipinti di nudi, composizione, ed eccellenza generale. I suoi lavori vennero selezionati per il Premio di Roma in tre occasioni e, bench\u00e9 non vincesse mai, fu un successo dato che soltanto dieci dipinti venivano selezionato per la competizione.\nInizi di carriera.\nOrganizz\u00f2 la sua prima mostra a Parigi nel 1884, da dove il suo dipinto \" Dante e Beatrice\" and\u00f2 in tourn\u00e9e a New Orleans dove ricevette enorme attenzione. Nel 1887 esib\u00ec un enorme dipinto, 5x4 m, \"Il Diluvio\", che fu sistemato nella galleria municipale della sua citt\u00e0 natale di Angoul\u00eame. Nel 1888, dipinse un ritratto del Visconte di Dampierre in uniforme da caccia e nel 1889 dipinse un quadro intitolato \"Dopo la Battaglia\", che fu successivamente acquisito dalla Galleria Peabody a Baltimora.\nCarriera americana.\nCastaigne trascorse sei mesi in Inghilterra, poi si rec\u00f2 negli Stati Uniti nel 1890 ove rimase fino al 1895. Divenne direttore di una scuola d'arte a Baltimora chiamata Charcoal Club e sotto la sua direzione la scuola, fino a quel momento in declino, rifior\u00ec divenendo una delle migliori scuole d'arte della regione. Dipinse diversi ritratti nel suo primo anno in America. Nel 1891 inizi\u00f2 le illustrazioni per le quali \u00e8 meglio noto al pubblico americano. Il primo di questi lavori fu \"The Forty-Niners' Ball\" pubblicato sul Century Magazine nel numero di maggio 1891, seguito da \"The Bowery\" nel dicembre del medesimo anno. Queste illustrazioni del West gli fruttarono l'immediata notoriet\u00e0 come maestro della vera forma d'arte americana. Successivamente illustr\u00f2 per diverse riviste importanti. I suoi disegni comprendevano illustrazioni di cowboys texani pubblicate sullo Scribner's Magazine\u2014\"On the Great Cattle Trail\" (1892), parte di una serie intitolata \"Cattle Trails of the Prairies\" nonch\u00e9 i disegni e le illustrazioni della Fiera Mondiale per 'Polly' pubblicate sul Century Magazine. Nel 1893, realizz\u00f2 otto illustrazioni per un articolo di A.C. Fletcher sulla trib\u00f9 Omaha pubblicato su \"The Century\". Illustr\u00f2 la Vita di Alessandro Magno di B.I. Wheeler (1900), per la quale realizz\u00f2 pi\u00f9 di 36 dipinti e disegni dal novembre 1898 all'ottobre 1899. Il suo lavoro per il \"Century Magazine\" gli richiedeva di viaggiare molto, e cos\u00ec visit\u00f2 la Corsica (1894), l'Italia (1895, 1896), la Grecia (1897) e la Renania (1898) per illustrare le relazioni di viaggio di Augustine Birrell. Per il \"Century\" realizz\u00f2 pi\u00f9 di 160 illustrazioni. Lavor\u00f2 anche per lo \"Harper's Magazine\" dal 1901 al 1913. Fu il pittore ufficiale delle Olimpiadi del 1896.\nRitorno in Francia.\nNel 1895, al suo rientro in Francia, divenne docente presso l'Acad\u00e9mie Colarossi e apr\u00ec uno studio a Parigi. Rimase corrispondente dall'Europa per \"The Century\" e di tanto in tanto fece ritorno negli Stati Uniti per collaborare alla realizzazione delle illustrazioni della rivista, tra cui \"Mammouth Cave\" (1898) e \"Niagara Falls\" (1899) Visit\u00f2 il Canada e realizz\u00f2 \"Canadian Rapids from the Island\".\nPoco a poco la fotoincisione sostitu\u00ec l'intaglio e la litografia e Castaigne smise di fare illustrazioni di paesaggi attorno al 1910.\nIn Francia pubblic\u00f2 \"Fata Morgana\" (1904), un romanzo incentrato sulla vita artistica parigina e da lui stesso illustrato. Mentre si divideva tra i soggiorni invernali a Parigi e i soggiorni estivi a Angoul\u00eame, cur\u00f2 le illustrazioni per alcuni romanzi di William Milligan Sloane (\"The Life of Napoleone Bonaparte\"), Richard Whiteing (\"Paris of To-Day\") e Bertha Runkle (\"The Helmet of Navarre\"). Assunse anche la carica di disegnatore principale presso il Presidente francese F\u00e9lix Faure, che lo insign\u00ec della Legion d'Onore.\nAncora scapolo, in seguito al rifiuto di rimanere a letto, muore nel 1929 per via delle complicanze di un'ernia presso la Clinica St. Marthe di Angoul\u00eame."}
{"id": "5716348", "revid": "871248", "url": "https://it.wikipedia.org/wiki?curid=5716348", "title": "Animali fantastici e dove trovarli", "text": "Animali fantastici e dove trovarli (\"Fantastic Beasts and Where to Find Them\") \u00e8 un film del 2016 diretto da David Yates e scritto da J. K. Rowling.\nIspirato all', \u00e8 il primo episodio della serie \"Animali fantastici\", un prequel ambientato 70 anni prima della serie cinematografica di \"Harry Potter\" ed \u00e8 incentrato sul magizoologo Newt Scamander. Il film \u00e8 interpretato da Eddie Redmayne, Katherine Waterston, Dan Fogler, Alison Sudol, Ezra Miller, Samantha Morton, Jon Voight, Carmen Ejogo, Johnny Depp e Colin Farrell.\nIl film \u00e8 stato presentato in anteprima il 10 novembre 2016 a New York ed \u00e8 stato distribuito il 17 novembre 2016 in Italia e il giorno seguente nel Regno Unito e negli Stati Uniti, anche in 3D. Il 26 febbraio 2017 vince il Premio Oscar per i migliori costumi, diventando il primo film ambientato nell'universo di Harry Potter a vincere un Oscar.\nTrama.\nNel 1926, il mago britannico e \"magizoologo\" Newt Scamander arriva a New York. Arrivato solo per una breve sosta, osserva Mary Lou Barebone, una No-Mag a capo del movimento estremista de \"I Secondi Salesiani\", durante un comizio in cui i maghi e le streghe vengono giudicati come pericolosi. Nel tentativo di riconquistare uno Snaso che \u00e8 scappato dalla sua valigia di creature magiche, Newt incontra il No-Mag Jacob Kowalski, un aspirante panettiere, e involontariamente scambiano le loro valigie. Porpentina \"Tina\" Goldstein, un ex-Auror del MACUSA (il Magico Congresso degli Stati Uniti d'America), arresta Newt per aver infranto la legge magica. Dal momento che la valigia in suo possesso contiene solo i prodotti da forno di Jacob, Newt viene rilasciato. A casa, Jacob apre la valigia di Newt, inavvertitamente liberando diverse creature in citt\u00e0.\nDopo che Newt trova Jacob e la sua valigia, Tina li porta nel suo appartamento e li presenta a sua sorella Queenie, una legilimens. Jacob e Queenie si invaghiscono l'uno dell'altra, anche se ai maghi americani \u00e8 proibito avere relazioni con i No-Mag. Newt porta Jacob all'interno della sua valigia, magicamente espansa per ospitare varie creature tra cui un Obscurus, un parassita che si sviluppa all'interno di bambini magicamente dotati le cui abilit\u00e0 sono soppresse, che raramente vivono pi\u00f9 di dieci anni.\nDopo aver ripreso due delle tre creature fuggite, lo Snaso e un Erumpent, Tina restituisce la valigia al MACUSA, ma vengono arrestati in quanto i funzionari del Ministero ritengono che una delle creature di Newt sia responsabile dell'uccisione del senatore Henry Shaw Jr., che \u00e8 stato effettivamente attaccato da un altro Obscurus. Il direttore della Sicurezza Magica, Percival Graves, accusa Newt di cospirare con il famigerato mago oscuro Gellert Grindelwald, e decide di distruggere la valigia di Newt e cancellare i recenti ricordi di Jacob. Newt e Tina sono condannati a morte, ma fuggono aiutati da Queenie e Jacob, che recuperano la valigia di Newt. Una soffiata del goblin informatore di Tina, Gnarlack, porta i quattro a riconquistare le ultime creature fuggite, un Demiguise e un Occamy.\nGraves si avvicina a Credence, il figlio adottivo di Mary Lou, e si offre di liberarlo da sua madre in cambio di aiutarlo a trovare l'Obscurus che sta causando il caos in tutta la citt\u00e0. Credence trova una bacchetta sotto il letto della sorella adottiva Modesty, che Mary Lou ipotizza sia sua; quando Credence sta per essere punito, l'Obscurus uccide Mary Lou e la sua figlia maggiore Chastity. Graves, supponendo che Modesty sia l'ospite dell'Obscurus, ritiene che Credence sia un magon\u00f2 e si rifiuta di insegnargli la magia come aveva promesso. Credence rivela di essere il vero Obscurus e che \u00e8 sopravvissuto grazie dell'intensit\u00e0 della sua magia, e attacca la citt\u00e0 in pieno giorno.\nNewt trova Credence nascosto in un tunnel della metropolitana, ma viene attaccato da Graves. Tina, che aveva cercato di proteggere Credence da Mary Lou, tenta di calmare il ragazzo, mentre Graves cerca di convincere Credence ad ascoltarlo. Quando Credence ritorna alla forma umana, la presidentessa del MACUSA Seraphina Picquery e gli Auror contrattaccano, distruggendo l'Obscurus. Tuttavia, Newt nota un singolo brandello della creatura volare via allontanandosi. Graves ammette di aver pianificato di liberare l'Obscurus per esporre la comunit\u00e0 magica ai No-Mag e incastrare Newt per l'incidente. L'Auror infatti sostiene che le leggi del MACUSA proteggano i No-Mag a spese della comunit\u00e0 magica, e che non ha pi\u00f9 intenzione di vivere sotto copertura. Picquery ordina agli Auror di catturare Graves, ma lui li sconfigge. Newt lo cattura con l'aiuto del suo Velenottero, una delle sue creature, e rivela che Graves \u00e8 Grindelwald sotto mentite spoglie, lasciando il dubbio se il vero Graves sia vivo o meno.\nIl MACUSA teme che il loro mondo segreto sia stato scoperto, ma Newt rilascia il suo Tuono alato per spargere una pozione che cancelli la memoria dei recenti avvenimenti magici su tutta la citt\u00e0, sotto forma di gocce di pioggia. Nel frattempo, i maghi del MACUSA riparano i danni e cancellano i recenti eventi dai giornali. Queenie bacia Jacob mentre la pioggia cancella i suoi ricordi, e Newt torna in Inghilterra, promettendo a Tina di tornare a trovarla per consegnarle una copia del suo libro. Jacob apre una panetteria con dolci simili alle creature di Newt, e, quando Queenie entra, sorride.\nPersonaggi.\nFaith Wood-Blagrove e Jenn Murray interpretano Modesty e Chastity Barebone, le due figlie adottive di Mary Lou; Ron Perlman interpreta Gnarlack, un goblin gangster; Josh Cowdery interpreta Henry Shaw Jr, mentre Ronan Raftery interpreta suo fratello Langdon Shaw. Gemma Chan interpreta Madam Ya Zhou. Zo\u00eb Kravitz appare in fotografia nei panni di Leta Lestrange.\nProduzione.\nSviluppo.\nNel settembre 2013 la Warner Bros. Pictures annunci\u00f2 che J. K. Rowling avrebbe fatto il suo esordio alla sceneggiatura con il primo di una serie di film ispirati allo pseudobiblium \"\". La Rowling afferm\u00f2 che i film, incentrati sulla vita di Newt Scamander, non sarebbero stati n\u00e9 dei prequel n\u00e9 dei sequel della serie di \"Harry Potter\", anche se sarebbero stati nello stesso universo. Il primo film \u00e8 ambientato settanta anni prima dei film di \"Harry Potter\", nella New York degli anni venti. David Heyman, produttore di tutti i film della saga di \"Harry Potter\", riveste lo stesso ruolo nella serie di spin-off.\nNel marzo 2014 la Warner Bros. conferm\u00f2 che gli spin-off di Harry Potter sarebbero stati tre. Nel luglio 2014 venne annunciato che le riprese si sarebbero tenute negli Studi Leavesden, in Hertfordshire. Dopo il rifiuto di Alfonso Cuar\u00f3n, la Warner Bros. conferm\u00f2 che David Yates avrebbe diretto almeno il primo capitolo della trilogia. Nel novembre 2014 Heyman afferm\u00f2 che Rowling aveva finito la stesura della sceneggiatura e che le riprese sarebbero incominciate nel 2015.\nNel gennaio 2015 Heyman conferm\u00f2 che Yates e Steve Kloves, che aveva scritto la sceneggiatura di sette dei film della saga di \"Harry Potter\", avevano lavorato alla sceneggiatura con la Rowling.\nCasting.\nNell'aprile 2015 \"Variety\" riport\u00f2 che Eddie Redmayne era il favorito dallo studio per il ruolo di Newt Scamander. Anche Matt Smith e Nicholas Hoult vennero considerati per il ruolo. Nel giugno 2015 Katherine Waterston entr\u00f2 nel cast nel ruolo di Tina Goldstein, ruolo per il quale erano state prese in considerazione anche Kate Upton ed Elizabeth Debicki. Nello stesso mese venne annunciato che Ezra Miller avrebbe interpretato Credence Barebone. Nel luglio 2015 Redmayne venne confermato nel ruolo di Scamander. Nello stesso mese Alison Sudol, al suo esordio cinematografico, venne annunciata nel ruolo di Queenie Goldstein, sorella di Tina. Per il ruolo erano state prese in considerazione anche Saoirse Ronan, Dakota Fanning e Lili Simmons. Dan Fogler e Michael Cera vennero riportati tra i candidati per il ruolo di Jacob Kowalski, e nel luglio 2015 Fogler entr\u00f2 ufficialmente nel cast. Ad agosto Colin Farrell venne scelto per interpretare Percival Graves, e Faith Wood-Blagrove venne scelta per il ruolo di Modesty. Sempre ad agosto le attrici Jenn Murray e Samantha Morton si aggiunsero al cast come Chastity e Mary Lou Barebone. Nell'ottobre 2015 \"The Hollywood Reporter\" rivel\u00f2 che Jon Voight, Gemma Chan, Carmen Ejogo e Ron Perlman erano entrati nel cast in ruoli non specificati.\nNel novembre 2016 venne annunciato che Johnny Depp sarebbe apparso in un cameo nei panni di Gellert Grindelwald, ruolo che riprender\u00e0 nei film successivi.\nRiprese.\nLa lavorazione del film cominci\u00f2 il 17 agosto 2015 negli Studi Leavesden di Londra. Alcune riprese sono state effettuate anche nel bel mezzo della citt\u00e0. Il 20 ottobre vennero girate delle scene alla Saint George's Hall di Liverpool, trasformata nella New York degli anni venti. Le riprese si sono concluse il 29 gennaio 2016.\nPromozione.\nIl primo trailer del film venne pubblicato il 15 dicembre 2015. Nel febbraio 2016 Rowling pubblic\u00f2 quattro storie intitolate \"Storia della Magia nel Nord America\" come introduzione al film. Il secondo trailer del film venne pubblicato il 10 aprile 2016, in occasione degli MTV Movie Awards. Il terzo trailer venne distribuito il 23 luglio 2016, in occasione del San Diego Comic-Con International. Il 28 settembre 2016 venne pubblicato l'ultimo trailer del film.\nPer promuovere il film \u00e8 uscito Il Pacchetto Storia di \"Animali Fantastici e dove Trovarli\" di \"LEGO Dimensions\" (come per il film Ghostbusters 2016) che racconta in versione LEGO tutta la storia del film.\nDistribuzione.\nIl film \u00e8 stato distribuito negli Stati Uniti il 18 novembre 2016, in 3D e con il nuovo sistema IMAX 4K Laser. In Italia la pellicola \u00e8 uscita nelle sale il 17 novembre 2016.\nEdizione italiana.\nLa direzione del doppiaggio e i dialoghi italiani sono a cura di Carlo Cosolo, per conto della Laser Digital Film.\nAccoglienza.\nIncassi.\n\"Animali fantastici e dove trovarli\" ha incassato $234 milioni in Nord America e $580 milioni nel resto del mondo, per un totale di $814 milioni a fronte di un budget di $180 milioni. A questo punto, se si considerano gli incassi dell'intera saga cinematografica attinente al mondo magico creato da J. K. Rowling - per un totale di dieci film - \"Animali Fantastici\" si classifica all'ottavo posto, seguito da \"Harry Potter e il prigioniero di Azkaban\", fermo a 796,6 milioni di dollari.\nNel primo giorno di programmazione negli Stati Uniti e in Canada il film ha incassato $29.7 milioni, il secondo incasso pi\u00f9 basso per un film ambientato nell'universo creato da Rowling, di cui $8.75 milioni alle anteprime del gioved\u00ec. Nel week-end d'apertura il film ha incassato $75 milioni, il pi\u00f9 basso esordio per un film del franchise.\nIl 17 novembre il film \u00e8 stato distribuito in nove paesi in cui ha incassato $6.9 milioni in 5070 schermi. Il giorno seguente il film \u00e8 stato distribuito in altri 38 paesi, incassando $16.6 milioni per un totale in due giorni di $23.5. In tre giorni il film ha incassato $53.6 milioni.\nHa stabilito un record come miglior esordio per un film del franchise di Harry Potter in Corea del Sud ($1.7 milioni) e negli Emirati Arabi Uniti ($429,000), il secondo miglior esordio per un film del franchise in Messico ($1.8 milioni), Russia ($17 milioni) e Brasile ($1.3 milioni) e il terzo miglior esordio nel Regno Unito ($5.4 milioni).\nCritica.\nSu Rotten Tomatoes il film ha un indice di gradimento del 74% basato su 333 recensioni, con un voto medio di 6.8 su 10. Il commento del sito recita: \"\"Animali fantastici e dove trovarli\" attinge dalla ricca mitologia di \"Harry Potter\" per offrire un prequel che impressiona, riuscendo a creare un nuovo magico franchise\". Su Metacritic ha un voto medio di 66 su 100 basato su 50 recensioni.\nPeter Bradshaw di \"The Guardian\" ha dato al film cinque stelle su cinque, definendolo un \"intrattenimento ricco, elaborato, e dettagliato in modo complesso\" e \"un film estremamente affabile, senza troppe pretese e irresistibilmente ottimista\". Peter Debruge di \"Variety\" ha apprezzato il film, scrivendo che \"\u00e8 chiaramente destinato ai fan pi\u00f9 devoti della Rowling, e sebbene possa risultare confusionario ai nuovi arrivati, i pi\u00f9 fedeli apprezzeranno il fatto che il film non tratta mai con superiorit\u00e0 il suo pubblico\". Jason Solomons di \"TheWrap\" ha scritto: \"\"Animali fantastici e dove trovarli\" ha tutte le caratteristiche di un grande blockbuster per tutta la famiglia, ma anche i suoi difetti. Non riesce a trovare totalmente un equilibrio ma, come suggerisce il titolo, sa di sicuro dove trovare la formula magica per i film seguenti\". Eric Kohn di \"IndieWire\" ha dato al film B+, definendo il film \"uno dei migliori blockbuster dell'anno\" e scrivendo: \"I film di \"Harry Potter\" erano fatti cos\u00ec bene che contenevano infinite possibilit\u00e0 per ulteriori espansioni, e \"Animali fantastici\" abbocca all'amo al momento giusto, non andando a ripetere una formula ma arricchendola con rifiniture avvincenti\".\nChris Nashawaty di \"Entertainment Weekly\" \u00e8 stato pi\u00f9 critico, dando al film B- e scrivendo che \"Rowling, anche autrice della sceneggiatura, pianifica facilmente il suo mondo, ma quel mondo non \u00e8 cos\u00ec affascinante come quello di Hogwarts\". Su \"IGN.com\" Joshua Yehl ha dato al film 6,5 su 10, criticando la regia di Yates e scrivendo che il film, nonostante i suoi animali \"davvero fantastici\", non riesce a catturare la magia propria dei film di Harry Potter, finendo con l'essere un semplice passatempo che non immerge lo spettatore nel mondo magico di New York.\nSequel.\nNel 2014 lo studio annunci\u00f2 che il film avrebbe fatto parte \"almeno\" di una trilogia. L'uscita del secondo capitolo \u00e8 fissata al 16 novembre 2018, seguito dal terzo film il 12 novembre 2021. Il 13 ottobre 2016 la stessa J.K. Rowling annunci\u00f2 che i film della nuova saga sarebbero stati cinque. Il 27 ottobre seguente Yates annunci\u00f2 che avrebbe diretto tutti e cinque i film della saga.\nIn occasione del 16\u00ba anniversario dell'uscita al cinema di \"Harry Potter e la pietra filosofale\", il 16 novembre 2017 viene annunciato ufficialmente il titolo del secondo capitolo, nelle sale italiane esattamente un anno dopo, ossia \"Animali fantastici - I crimini di Grindelwald\".\nAltri media.\nNel 2016 \u00e8 uscita, sotto forma di libro, la sceneggiatura ufficiale della pellicola, scritta dalla stessa autrice."}
{"id": "5716350", "revid": "882198", "url": "https://it.wikipedia.org/wiki?curid=5716350", "title": "Clarholz", "text": ""}
{"id": "5716375", "revid": "1776051", "url": "https://it.wikipedia.org/wiki?curid=5716375", "title": "Guglielmo Ugo Petrella", "text": "Biografia.\nFiglio dell'avvocato Giovanni Battista compie gli studi inferiori e superiori nella sua citt\u00e0 e si laurea in giurisprudenza a Napoli, dove la famiglia si \u00e8 nel frattempo trasferita. Si dedica per un breve periodo alla professione di avvocato per poi intraprendere la carriera in magistratura."}
{"id": "5716402", "revid": "1543377", "url": "https://it.wikipedia.org/wiki?curid=5716402", "title": "Cestistica Azzurra Orvieto 2015-2016", "text": "Questa voce raccoglie le informazioni riguardanti la Cestistica Azzurra Orvieto nelle competizioni ufficiali della stagione 2015-2016.\nStagione.\nLa stagione 2015-2016 della Azzurra Orvieto, sponsorizzata \"Ceprini Costruzioni\" e \"Pinkisbetter\" come sponsor tecnico, \u00e8 la quarta consecutiva che disputa in Serie A1 femminile.\nL'allenatore Massimo Romano viene confermato alla guida della squadra.\nVerdetti stagionali.\nCompetizioni nazionali\nMercato.\nSessione estiva.\nRiconferme per il capitano e play Valentina Baldelli, per le ali Azzurra Gaglio ed Emilia Bove, la guardia Roberta Di Gregorio. La societ\u00e0 ha inoltre effettuato i seguenti trasferimenti:\nStatistiche.\nStatistiche delle giocatrici.\nCampionato: stagione regolare e play-off"}
{"id": "5716403", "revid": "287204", "url": "https://it.wikipedia.org/wiki?curid=5716403", "title": "Risultati della Skyrunner World Series SkyRace", "text": "Risultati delle Skyrunner World Series di Skyrunning organizzate dalla ISF (International Skyrunning Federation).\n2002.\nLa classifica finale del Campionato \u00e8 effettuata sommando i quattro migliori punteggi ottenuti nelle gare del circuito mondiale. In caso di vittoria ex aequo il punteggio viene diviso e in caso di parit\u00e0 di punteggio nel circuito prevale chi ha ottenuto pi\u00f9 vittorie.\n2003.\nSkyrunner World Series races\nClassifiche finali\nLa classifica finale del Campionato \u00e8 effettuata sommando i quattro migliori punteggi ottenuti nelle gare del circuito mondiale.\n2004.\nSkyrunner World Series races\nClassifiche finali\nIl punteggio totale si ottiene sommando i 4 punteggi migliori. In caso di partecipazione a pi\u00f9 gare nello stesso Stato si somma uno solo dei risultati. Se prima dell'ultima gara il titolo di campione o campionessa risulta matematicamente assegnato il punteggio dell'ultima gara viene raddoppiato per il vincitore/la vincitrice.\n2005.\nSkyrunner World Series races\nClassifiche finali\nIl punteggio totale si ottiene sommando i 4 punteggi migliori. Se prima dell'ultima gara il titolo di campione o campionessa risulta matematicamente assegnato il punteggio dell'ultima gara viene raddoppiato per il vincitore/la vincitrice.\n2006.\nSkyrunner World Series races\nClassifiche finali\nIl punteggio totale si ottiene sommando i 4 punteggi migliori. Se prima dell'ultima gara il titolo di campione o campionessa risulta matematicamente assegnato il punteggio dell'ultima gara viene raddoppiato per i primi 10 uomini e le prime 5 donne delle rispettive classifiche generali.\n2007.\nClassifiche finali\nIl punteggio totale si ottiene sommando i 4 punteggi migliori. Il punteggio dell'ultima gara viene raddoppiato per i primi 10 uomini e le prime 5 donne delle rispettive classifiche generali.\n2008.\nIl punteggio totale si ottiene sommando i 4 punteggi migliori. Il punteggio dell'ultima gara viene raddoppiato per i primi 10 uomini e le prime 5 donne delle rispettive classifiche generali.\n2009.\nIl punteggio totale si ottiene sommando i 4 punteggi migliori. Il punteggio dell'ultima gara viene raddoppiato per i primi 10 uomini e le prime 5 donne delle rispettive classifiche generali.\n2010.\nIl punteggio totale si ottiene sommando i 4 punteggi migliori. Il punteggio dell'ultima gara viene raddoppiato per i primi 10 uomini e le prime 5 donne delle rispettive classifiche generali.\n2011.\nIl punteggio totale si ottiene sommando i 4 punteggi migliori. Il punteggio dell'ultima gara viene raddoppiato per i primi 10 uomini e le prime 5 donne delle rispettive classifiche generali.\n2012.\nSkyrunner World Series races\nClassifiche finali\nIl punteggio totale si ottiene sommando i 4 punteggi migliori. Il punteggio dell'ultima gara viene raddoppiato per i primi 10 uomini e le prime 5 donne delle rispettive classifiche generali.\n2013.\nClassifiche finali\nIl punteggio totale si ottiene sommando i 4 punteggi migliori. Il punteggio dell'ultima gara \u00e8 aumentato del 20% per tutti i partecipanti.\n2014.\nIl punteggio totale si ottiene sommando i 4 punteggi migliori. Il punteggio dell'ultima gara \u00e8 aumentato del 20% per tutti i partecipanti.\nIl punteggio totale si ottiene sommando i 4 punteggi migliori. Il punteggio dell'ultima gara \u00e8 aumentato del 20% per tutti i partecipanti.\nSkyrunner World Series - Categoria Vertical Kilometer\nIl punteggio totale si ottiene sommando i 4 punteggi migliori (tre gare della World Series e una della Continental Series). Il punteggio dell'ultima gara \u00e8 aumentato del 20% per tutti i partecipanti.\n2015.\nSkyrunner World Series - Categoria Sky\nIl punteggio totale si ottiene sommando i 4 punteggi migliori (tre gare della World Series e una della Continental Series). Il punteggio dell'ultima gara \u00e8 aumentato del 20% per tutti i partecipanti.\nSkyrunner World Series - Categoria Ultra SkyMarathon\nIl punteggio totale si ottiene sommando i 4 punteggi migliori (tre gare della World Series e una della Continental Series). Il punteggio dell'ultima gara \u00e8 aumentato del 20% per tutti i partecipanti.\nIl punteggio totale si ottiene sommando i 4 punteggi migliori (tre gare della World Series e una della Continental Series). Il punteggio dell'ultima gara \u00e8 aumentato del 20% per tutti i partecipanti.\n2016.\nIl punteggio totale si ottiene sommando i 4 punteggi migliori. Il punteggio dell'ultima gara \u00e8 aumentato del 20% per tutti i partecipanti.\nSkyrunner World Series - Categoria Extreme\nClassifiche finali\nIl punteggio totale si ottiene sommando i 2 punteggi migliori. Il punteggio dell'ultima gara \u00e8 aumentato del 20% per tutti i partecipanti.\nSkyrunner World Series - Categoria Ultra SkyMarathon\nIl punteggio totale si ottiene sommando i 3 punteggi migliori. Il punteggio dell'ultima gara \u00e8 aumentato del 20% per tutti i partecipanti.\nIl punteggio totale si ottiene sommando i 4 punteggi migliori. Il punteggio dell'ultima gara \u00e8 aumentato del 20% per tutti i partecipanti.\n2017.\nIl punteggio totale si ottiene sommando i 5 punteggi migliori. Il punteggio di tre gare, inclusa la finale, \u00e8 aumentato del 20% per tutti i partecipanti.\nSkyrunner World Series - Categoria Sky Extreme\nClassifiche finali\nIl punteggio totale si ottiene sommando i 2 punteggi migliori. Il punteggio della Tromso SkyRace \u00e8 aumentato del 20% per tutti i partecipanti.\nSkyrunner World Series - Categoria Sky Ultra\nIl punteggio totale si ottiene sommando i 3 punteggi migliori. Il punteggio di due gare \u00e8 aumentato del 20% per tutti i partecipanti.\nIl punteggio totale si ottiene sommando i 5 punteggi migliori. Per entrare in classifica occorre almeno un risultato per ogni categoria (Sky Classic, Sky Ultra, Sky Extreme)\n2018.\nIl punteggio totale si ottiene sommando i 5 punteggi migliori. Il punteggio di tre gare, inclusa la finale, \u00e8 aumentato del 50% per tutti i partecipanti.\nSkyrunner World Series - Categoria Sky Extra\nIl punteggio totale si ottiene sommando i 4 punteggi migliori. Il punteggio di due gare \u00e8 aumentato del 50% per tutti i partecipanti.\nIl punteggio totale si ottiene sommando i 4 punteggi migliori, massimo due per categoria (Sky Classic, Sky Extra). \n2019.\nIl punteggio totale si ottiene sommando i 4 punteggi migliori e il risultato degli SkyMasters. "}
{"id": "5716405", "revid": "767487", "url": "https://it.wikipedia.org/wiki?curid=5716405", "title": "An Byong-Jun", "text": ""}
{"id": "5716416", "revid": "124332842", "url": "https://it.wikipedia.org/wiki?curid=5716416", "title": "Variazioni su un tema rococ\u00f2", "text": "Le Variazioni su un tema rococ\u00f2, Op. 33, per violoncello e orchestra furono la composizione di P\u00ebtr Il'i\u010d \u010cajkovskij pi\u00f9 vicina ad un concerto per violoncello. Pur ispirate a uno stile mozartiano e classicista, il tema non \u00e8 un preesistente tema Rococ\u00f2, ma \u00e8 originale.\n\u010cajkovskij scrisse questa composizione aiutato da Wilhelm Fitzenhagen, un violoncellista tedesco che insegnava al Conservatorio di Mosca, che poi lo suon\u00f2 alla prima, il 30 novembre 1877, sotto la direzione di Nikolai Rubinstein, eseguendone una versione rivista da lui stesso. Questa fu una delle poche esecuzioni documentate delle \"Variazioni\" fino al 1941 a Mosca, dove fu di nuovo suonata, usando la versione rivista da Fitzenhagen, divenuta ormai la versione pi\u00f9 nota.\nStruttura e caratteristiche generali.\nLa composizione \u00e8 strutturata in un tema e sette variazioni, otto nella versione originale. Pone difficolt\u00e0 per il solista dovendo suonare di continuo nel registro alto usando il pollice capotasto. Si struttura in:\nLa composizione fu scritta fra il dicembre 1876 e marzo 1877 poco dopo il poema sinfonico \"Francesca da Rimini\".\nLa revisione di Fitzenhagen.\nL'ordine delle variazioni che \u010cajkovskij intese fu rivisto da Fitzenhagen, che esegu\u00ec alla prima questa composizione e aiut\u00f2 \u010cajkovskij nella composizione: Fitzenhagen non esegu\u00ec una ottava variazione e permut\u00f2 l'ordine delle altre.\nP\u00ebtr Il'i\u010d \u010cajkovskij stesso chiese a Fitzenhagen di rivedere le composizioni e, quantunque le differenze fra le due versioni, \u010cajkovskij, sentendosi insicuro, permise che i cambiamenti rimanessero e che fosse eseguita la versione rivista da Fitzenhagen. Si racconta che, undici anni dopo, uno studente di Fitzenhagen, Anatoliy Brandukov, domand\u00f2 ai due se fosse opportuno ripristinare l'idea originale di \u010cajkovskij, e, apparentemente irritato, \u010cajkovskij rispose che fosse meglio che le cose rimanessero come erano.\nCos\u00ec le \"Variazioni\" furono suonate secondo la versione riveduta da Fitzenhagen finch\u00e9 il violoncellista russo Victor Kubatsky fece delle ricerche su questa composizione. Sottoponendeo ai raggi X il manoscritto originale di \u010cajkovskij, scopr\u00ec varie riscritture e note che gli permisero di ricostruire poi l'accaduto, pubblicando e registrando la versione originale per la prima volta. Ciononostante, la gran parte dei violoncellisti studia ancora la versione di Fitzenhagen.\nInterpreti celebri della versione originale di \u010cajkovskij sono Steven Isserlis, Raphael Wallfisch e Julian Lloyd Webber."}
{"id": "5716418", "revid": "447535", "url": "https://it.wikipedia.org/wiki?curid=5716418", "title": "Institute for Scientific Interchange", "text": ""}
{"id": "5716419", "revid": "447535", "url": "https://it.wikipedia.org/wiki?curid=5716419", "title": "Fondazione ISI", "text": ""}
{"id": "5716423", "revid": "1784425", "url": "https://it.wikipedia.org/wiki?curid=5716423", "title": "Pasteur Bizimungu", "text": " \u00c8 stato il quarto Presidente del Ruanda, in carica dal luglio 1994 al marzo 2000.\nBiografia.\nNel 1990, dopo l'assassinio di suo fratello, un comandante delle forze armate ruandesi, entra a far parte dell'RPF (Fronte Patriottico Ruandese). Nel 1993 contribu\u00ec alla negoziazione degli accordi di Arusha che posero fine alla guerra civile. Dopo la morte di Juv\u00e9nal Habyarimana, gli estremisti etnici (Bizimungu \u00e8 un hutu) scatenarono il genocidio del Ruanda.\nNel luglio 1994 l'RPF ottenne il controllo del Paese e istitu\u00ec un Governo di unit\u00e0 nazionale, con Bizimungu Presidente e Paul Kagame suo Vice. Nel 2000 quest'ultimo divenne Presidente.\nNel maggio 2001 Bizimungu fond\u00f2 un nuovo partito, il Partito per il Rinnovamento Democratico. Venne bandito poi dal Governo e arrestato. Amnesty International lo nomin\u00f2 prigioniero di coscienza.\nNel 2004 \u00e8 stato condannato a 15 anni di carcere per aver tentato di formare una milizia, per incitamento alla violenza e appropriazione indebita. Nell'aprile 2007 tuttavia \u00e8 stato rilasciato."}
{"id": "5716425", "revid": "287204", "url": "https://it.wikipedia.org/wiki?curid=5716425", "title": "Campionato asiatico femminile di pallacanestro 1999", "text": "Il 18\u00ba Campionato Asiatico Femminile di Pallacanestro FIBA (noto anche come FIBA Asia Championship for Women 1999) si \u00e8 svolto a Shikuzoa in Giappone dal 2 al 9 maggio 1999. Questa edizione fu suddivisa in due livelli con il sistema di promozione-retrocessione.\nI Campionati asiatici femminili di pallacanestro sono una manifestazione biennale tra le squadre nazionali organizzato dalla FIBA Asia."}
{"id": "5716440", "revid": "1784425", "url": "https://it.wikipedia.org/wiki?curid=5716440", "title": "Th\u00e9odore Sindikubwabo", "text": "\u00c8 stato il terzo Presidente del Ruanda, in carica ad interim dall'aprile al luglio 1994.\nHa ricoperto il suo mandato durante il genocidio del Ruanda. Precedentemente, dal 1988 al 1994, era stato Presidente del Consiglio di sviluppo nazionale (Parlamento del Ruanda)."}
{"id": "5716451", "revid": "12458", "url": "https://it.wikipedia.org/wiki?curid=5716451", "title": "FIBA Asia Championship for Women 1999", "text": ""}
{"id": "5716463", "revid": "1442080", "url": "https://it.wikipedia.org/wiki?curid=5716463", "title": "Millennium Estoril Open 2015 - Singolare", "text": "Il detentore del titolo era Carlos Berlocq, ma non ha partecipato al torneo.\nRichard Gasquet ha vinto il titolo sconfiggendo in finale Nick Kyrgios per 6-3, 6-2.\nTeste di serie.\nLe prime 4 teste di serie hanno ricevuto un bye per il 2\u00ba turno."}
{"id": "5716470", "revid": "547034", "url": "https://it.wikipedia.org/wiki?curid=5716470", "title": "GmbH &amp; Co. KGaA", "text": "La GmbH &amp; Co. KGaA \u00e8 una Gesellschaft mit beschr\u00e4nkter Haftung (GmbH), socio accomandatario di una Kommanditgesellschaft auf Aktien (KGaA). La scelta di questa forma ibrida permette la responsabilit\u00e0 limitata sul patrimonio del socio, senza dover rinunciare alla forma giuridica di societ\u00e0 in accomandita per azioni. I soci accomandanti di questa societ\u00e0 sono gli Kommanditaktion\u00e4re della KGaA.\nLa GmbH &amp; Co. KGaA \u00e8 una forma giuridica relativamente giovane, nella scienza del diritto da lungo tempo, se una persona giuridica (GmbH) pu\u00f2 essere socio accomandatario di una KGaA. La prima citazione appartiene alla Corte Federale di giustizia del 24 febbraio 1997, Az.: II ZB 11/96 che ha creato certezza giuridica sull'istituto GmbH &amp; Co. KGaA e ne ha decretato il successo pratico.\nSociet\u00e0 che usano tale forma giuridica (50+1-Regel) sono ad esempio societ\u00e0 di calcio della Fu\u00dfball-Bundesliga come Borussia Dortmund GmbH &amp; Co. KGaA. Anche altri settori come quello delle conserve alimentari, Schwartauer Werke GmbH &amp; Co. KGaA, farmaceutico, Merz Pharma GmbH &amp; Co. KGaA, abbigliamento, Jack Wolfskin Ausr\u00fcstung f\u00fcr Drau\u00dfen GmbH &amp; Co. KGaA o Wiley-VCH GmbH &amp; Co. KGaA, casa editrice scientifica."}
{"id": "5716471", "revid": "481666", "url": "https://it.wikipedia.org/wiki?curid=5716471", "title": "G. White", "text": ""}
{"id": "5716472", "revid": "481666", "url": "https://it.wikipedia.org/wiki?curid=5716472", "title": "E. Haldimand", "text": ""}
{"id": "5716479", "revid": "38120", "url": "https://it.wikipedia.org/wiki?curid=5716479", "title": "Divinit\u00e0 (I Cavalieri dello zodiaco)", "text": ""}
{"id": "5716487", "revid": "766932", "url": "https://it.wikipedia.org/wiki?curid=5716487", "title": "Gr\u00e9goire Kayibanda", "text": "\u00c8 stato il primo Presidente eletto del Ruanda, in carica dal luglio 1962 al luglio 1973.\nDal gennaio 1961 al luglio 1962 \u00e8 stato Primo ministro della Repubblica del Ruanda (parte del Ruanda-Urundi).\nA seguito del colpo di stato del 5 luglio 1973, viene arrestato e condotto insieme alla moglie in una localit\u00e0 segreta, probabilmente un'abitazione nei pressi di Kabgayi, a sud della capitale Kigali, dove muore il 15 dicembre 1976 a causa dei maltrattamenti subiti e della mancanza di viveri. Secondo alcuni Kayibanda fu avvelenato."}
{"id": "5716490", "revid": "767487", "url": "https://it.wikipedia.org/wiki?curid=5716490", "title": "Han Duk-Soo", "text": ""}
{"id": "5716493", "revid": "108092202", "url": "https://it.wikipedia.org/wiki?curid=5716493", "title": "Dominique Mbonyumutwa", "text": "\u00c8 stato Presidente ad interim del Ruanda dal gennaio all'ottobre 1961.\nHa ricoperto la carica, quindi, dalla deposizione di Kigeli V, quindi dalla fine del Regno del Ruanda, fino al referendum che ha decretato l'abolizione della monarchia."}
{"id": "5716495", "revid": "1226", "url": "https://it.wikipedia.org/wiki?curid=5716495", "title": "Letteratura d'appendice", "text": ""}
{"id": "5716503", "revid": "372624", "url": "https://it.wikipedia.org/wiki?curid=5716503", "title": "Cesare Sanguinetti", "text": "Biografia.\n\u00c8 stato uno dei principali promotori e responsabile dell'economato della \"Grande Esposizione Emiliana\" del 1888, primo evento della Fiera di Bologna inaugurato da Re Umberto I nei Giardini Margherita. Consigliere comunale e provinciale di Parma si \u00e8 occupato di importanti riforme amministrative dei manicomi di Bologna e Imola e delle commissioni per la cura della pellegra e dei fanciulli frenastenici, delle quali ha ricoperto la carica di presidente. Consigliere della Banca d'Italia e presidente della Camera di commercio di Bologna, si \u00e8 impegnato in prima persona nella commissione per la costruzione della direttissima Firenze-Bologna ed \u00e8 stato socio della Societ\u00e0 geografica italiana"}
{"id": "5716505", "revid": "298229", "url": "https://it.wikipedia.org/wiki?curid=5716505", "title": "Kim Kyu sik", "text": ""}
{"id": "5716510", "revid": "830939", "url": "https://it.wikipedia.org/wiki?curid=5716510", "title": "Jean Kambanda", "text": "Direttore dell'Unione delle Banche Popolari di Ruanda dal maggio 1989 all'aprile 1994, Kambanda \u00e8 stato vicepresidente del Movimento Democratico Repubblicano e divent\u00f2 primo ministro \"ad interim\" il 9 aprile 1994, due giorni dopo l'attentato contro l'aereo del presidente Juv\u00e9nal Habyarimana. Rimase in carica fino al luglio dello stesso anno.\nDurante il suo governo si svolsero alcuni eventi drammatici relativi al genocidio del Ruanda: in particolare, furono commessi svariati crimini ai danni della popolazione di etnia Tutsi. Nel luglio del 1997 \u00e8 stato arrestato a Nairobi e sottoposto al giudizio del Tribunale penale internazionale per il Ruanda, che il 16 ottobre successivo lo accus\u00f2 di genocidio, partecipazione morale alla programmazione del genocidio, incitamento diretto e pubblico a commettere il genocidio, complicit\u00e0 nel genocidio e crimini contro l'umanit\u00e0 (assassinio e sterminio).\nIl 4 settembre 1998 arriv\u00f2 la sentenza: Kambanda venne riconosciuto colpevole di tutti i capi di imputazione ed \u00e8 stato condannato all'ergastolo. Era dal 1948, dai tempi cio\u00e8 del processo di Norimberga, che non venivano emesse condanne per genocidio. \nIn seguito, Kambanda ha ricusato le sue confessioni e ha presentato ricorso presso la camera d'appello dell'ICTR, che il 19 settembre 2000 \u00e8 stato respinto. Attualmente sconta la sua pena nel penitenziario di Bamako, nel Mali. "}
{"id": "5716511", "revid": "599013", "url": "https://it.wikipedia.org/wiki?curid=5716511", "title": "Ernie Hunt", "text": "Carriera.\nClub.\nCresciuto nello Swindon Town, esordisce in prima squadra con i \"Robins\" nella Third Division 1959-1960, ottenendo il sedicesimo posto finale, identico risultato ottenuto l'anno dopo, mentre nella Third Division 1961-1962 ottiene il nono posto finale. La stagione seguente ottiene il secondo posto finale con la conseguente promozione in cadetteria. Dalla stagione 1960-1961 a quella 1962-1963 risulter\u00e0 capocannoniere del club.\nNella Second Division 1963-1964 ottiene il quattordicesimo posto nella cadetteria, mentre nella stagione seguente retrocede in terza serie a seguito del ventunesimo posto ottenuto.\nNel 1965 passa al Wolverhampton, appena retrocesso in cadetteria, ottenendo il sesto posto finale nel 1965-1966 mentre la stagione successiva, grazie al secondo posto ottenuto, viene promosso in massima serie.\nCon i \"Wolves\" disput\u00f2 l'unica edizione del campionato dell'United Soccer Association, lega che poteva fregiarsi del titolo di campionato di Prima Divisione su riconoscimento della FIFA, nel 1967: quSoccer ell'edizione della Lega fu disputata utilizzando squadre europee e sudamericane in rappresentanza di quelle della USA, che non avevano avuto tempo di riorganizzarsi dopo la scissione che aveva dato vita al campionato concorrente della National Professional Soccer League; la squadra di Los Angeles fu rappresentata per l'appunto dal Wolverhampton. I \"Wolves\" vinsero la Western Division e batterono in finale i Washington Whips che erano rappresentati dagli scozzesi dell'Aberdeen.\nNel 1967 passa all'Everton, nella massima serie inglese, ottenendo il quinto posto nella stagione 1967-1968.\nLa stagione seguente passa al Coventry City ottenendo il ventesimo posto finale ed il sesto l'anno seguente. Nella First Division 1970-1971 giunge decimo e diciottesimo la stagione seguente. Inizia con il Coventry la First Division 1972-1973 per poi passare in prestito a stagione in corso al Doncaster con cui ottiene il diciassettesimo posto finale nella Fourth Division 1972-1973.\nNel 1973 passa al Bristol Rovers, con cui ottiene il secondo posto nella Third Division 1973-1974, ottenendo la promozione in cadetteria.\nChiude la carriera all'Atherston.\nNazionale.\nHa indossato in tre occasioni la maglia della Nazionale Under-23 di calcio dell'Inghilterra tre il 1963 ed il 1966."}
{"id": "5716513", "revid": "123123037", "url": "https://it.wikipedia.org/wiki?curid=5716513", "title": "Pieve dei Santi Ippolito e Cassiano (Parma)", "text": "La pieve dei Santi Ippolito e Cassiano, meglio nota come pieve di Gaione, \u00e8 un luogo di culto cattolico dalle forme romaniche situato accanto al torrente Cinghio a nord del parco della neoclassica Villa Paganini, in viale Don Aldo Bernardi 18 a Gaione, frazione di Parma, in provincia e diocesi di Parma; appartiene al gruppo delle pievi parmensi.\nStoria.\nL'originario luogo di culto fu edificato tra il VII e l'VIII secolo sui resti di una struttura, probabilmente una villa, di epoca romana; ne sopravvivono i resti di un piccolo altare, realizzato riutilizzando antichi mattoni romani.\nTra la fine dell'XI e l'inizio del XII secolo la chiesa fu completamente riedificata in forme romaniche, su una pianta a tre navate terminanti in tre absidi sul lato orientale; in adiacenza fu anche costruito un battistero con foro centrale per le immersioni.\nLa pieve fu menzionata per la prima volta nel 1185 tra le tappe di una delle diramazioni della via Francigena.\nIl tempio fu successivamente citato nel 1230 nel \"Capitulum seu Rotulus Decimarum\" della diocesi di Parma.\nTra il XVI e il XVII secolo la pieve fu sottoposta a una serie di lavori che ne mutarono profondamente la struttura; furono infatti demolite le tre absidi, sostituite in corrispondenza della navata principale da un presbiterio di forma rettangolare, e furono edificati i corpi di fabbrica a est, compresa la canonica; inoltre furono realizzate nella navata centrale le arcate in muratura a sostegno della copertura lignea, in sostituzione delle antiche capriate.\nNel 1812 furono risistemati e adibiti a sagrestia gli ambienti di servizio posti sul lato meridionale; tre anni dopo fu edificata la cappella a nord dedicata alla beata Vergine del Rosario.\nNel marzo del 1832 un violento terremoto caus\u00f2 alcuni danni al campanile, che fu sottoposto a restauri; il cantiere fu concluso l'anno seguente.\nNel 1844 la canonica fu risistemata e ampliata.\nTra il 1851 e il 1855 la facciata fu rinforzata strutturalmente in quanto lesionata.\nNel 1910 il tetto fu ristrutturato, mentre nel 1925 la pavimentazione interna fu rifatta; sette anni dopo fu costruito un nuovo fonte battesimale.\nNel 1952 la chiesa fu sottoposta a complessi lavori di ristrutturazione, volti a riportarne in luce l'aspetto medievale; per questo furono completamente riedificati parte del transetto e l'abside principale, addossata a esso, oltre al campanile e al fianco destro d'ingresso, e furono recuperate le colonne in pietra; tra il 1954 e il 1955 furono riaperte le monofore della navata centrale, mentre tra il 1956 e il 1962 furono aggiunti i mosaici in controfacciata e nell'abside; nel frattempo fu inoltre ristemato il sagrato; nel 1966 fu realizzato il nuovo altare maggiore post conciliare.\nIl cantiere fu riavviato nel 1970, restaurando le travi di copertura e riportando alla luce gli affreschi medievali, la facciata in pietra, i basamenti delle colonne, la base rotonda della vasca battesimale romanica in corrispondenza della prima campata della navata sinistra e le fondamenta dell'edificio originario; fu inoltre risistemato il lato nord della chiesa; i lavori furono conclusi nel 1983.\nTra il 2001 e il 2004 la pieve fu sottoposta a un nuovo restauro conservativo, volto alla valorizzazione dei reperti archeologici; l'intera pavimentazione fu rimossa fino allo strato originario per la realizzazione degli impianti di riscaldamento e in seguito mantenuta a un livello pi\u00f9 basso, con lo scopo di mettere in luce le antiche basi dei pilastri; nello stesso periodo furono inoltre restaurati gli affreschi posizionati sulla sommit\u00e0 delle pareti delle tre navate, risalenti al XVII e al XVIII secolo, e furono restaurati i prospetti esterni della canonica.\nDescrizione.\nLa pieve si sviluppa su una pianta a tre navate, con l'ingresso principale rivolto a ovest e il presbiterio absidato a est; un secondo ingresso \u00e8 collocato sul fianco meridionale, mentre sul lato opposto si apre una cappella laterale.\nLa semplice facciata a salienti, interamente rivestita, come il resto della chiesa, in pietra, presenta al centro il portale d'ingresso principale, sormontato da un architrave; in sommit\u00e0 si apre nel mezzo una finestra a lunetta.\nIl fianco destro \u00e8 caratterizzato dalla presenza del portale d'accesso secondario, delimitato da una cornice in laterizio e coronato da un arco a tutto sesto, contenente una lunetta con un altorilievo cruciforme in cotto realizzato nel 1957 dallo scultore Corvi; ai suoi lati si aprono due monofore ad arco a tutto sesto, con cornici in mattoni. In adiacenza si erge il campanile, con cella campanaria affiacciata sulle quattro fronti attraverso aperture ad arco a tutto sesto delimitate da lesene.\nIl prospetto sinistro, conservatosi maggiormente intatto, presenta ancora i conci squadrati della muratura originaria.\nAll'interno la navata principale, rivestita in pietra, \u00e8 sormontata da una copertura a due falde in travi a vista, rette da quattro arcate in muratura a tutto sesto che si ergono in corrispondenza dei pilastri; in sommit\u00e0 si apre una serie di monofore romaniche ad arco a tutto sesto; ai lati le navate secondarie si affacciano sulla centrale attraverso cinque arcate a tutto sesto, rette da massicce colonne medievali, rivestite con un'alternanza di mattoni e pietre e coronate da capitelli a tronco di cono rovesciato; sulla sinistra si apre attraverso un ampio arco a tutto sesto la cappella della Beata Vergine del Rosario.\nIl presbiterio intonacato, lievemente sopraelevato, \u00e8 caratterizzato dalla presenza di una struttura in vetro nel pavimento, per mostrare nella zona centrale la pavimentazione originaria all'interno dell'antica abside principale; nel mezzo \u00e8 collocato l'altare maggiore in pietra martellata, risalente al 2004; sul fondo l'abside, illuminata da due monofore laterali, accoglie una cassapanca lignea a semicerchio."}
{"id": "5716516", "revid": "767487", "url": "https://it.wikipedia.org/wiki?curid=5716516", "title": "Moon Jae-In", "text": ""}
{"id": "5716520", "revid": "767487", "url": "https://it.wikipedia.org/wiki?curid=5716520", "title": "Yun Chi-Ho", "text": ""}
{"id": "5716543", "revid": "599013", "url": "https://it.wikipedia.org/wiki?curid=5716543", "title": "La Combattante (cacciatorpediniere)", "text": "Il La Combattante fu un cacciatorpediniere di scorta parte della classe Hunt, varato nell'aprile 1942 e attivo nel periodo della seconda guerra mondiale.\nCostruito originariamente per la Royal Navy britannica con il nome di HMS \"Haldon\", prima del suo completamento l'unit\u00e0 fu ceduta alle Forces navales fran\u00e7aises libres del movimento della France libre, servendo poi come unit\u00e0 di scorta nell'area del canale de La Manica; il 23 febbraio 1945 la nave and\u00f2 perduta per l'urto con una mina navale nell'area dell'estuario dell'Humber.\nStoria.\nOrdinata il 28 luglio 1940 ai cantieri della Fairfield Shipbuilding and Engineering Company di Govan, la nave fu impostata il 16 gennaio 1941 ma riport\u00f2 danni il 13 marzo 1941 durante un bombardamento aereo tedesco sul cantiere, fatto che ne ritardar\u00f2 i lavori di realizzazione fino al 27 aprile 1942 quando fu infine varata con il nome di \"Haldon\", seconda unit\u00e0 della Royal Navy a portare questo nome dopo un dragamine dell'epoca della prima guerra mondiale. Ancora prima del suo completo allestimento, il 1\u00ba dicembre 1942 la nave fu ceduta alle forze navali francesi libere assumendo il nuovo nome di \"La Combattante\" ed entrando infine in servizio il 30 dicembre seguente.\nDopo prove in mare ed esercitazioni, nel febbraio 1943 la nave fu assegnata alla Home Fleet britannica e in marzo trasferita a Portsmouth per partecipare alle missioni di scorta ai convogli navali nell'area del canale de La Manica insieme alla 1st Destroyer Flotilla. Il 7 ottobre il cacciatorpediniere fu preso di mira da alcune batterie costiere mentre pattugliava le acque al largo di Le Havre, mentre il 26 aprile 1944 ingaggi\u00f2 una flottiglia di S-boot tedesche davanti Selsey Bill affondando la motosilurante \"S-147\". In maggio il \"La Combattante\" fu assegnato a missioni di ricognizione delle coste settentrionali della Francia in previsione della futura invasione dal parte degli alleati, sostenendo il 13 maggio un nuovo scontro con S-boot tedesche davanti Selsey Bill durante il quale fu affondata la \"S-141\" (tra le cui vittime si cont\u00f2 anche Klaus D\u00f6nitz, figlio del comandante della Kriegsmarine tedesca ammiraglio Karl D\u00f6nitz); il 28 maggio il cacciatorpediniere apr\u00ec il fuoco su un contatto radar sospetto mentre pattugliava il canale della Manica, affondando per errore la motosilurante britannica \"MTB 732\".\nIl 6 giugno 1944 il \"La Combattante\" partecip\u00f2 agli eventi dello sbarco in Normandia, conducendo missioni di supporto di fuoco ai reparti alleati sbarcati su Juno Beach; la nave continu\u00f2 poi con le missioni di supporto di fuoco al largo della Normandia, e il 13 giugno trasport\u00f2 il generale Charles De Gaulle con il suo staff durante una visita del capo della France libre alla testa di ponte alleata. Tra luglio e agosto il cacciatorpediniere prese parte a diversi pattugliamenti nella Manica, ma il 7 agosto riport\u00f2 danni in una collisione e dovette essere inviata in porto per le riparazioni; tornata in servizio, la nave sostenne il 26 agosto uno scontro con imbarcazioni leggere tedesche al largo di F\u00e9camp affondandone tre e danneggiandone due, mentre il 28 agosto seguente partecip\u00f2 a un attacco di motosiluranti britanniche a un convoglio tedesco salpato da Le Havre durante il quale furono danneggiati due mercantili.\nLa nave continu\u00f2 con le missioni di scorta al traffico alleato nella Manica e davanti Anversa, soccorrendo il 19 dicembre i superstiti del mercantile \"Steel Traveller\" saltato su una mina. Il 23 febbraio 1945, mentre si trovava ad operare nell'estuario dell'Humber, il \"La Combattante\" urt\u00f2 una mina navale affondando rapidamente: le vittime tra l'equipaggio ammontarono a 67 uomini, di cui due britannici e il resto francesi. Il comando della Kriegsmarine tedesca attribu\u00ec inizialmente l'affondamento dell'unit\u00e0 a un'azione del sommergibile tascabile tipo \"Seehund\" \"U-5330\", il quale nella notte tra il 23 e il 24 febbraio aveva silurato un'unit\u00e0 alleata in quella stessa zona: l'unit\u00e0 colpita dal battello risult\u00f2 poi la nave posacavi britannica \"Alert\"."}
{"id": "5716548", "revid": "1494169", "url": "https://it.wikipedia.org/wiki?curid=5716548", "title": "La Combattante", "text": "Tre unit\u00e0 navali della Marine nationale hanno portato il nome di La Combattante:"}
{"id": "5716549", "revid": "1601148", "url": "https://it.wikipedia.org/wiki?curid=5716549", "title": "Thomas Jefferson (attore)", "text": "Biografia.\nNato in una famiglia di teatranti, Thomas Jefferson era figlio di Joseph Jefferson, famoso attore del teatro americano dell'Ottocento e fratello di William Jefferson. Calc\u00f2 anche lui le scene teatrali, apparendo a Broadway nei primi anni del Novecento. Pass\u00f2 a lavorare per il cinema, messo sotto contratto dalla Biograph Company, recitando anche per David W. Griffith. Nella sua carriera, che sarebbe durata fino ai primi anni trenta, prese parte a 85 film."}
{"id": "5716557", "revid": "28592", "url": "https://it.wikipedia.org/wiki?curid=5716557", "title": "Opere comiche", "text": ""}
{"id": "5716559", "revid": "1498232", "url": "https://it.wikipedia.org/wiki?curid=5716559", "title": "Svizzera al Junior Eurovision Song Contest", "text": "La Svizzera ha partecipato una sola volta al Junior Eurovision Song Contest. \u00c8 avvenuto nel 2004 a Lillehammer, in Norvegia. La canzone era stata \"Birichino\", cantata in italiano (la prima canzone interamente in italiano presentata al Junior Eurovision Song Contest, nonch\u00e9 l'unica canzone presentata negli anni 2000 in questa lingua) da Demis Mirarchi, che si classific\u00f2 terzultima (16\u00aa), ottenendo solo 4 punti da Malta.\nA partire dal 2005 la Svizzera ha interrotto le sue partecipazioni per problemi finanziari.\nStoria delle votazioni.\nAl 2004, le votazioni della Svizzera sono state le seguenti: \nPunti dati\nPunti ricevuti"}
{"id": "5716560", "revid": "125657105", "url": "https://it.wikipedia.org/wiki?curid=5716560", "title": "Morgana (Orlando furioso)", "text": "Morgana \u00e8 una fata cattiva, che appare come personaggio dell\"Orlando innamorato\" di Matteo Maria Boiardo e dell\"Orlando furioso\" di Ludovico Ariosto. La sua figura, cos\u00ec come quella di sua sorella Alcina, altra fata malvagia, viene ripresa nell'opera \"Alcina\" di Georg Friedrich H\u00e4ndel.\nMorgana nell'opera di Ariosto.\nNell\u2019\"Orlando furioso\" si scopre che Morgana \u00e8 sorella di Alcina. Astolfo, trasformato in mirto da quest'ultima, ne parla con Ruggero, il quale \u00e8 stato trasportato in volo dall'ippogrifo in un'isola meravigliosa oltre le Colonne d'Ercole. L'isola, spiega Astolfo, \u00e8 abitata da tre fate sorelle, Logistilla, di indole buona e saggia, mentre Alcina e Morgana sono pericolose perch\u00e9 fanno un uso malvagio delle loro arti magiche; in particolare irretiscono i giovani che l\u00ec approdano per poi tramutarli in animali o in piante. Per raggiungere il territorio di Logistilla, Ruggero dovr\u00e0 superare ostacoli e insidie tese dalle altre due fate.\nMorgana ricompare nel canto XLIII. \nMorgana \u00e8 presente anche nei \"Cinque Canti\", dove con Alcina tenta la vendetta contro Astolfo e gli altri cavalieri cristiani."}
{"id": "5716564", "revid": "1305772", "url": "https://it.wikipedia.org/wiki?curid=5716564", "title": "Abbazia di Monte Oliveto", "text": ""}
{"id": "5716566", "revid": "28592", "url": "https://it.wikipedia.org/wiki?curid=5716566", "title": "Monastero di Monteoliveto", "text": ""}
{"id": "5716567", "revid": "767487", "url": "https://it.wikipedia.org/wiki?curid=5716567", "title": "Il cacciatore e la regina di ghiaccio", "text": "Il cacciatore e la regina di ghiaccio (\"The Huntsman: Winter's War\") \u00e8 un film del 2016 diretto da Cedric Nicolas-Troyan.\nIl film \u00e8 un prequel/spin-off/sequel del film del 2012 \"Biancaneve e il cacciatore\", entrambi ispirati ai personaggi della fiaba di \"Biancaneve\" dei fratelli Grimm.\nIl film \u00e8 anche liberamente ispirato alla fiaba \"La regina delle nevi\" di Hans Christian Andersen.\nTra gli interpreti principali figurano Chris Hemsworth, Charlize Theron, Emily Blunt e Jessica Chastain.\nIl film \u00e8 spin-off in quanto racconta le vicende del Cacciatore, prequel perch\u00e9 gli eventi della prima parte del film avvengono prima di \"Biancaneve e il cacciatore\" e sequel perch\u00e9 la seconda parte avviene poco dopo gli eventi del primo film.\nTrama.\nMolti anni prima degli eventi narrati nel film precedente, la perfida strega Ravenna si serve della sua bellezza e della sua magia per impadronirsi di un regno dopo l'altro come far\u00e0, come si \u00e8 visto, con il padre di Biancaneve. Sua sorella Freya, nel frattempo, si innamora di un giovane promesso ad un'altra, con il quale ha una bambina. La loro unione \u00e8 per\u00f2 contrastata da vari fattori tra cui la completa disapprovazione di Ravenna; i due pianificano di sposarsi in segreto, ma mentre Freya lo attende nel punto concordato il suo amato uccide la loro bambina. Quando la donna scopre ci\u00f2 che \u00e8 accaduto, a causa del grande dolore in lei si risveglia un potentissimo potere magico in grado di controllare il ghiaccio. Grazie ad esso Freya uccide il suo amato, dopodich\u00e9 si congeda da sua sorella e si stabilisce nei regni del Nord.\nSopraffatta dal dolore per quanto \u00e8 accaduto, Freya rapisce i bambini dei regni limitrofi e li addestra all'arte della guerra, in modo da crearsi un proprio esercito; ad essi e ai suoi sudditi Freya proibisce inoltre l'amore, che per lei \u00e8 stato dannoso e doloroso. Tuttavia, i suoi due migliori soldati, Eric e Sara, finiscono per innamorarsi, e si sposano in segreto. Freya lo scopre e separa i due, in procinto di scappare, con una lastra di ghiaccio. Attraverso essa, Eric vede Sara venir uccisa da un loro compagno, prima di venir sconfitto e bandito dal regno.\nEric diventer\u00e0 poi il Cacciatore che, in principio assoldato da Ravenna per catturare Biancaneve riuscita a fuggire, aiuter\u00e0 invece quest'ultima a sconfiggere la regina.\nSette anni dopo questi eventi Eric viene ricontattato per una missione di grande importanza: dopo aver sconfitto Ravenna, Biancaneve si \u00e8 voluta disfare dello Specchio Magico, il quale continua a esercitare un influsso malefico; tuttavia i cavalieri che se ne erano presi carico sono misteriosamente scomparsi, e lo Specchio \u00e8 sparito.\nAccompagnato da due nani Eric si mette alla ricerca del manufatto magico, ma viene attaccato da alcune spie di Freya, la quale desidera impossessarsi dello Specchio per acquisirne la magia e conquistare anche il regno di Biancaneve.\nI tre vengono per\u00f2 salvati da un misterioso cavaliere che altri non \u00e8 se non Sara, la moglie di Eric che il Cacciatore credeva morta. In realt\u00e0 la lastra di ghiaccio aveva mostrato a entrambi una menzogna: Eric aveva visto morire la sua amata, e Sara aveva visto Eric scappar via e abbandonarla. La donna \u00e8 perci\u00f2 molto risentita con lui, poich\u00e9 crede che non l'abbia mai amata; nonostante questo Sara si unisce a Eric e ai nani nella ricerca dello Specchio.\nIl gruppo si imbatte in due nane donne, che li aiutano a rintracciare lo Specchio, rubato dai goblin. Riescono a recuperarlo, e nel frattempo Sara si avvede che Eric non ha mai smesso di portare al collo un ciondolo che lei gli aveva donato in pegno del suo amore, e che dunque non aveva mai smesso di amarla.\nIn quella per\u00f2 appare Freya col suo esercito, che rivela a Eric che, a causa del suo abbandono, Sara \u00e8 cresciuta senza amore e che il tutto \u00e8 stato un inganno ai suoi danni allo scopo di sottrargli lo Specchio dopo che lui lo recuperasse.\nPer dimostrargli ci\u00f2, la Regina di Ghiaccio ordina a Sara di ucciderlo con una freccia e lei esegue, ma in realt\u00e0 grazie alla sua mira infallibile colpisce il ciondolo, facendo credere a Freya di aver eseguito l'ordine. Rinvenuto, il Cacciatore comprende che anche Sara lo ama ancora e che deve sconfiggere Freya per liberarla.\nFreya utilizza la magia dello Specchio e, con sua somma sorpresa, risveglia Ravenna, la cui anima aveva trovato rifugio in esso dopo essere stata sconfitta da Biancaneve; una volta libera, la Regina si allea con Freya per riconquistare il regno della sua mortale nemica e ottenere vendetta su di lei.\nIntanto Eric, aiutato dai suoi amici, riesce a penetrare nel palazzo di Freya e tenta di ucciderla, ma viene fermato da Ravenna; scoperto l'inganno di Sara, Freya ordina di uccidere entrambi.\nTuttavia, di fronte all'amore dei due, l'esercito dei Cacciatori di Freya si ribella alla loro padrona e si rivolta contro le due Regine; di fronte alla perfidia di Ravenna, la quale li attacca senza piet\u00e0, Freya si ribella, poich\u00e9 in realt\u00e0 \u00e8 affezionata a quelli che lei stessa ha cresciuto come figli.\nLe due sorelle si fronteggiano e Ravenna confessa la verit\u00e0 sul suo passato.\nRavenna, interrogando lo Specchio, era venuta a sapere che la figlia di Freya sarebbe stata pi\u00f9 bella di lei (\"La pi\u00f9 bella del Reame\"), e che il dolore di sua sorella avrebbe risvegliato in lei un potere magico senza precedenti; per questo aveva organizzato un piano malefico, ipnotizzando il suo amato e spingendolo a uccidere la loro figlioletta.\nVenuta a sapere ci\u00f2, Freya si scaglia contro sua sorella per difendere i suoi Cacciatori, ma viene colpita a morte; tuttavia riesce a lanciare un incantesimo sullo Specchio, trasformandolo in ghiaccio e permettendo a Eric di distruggerlo mediante il lancio di un'ascia. In questo modo Ravenna viene di nuovo sconfitta.\nIn punto di morte, Freya vede Eric e Sara ricongiungersi, finalmente liberi di amarsi, e capendo il vero significato dell'amore li benedice, prima di spirare. Il Regno di Biancaneve e tutti quelli conquistati da Freya sono cos\u00ec liberi, e Eric e Sara, insieme ai loro amici nani e agli altri Cacciatori, possono tornare alle loro vite e ai loro amori.\nNell'ultima scena, tuttavia, un corvo dorato (forse l'anima di Ravenna) si vede volare sul castello di Freya e allontanarsi in volo da esso per raggiungere il castello di Biancaneve, andando a posarsi a fianco a lei nella scena dopo i titoli di coda.\nProduzione.\nUn sequel era stato inizialmente programmato con Rupert Sanders alla regia, tuttavia nell'agosto 2012, a causa dello scandalo che ha visto coinvolti Kristen Stewart e lo stesso Sanders, colpevole di tradimento, il sequel fu accantonato e al suo posto si progett\u00f2 uno spin-off concentrato sulla figura del cacciatore, nel quale il personaggio di Stewart non sarebbe stato incluso. Il 31 luglio 2014 \u00e8 stato annunciato che il titolo del film sarebbe stato \"The Huntsman\", con un'uscita nelle sale americane attesa per il 22 aprile 2016.\nNel gennaio del 2015 la Universal Pictures ha reclutato per la regia lo specialista in effetti visivi Cedric Nicolas-Troyan, che aveva partecipato al film originale come supervisore agli effetti visivi. Oltre al protagonista Chris Hemsworth e la confermata Charlize Theron, vi prenderanno parte anche Emily Blunt e Jessica Chastain. Con l'annuncio dell'uscita del primo trailer si conferma infine il cambiamento del titolo in \"Il cacciatore e la regina di ghiaccio\" (\"The Huntsman: Winter's War\").\nDistribuzione.\nUn breve teaser trailer \u00e8 stato diffuso il 17 novembre 2015, mentre il primo trailer viene diffuso il giorno successivo.\nIl film \u00e8 stato distribuito nel Regno Unito il 4 aprile 2016, in Italia il 6 aprile e nelle sale cinematografiche statunitensi il 22 aprile 2016.\nAccoglienza.\nIl film \u00e8 stato accolto negativamente dalla critica. Sul sito Rotten Tomatoes registra il 18% delle recensioni professionali positive, basato su 211 recensioni e con un voto medio di 4,5/10. Su Metacritic il film detiene un punteggio di 35 su 100, basato su 41 recensioni."}
{"id": "5716570", "revid": "1573940", "url": "https://it.wikipedia.org/wiki?curid=5716570", "title": "Santuario della Madonna del Castello (Caraglio)", "text": "Il santuario della Madonna del Castello \u00e8 una chiesa situata a Caraglio, in Piemonte.\nStoria.\nIl 5 maggio 1810 Costanzo Chiapale scopr\u00ec un'antica cappella di quattro metri circa con dipinti raffiguranti la Santissima Vergine in mezzo agli apostoli. Il proprietario del terreno fece ricostruire la chiesa e alla sua morte lasci\u00f2 tutti i suoi averi alla cappella in modo da garantirne il funzionamento. Nel 1841 venne incaricato un sacerdote di prendersi cura della cappella. Il 4 settembre 1855 vennero in visita alla cappella il principe Umberto (futuro re Umberto I) e il duca Amedeo. Nel 1860 il vescovo di Cuneo Mons. Clemente Manzini presiedette le celebrazioni della festa parrocchiale e la processione fino al santuario. Nel corso degli anni grazie alle donazioni dei fedeli vennero aggiunte vetrate colorate e venne rifatto il tetto."}
{"id": "5716571", "revid": "228587", "url": "https://it.wikipedia.org/wiki?curid=5716571", "title": "Op\u00e9ra-comique (disambigua)", "text": ""}
{"id": "5716572", "revid": "154893", "url": "https://it.wikipedia.org/wiki?curid=5716572", "title": "82 Alcmena", "text": ""}
{"id": "5716574", "revid": "154893", "url": "https://it.wikipedia.org/wiki?curid=5716574", "title": "Alcmena (asteroide)", "text": ""}
{"id": "5716593", "revid": "599013", "url": "https://it.wikipedia.org/wiki?curid=5716593", "title": "Scott Sio", "text": "Biografia.\nGi\u00e0 facente parte della squadra U-20 al mondiale di categoria 2011 in Italia, Sio debutt\u00f2 in Super Rugby l'11 aprile dell'anno successivo con la \"franchise\" di Canberra dei a Brisbane contro i .\nCon i giunse nel 2013 alla finale di Super Rugby, venendo tuttavia sconfitto dai neozelandesi .\nPoche settimane pi\u00f9 tardi esord\u00ec negli \"Wallabies\" nel corso del Championship contro la ; due anni pi\u00f9 tardi, l'8 agosto 2015, disput\u00f2 la sua prima partita da titolare, contro lo stesso avversario.\nLa partita, una vittoria per 27-19, diede all' la vittoria nel Championship 2015.\nPrese quindi parte alla , torneo in cui l'Australia fu finalista, sconfitta, ancora, dalla ."}
{"id": "5716595", "revid": "212348", "url": "https://it.wikipedia.org/wiki?curid=5716595", "title": "Bernay-en-Champagne", "text": ""}
{"id": "5716597", "revid": "339392", "url": "https://it.wikipedia.org/wiki?curid=5716597", "title": "ChrisTerry/Sandbox2", "text": ""}
{"id": "5716599", "revid": "796991", "url": "https://it.wikipedia.org/wiki?curid=5716599", "title": "Esercito del Myanmar", "text": ""}
{"id": "5716600", "revid": "154893", "url": "https://it.wikipedia.org/wiki?curid=5716600", "title": "Base permanente Halley", "text": ""}
{"id": "5716602", "revid": "28592", "url": "https://it.wikipedia.org/wiki?curid=5716602", "title": "Teatro dell'opera comica", "text": ""}
{"id": "5716609", "revid": "28592", "url": "https://it.wikipedia.org/wiki?curid=5716609", "title": "Pamela o la virt\u00f9 ricompensata", "text": ""}
{"id": "5716612", "revid": "1776051", "url": "https://it.wikipedia.org/wiki?curid=5716612", "title": "Fabrizio Plutino", "text": "Biografia.\nFiglio di Agostino, sostenitore dei moti antiborbonici di Cosenza e Messina e membro del comitato per la Spedizione dei Mille, compie gli studi nel convitto Tommaso Campanella di Reggio Calabria. Lavora per un breve periodo come agente della Societ\u00e0 italiana di assicurazione. \u00c8 stato uno degli ultimi esponenti del Risorgimento calabrese. Ha partecipato coi Cacciatori d'Aspromonte alla conquista del forte di Alta Fiumara e alla liberazione delle province meridionali calabresi ed \u00e8 stato attivo collaboratore di Garibaldi nel periodo della sua permanenza reggina. Dopo l'unit\u00e0 italiana si \u00e8 dedicato alla carriera politica e amministrativa."}
{"id": "5716615", "revid": "1158251", "url": "https://it.wikipedia.org/wiki?curid=5716615", "title": "Presidenti di S\u00e3o Tom\u00e9 e Pr\u00edncipe", "text": "Lista dei Presidenti di S\u00e3o Tom\u00e9 e Pr\u00edncipe dal 1975, data di istituzione dell'ufficio, all'attualit\u00e0."}
{"id": "5716616", "revid": "628767", "url": "https://it.wikipedia.org/wiki?curid=5716616", "title": "Svatopluk I", "text": "Biografia.\nI primi anni al trono.\nLa carriera di Svatopluk cominci\u00f2 quando era ancora a capo del proprio feudo, la cui localizzazione \u00e8 ancora oggetto di dibattito, sotto la sovranit\u00e0 dello zio Rastislav di Moravia. Nell'870 Svatopluk detronizz\u00f2 lo zio che era un vassallo di Ludovico II il Germanico consegnandolo ai Franchi, subendo lui stesso un anno dopo lo stesso destino. Quando poi i moravi si ribellarono ai franchi Svatopluk venne liberato e mettendosi a capo dei ribelli riusc\u00ec a scacciarli. Anche se fu costretto a rendere omaggio al Regnum Teutonicorum secondo i termini del trattato di pace siglato a Forchheim nell'874 nel tempo fu in grado di estendere i territori della Grande Moravia al di fuori della sera di interesse dei franchi negli anni seguenti. Nell'882 Svatopluk invase la Marca di Pannonia all'interno del Regnum. Svatopluk riusc\u00ec a tessere buoni rapporti con il papato e lui e la sua gente vennero formalmente presi sotto l'ala del Vaticano nell'880 e in una lettera dell'885 papa Stefano V si rifer\u00ec a lui come al \"re\".\nSvatopluk cerc\u00f2 anche di compiacere il clero germanico che si opponeva alla celebrazione della liturgia in lingua slava ecclesiastica antica tanto che dopo la morte di Metodio nell'886 ne scacci\u00f2 tutti i discepoli. Poco dopo la sua morte la Grande Moravia collass\u00f2 sotto il peso delle guerre sostenute fra i suoi figli e sotto le devastanti incursioni magiare.\nLa lenta presa del potere.\nGli Annali di Fulda si riferiscono a Svatopluk come al nipote di Rastislav di Moravia, secondo conosciuto governatore della Grande Moravia. Egli era nato probabilmente attorno all'840 e secondo la cronaca del Prete di Doclea il nome di suo padre era Svetimir, tuttavia le numerose inaccuratezze di quest'opera del XII secolo la fanno ritenere da lungo tempo una fonte inattendibile in un miscuglio di fatti e invenzione. Secondo l'opera di un genealogista moravo del XVII secolo che rimpolp\u00f2 l'albero genealogico della casa di Mojmir Svatopluk era figlio di tale Bogislav.\nSvatopluk sembra aver raggiunto un certo potere nella Grande Moravia nel decennio dell'860. Secondo la \"Vita di Metodio\" Svatolpuk e lo zio chiesero a Michele III l'invio di missionari che fossero avvezzi alle lingue slave ed egli scelse due fratelli, Cirillo e Metodio che vennero inviati in Moravia e che conoscevano le lingue slave parlate nei dintorni di Tessalonica. I due arrivarono nell'863 e quattro anni dopo la loro traduzione dei testi canonici in antico slavo ecclesiastico venne approvata da papa Adriano II.\nSvatopluk fa la sua prima apparizione negli Annali di Fulda nell'869 dove viene segnalato come governatore del proprio \"regnum\" all'interno della Grande Moravia, la sua corte era nella \"vecchia citt\u00e0 di Rastislav\" che pu\u00f2 essere identificata come Star\u00e9 M\u011bsto che significa letteralmente \"vecchia citt\u00e0\" o a Nitra, anche se c'\u00e8 chi la identifica nell'antica Sirmio\nIl regno di Svatopluk venne razziato dai bavaresi di Carlomanno di Baviera, erede di Ludovico II il Germanico nell'869, allo stesso tempo truppe provenienti dalla Franconia e dall'Alamannia attaccarono le terre di Rastislav sotto la guida di Carlo il Calvo. Anche se presto le truppe si ritirarono Svatopluk entr\u00f2 in negoziati clandestini con Carlomanno accettando di raccomandare s\u00e9 stesso ed il proprio regno a Carlomanno stesso.\nAvendo preso conoscenza di questo intrigo Rastislav s'infuri\u00f2 e tese al nipote una trappola, lo invit\u00f2 ad un banchetto dove intendeva poi assassinarlo, Svatopluk per\u00f2 resosi conto di quanto stava per accadere prese prigioniero lo zio e lo consegn\u00f2 a Carlomanno che lo sped\u00ec in Baviera tenendo per s\u00e9 la Grande Moravia.\nQuale ricompensa Svatopluk pot\u00e9 tenere per s\u00e9 il proprio regno, ma il resto della Moravia venne consegnata a due signori franchi, Wilhelm ed Engelschalk I. Venne arrestato anche Metodio che papa Adriano, la cui giurisdizione copriva anche le vecchie terre di Rastislav e Svatopluk. Nei primi mesi dell'871 anche Svatopluk venne preso prigioniero su non meglio specificate accuse di slealt\u00e0 forse legate alla ribellione condotta dal fratello minore di Carlomanno Ludovico III il Giovane e da Carlo il Calvo. I moravi credendo che Svatopluk fosse morto elessero un successore entro la casa di Mojmir, tale Slavomir di Moravia.\nLa pace.\nCarlomanno presto si rese conto che Svatopluk era innocente e lo rilasci\u00f2 dalla prigione e per legare le due famiglie questi fece da padrino al nipote illegittimo di Carlomanno, quindi al figlio di Arnolfo di Carinzia venne posto il nome moravo di Zventibold.\nSvatopluk acconsent\u00ec anche a condurre le armate di Carlomanno contro i ribelli guidati da Slavom\u00edr, tuttavia giunto alla \"vecchia citt\u00e0 di Rastislav\" Svatopluk trad\u00ec l'alleato per cospirare con i compatrioti. Egli prese la fortezza come da accordi, ma una volta che fu dentro riun\u00ec sotto la propria guida un imponente esercito moravo e lanci\u00f2 un attacco a sorpresa contro i franchi accampati fuori le mura, molti soldati vennero presi in ostaggio, altri furono uccisi e i franchi cessarono di occupare le terre morave. Anche i due governatori di Carlomanno vennero uccisi e Svatopluk ne divenne l'indiscusso sovrano.\nNell'ottobre dell'871 Ludovico II il Germanico sped\u00ec un contingente contro la Boemia, mentre erano laggi\u00f9 sorpresero un gruppo di moravi che stavano tornando in patria con una nobile del posto perch\u00e9 divenisse, presumibilmente, la moglie di un nobile moravo. Tale matrimonio implicava che Svatopluk voleva ampliare le proprie alleanze estendendole anche ai vicini boemi, l\u00ec per l\u00ec per\u00f2 i moravi, sorpresi dai franchi, riuscirono a raggiungere un riparo per il rotto della cuffia e dovettero lasciare indietro 644 cavalli perfettamente equipaggiati.\nLudovico realizz\u00f2 quale imponente minaccia potesse costituire Svatopluk e per questo organizz\u00f2 una spedizione che avrebbe dovuto attaccare la Moravia da pi\u00f9 lati nell'872. Una prima armata part\u00ec da Ratisbona, ma i soldati fuggirono appena incontrato il nemico, la seconda guidata dal vescovo di W\u00fcrzburg, Arn (morto 13 luglio 892) combatt\u00e9 valorosamente, ma persero molti uomini e solo pochi riuscirono a tornare in patria. Una terza infine era composta da bavaresi e carantani ed era guidata dallo stesso Carlomanno mise a ferro e fuoco la Moravia e costrinse lo stesso Svatopluk alla fuga costringendolo a riparare entro una fortezza. Svatopluk si riprese rapidamente ed attacc\u00f2 un contingente lasciato sotto la guida del vescovo di Ratisbona Emriacho il cui compito era guardare le navi ormeggiate lungo il Danubio.\nNel maggio seguente papa Giovanni VIII si mosse per liberare Metodio che era ancora prigioniero in Baviera, il papa aveva scritto pi\u00f9 volte e fermamente a Carlomanno perch\u00e9 il missionario venisse immediatamente rilasciato. Il pontefice sembr\u00f2 quindi negoziare la pace fra Ludovico e Svatopluk, dopo che Ludovico ebbe incontrato il papa a Verona and\u00f2 a Forchheim, dove strinse un trattato con Svatopluk che, tramite dei legati, chiedeva la pace. I termini esatti non sono noti, tuttavia i due raggiunsero una sorta di compromesso se Ludovico rinunci\u00f2 a compiere ulteriori atti ostili contro la Moravia l'altro si impegnava a pagargli dei tributi annui; dal canto suo Metodio torn\u00f2 in Moravia dove pot\u00e9 lavorare in pace per qualche altro anno.\nL'espansione.\nIn quel decennio la Grande Moravia si espanse considerevolmente, la \"Vita di Metodio\" riferisce della cattura di diversi potenti pagani che vivevano lungo la Vistola e una lettera scritta attorno al 900 dall'arcivescovo Theotmar di Salisburgo implica che Svatopluk aveva conquistato le terre di Nitra da sempre abitate dai pagani. Tuttavia i Moravi erano stati battezzati in massa dei Moravi da Reginardo vescovo di Passavia nell'831 ed era seguita la costruzione di chiese. La storiografia moderna tende a mettere in dubbio la permanenza a lungo termine dei moravi in queste terre, non vi sono, ad esempio, chiari indizi archeologici o scritti di una permanente estensione della Grande Moravia alla Piccola Polonia, alla Pannonia o alla Slesia occidentale. Probabilmente la politica espansionistica di Svatopluk ebbe vita facile perch\u00e9 l'Europa occidentale era, al tempo, presa entro la morsa delle scorrerie vichinghe, la \"Vita di Metodio\" collega inestricabilmente il successo dell'uno al lavoro dell'altro, secondo la vita il santo disse a Svatopluk che se si fosse celebrata la festa di San Pietro e San Paolo nella cattedrale Dio lo avrebbe liberato dai nemici.\nNella corte di Svatopluk, dove si celebravano i riti secondo la Chiesa latina, iniziarono a prendere forma e a rafforzarsi diversi intrighi contro Metodio e la sua Chiesa slava. Svatopluk sped\u00ec a Roma Giovanni da Venezia, noto oppositore della chiesa slava e ne risult\u00f2 una lettera in cui il papa redarguiva Metodio dall'usare unicamente lo slavo durante le funzioni. Metodio si rec\u00f2 a sua volta a Roma nell'880 e fece cambiare idea al papa che, in una lettera, scrisse che, bench\u00e9 su richiesta la messa dovesse essere cantata in latino, anche se lo slavo poteva essere permesso. La stessa lettera confermava anche una vecchia decisione della Santa Sede di creare una diocesi della Grande Moravia, su richiesta di Svatopluk il papa nell'880 eresse la diocesi di Nitra, e ne nomin\u00f2 vescovo Wiching, sottomettendolo a Metodio arcivescovo \"pannoniensis\" e \"marabensis\"..\nLa guerra.\nQuando nell'881 Carlo il Grosso divenne il solo regnante della Franconia orientale i figli dei vecchi sovrintendenti, Wilhelm ed Engelschalk, iniziarono a cospirare con altri nobili per estromettere Aribo d'Austria (850circa-909), il margravio che Ludovico aveva nominato perch\u00e9 venisse sorvegliata la frontiera del regno affacciata sul Danubio. Aribo si rivolse sia a Carlo che Svatopluk per ricevere aiuto e a questi arriv\u00f2 a lasciare il figlio in ostaggio purch\u00e9 lo aiutasse.\nSvatopluk accett\u00f2 e i suoi uomini ben presto catturarono il secondogenito di Engelschalk che, su ordine dello stesso Svatopluk venne mutilato, i restanti figli ribelli si sottomisero a Carlo e andarono sotto gli ordini di Arnolfo di Carinzia, figlio di Carlomanno, che in quel periodo governava la Pannonia. Questa notizia spinse Svatopluk a chiedere ad Arnolfo di mandarli via, ma questi rifiut\u00f2 e Svatopluk rispose con un'invasione. A questo scontro fra franchi e moravi si aggiunsero i Bulgari che invasero la Moravia e nell'881, secondo gli \"Annales iuvavenses\" la regione di Vienna venne invasa dagli ungheresi e non \u00e8 chiaro se furono assoldati da Svatopluk o da Arnolfo perch\u00e9 gettassero ulteriore scompiglio. Questa guerra continu\u00f2 fino all'884 portando grande devastazione nella Pannonia ad est della R\u00e1ba, e alla fine fu Carlo il Grosso ad intervenire e decidere di riconoscere Svatopluk come uno dei propri uomini ricevendolo a Kaumberg dove egli gli promise fedelt\u00e0. Svatopluk promise altres\u00ec che non avrebbe pi\u00f9 invaso, vita natural durante, i territori di Carlo, mentre questi lo riconobbe come principe del proprio regno. L'anno seguente un trattato di pace venne siglato anche fra Svatopluk ed Arnolfo.\nI conflitti interni e l'ultima guerra.\nMetodio, che pare fosse nel seguito di Svatopluk a Kaumberg mor\u00ec nell'885 e nei suoi ultimi giorni indic\u00f2 Gorazd, uno dei suoi discepoli moravi, come il pi\u00f9 meritevole a succedergli. Egli non fece in tempo a sottoporre la propria candidatura alla Santa Sede che il vescovo di Nitra, Wiching, si precipit\u00f2 a Roma, egli persuase papa Stefano V che Metodio non aveva mai seguito le direttive di Giovanni VIII sull'uso della lingua slava nella liturgia e ne scatur\u00ec la totale proibizione dell'uso dello slavo nella liturgia. Il papa scrisse anche Svatopluk ingiungendogli di aggiungere la locuzione \"Filioque\" nel Credo e sollecitandolo ad abbandonare pratiche tipiche della Chiesa bizantina come il digiuno del sabato. Quando Wiching torn\u00f2 da Roma, Svatopluk chiam\u00f2 i discepoli di Metodio, fra cui Gorazd e Clemente di Ocrida perch\u00e9 accettassero di sottomettersi alle direttive papali e quando questi rifiutarono Svatopluk permise a Wiching di agire a mano libera contro di loro. Alcuni di loro vennero messi in prigione ed altri, come Naum di Ocrida vennero venduti come schiavi, l'espulsione dei discepoli di Metodio segn\u00f2 la fine della liturgia in lingua slava nell'Europa centrale. Gli esiliati trovarono asilo presso il Primo impero bulgaro dove poterono continuare il proprio lavoro.\nNella lettera \"Quia te zelo\" il papa chiama Svatopluk \"rex slavorum\" (re degli slavi) e anche se le fonti contemporanee, come gli annali di Fulda, non riconoscono tale titolo, il cronista Regino di Pr\u00fcm nel primo X secolo chiama Svatopluk \"rex Marahensium Sclavorum\" (re degli slavi di Moravia) fornendo una fonte indipendente che pu\u00f2 suggerire che egli detenesse davvero tale titolo.\nNell'887 Arnolfo divenne sovrano della Franconia orientale e i due s'incontrarono nella non meglio identificata localit\u00e0 di \"Omuntesperch\" nell'inverno dell'890, all'incontro Svatopluk gli rifer\u00ec che il papa desiderava che Arnolfo invadesse l'Italia per proteggere la Santa Sede e secondo Regino di Pr\u00fcm Arnolfo, in virt\u00f9 di un trattato cedette a Svatopluk il ducato di Boemia.\nSecondo gli annali di Fulda nell'891 Arnolfo sped\u00ec il margravio Aribo perch\u00e9 fra i loro due regni fosse rinnovata la pace, ma Svatopluk decise di rompere i patti ed Arnolfo diede il via ad un'invasione. Arnolfo si incontr\u00f2 con Braslav, duca di Pannonia lungo la Sava e quindi organizz\u00f2 un esercito formato da franchi, bavari, alamanni e ungheresi. L'invasione part\u00ec nell'892, ma non ebbe buon esito e la guerra continu\u00f2 fino all'894 anno della morte di Svatopluk.\nSvatopluk ebbe due figli da una o pi\u00f9 mogli ugualmente ignote:\nUn terzo gli \u00e8 attribuito da alcune fonti:"}
{"id": "5716632", "revid": "458502", "url": "https://it.wikipedia.org/wiki?curid=5716632", "title": "Queen Elizabeth National Park", "text": ""}
{"id": "5716636", "revid": "834", "url": "https://it.wikipedia.org/wiki?curid=5716636", "title": "Obernburg", "text": ""}
{"id": "5716642", "revid": "287204", "url": "https://it.wikipedia.org/wiki?curid=5716642", "title": "White Lies (album)", "text": ""}
{"id": "5716644", "revid": "1924342", "url": "https://it.wikipedia.org/wiki?curid=5716644", "title": "White Lies (disambigua)", "text": ""}
{"id": "5716647", "revid": "287204", "url": "https://it.wikipedia.org/wiki?curid=5716647", "title": "White Lies (film)", "text": ""}
{"id": "5716648", "revid": "287204", "url": "https://it.wikipedia.org/wiki?curid=5716648", "title": "White Lies (singolo)", "text": ""}
{"id": "5716650", "revid": "110157", "url": "https://it.wikipedia.org/wiki?curid=5716650", "title": "Primi ministri di S\u00e3o Tom\u00e9 e Pr\u00edncipe", "text": "Lista dei Primi ministri di S\u00e3o Tom\u00e9 e Pr\u00edncipe dal 1974, data di istituzione dell'ufficio, all'attualit\u00e0."}
{"id": "5716651", "revid": "729019", "url": "https://it.wikipedia.org/wiki?curid=5716651", "title": "Nazionale Under-19 di football americano della Svezia", "text": "La Nazionale di football americano Under-19 della Svezia \u00e8 la selezione maschile di football americano della SAFF, che rappresenta la Svezia nelle varie competizioni ufficiali o amichevoli riservate a squadre nazionali Under-19.\nConfronti con le altre Nazionali.\nQuesti sono i saldi della Svezia nei confronti delle Nazionali incontrate."}
{"id": "5716652", "revid": "287204", "url": "https://it.wikipedia.org/wiki?curid=5716652", "title": "Yi Xing (disambigua)", "text": ""}
{"id": "5716660", "revid": "830939", "url": "https://it.wikipedia.org/wiki?curid=5716660", "title": "Fradique de Menezes", "text": "\u00c8 stato Presidente di S\u00e3o Tom\u00e9 e Pr\u00edncipe dal settembre 2001 al luglio 2003 e nuovamente dal luglio 2003 al settembre 2011.\nNel periodo 1986-1987 \u00e8 stato Ministro degli affari esteri."}
{"id": "5716674", "revid": "110157", "url": "https://it.wikipedia.org/wiki?curid=5716674", "title": "Basilica di Santa Trofimena", "text": "La basilica di Santa Trofimena \u00e8 il principale monumento religioso di Minori. Con le sue peculiarit\u00e0 artistiche e costruttive, questa basilica contribuisce a valorizzare ulteriormente il settore che riguarda l'architettura sacra del secolo XVIII in costiera amalfitana.\nStoria.\nL'importanza della chiesa di Minori \u00e8 dovuta alla presenza delle reliquie di santa Trofimena, giovanetta martire di Patti in Sicilia di cui si occupano le cronache medievali e vari scritti del nostro tempo. Le sacre ossa furono rinvenute sulla spiaggia, come vuole la tradizione, circa nei secoli VII o VIII e depositate in un tempietto non lontano dal lido all'uopo costruito. Nel 987 Minori divent\u00f2 sede vescovile e fu eretta una cattedrale al centro dell'area urbana.\nAlle soglie del XVIII secolo il deperimento architettonico della cattedrale convinse la popolazione ad abbattere completamente l'edificio e riedificarne uno nuovo. I lavori iniziarono nel 1747 e si conclusero all'inizio del secolo successivo.\nDal 1910 la basilica ha il rango di basilica minore.\nLa struttura.\nLa struttura della nuova chiesa, soggetta nei secoli seguenti ad opportuni interventi di restauro, \u00e8 rimasta immutata fino ai nostri giorni: in stile neoclassico, a croce latina, essa si contraddistingue per l'eleganza delle sue linee decorative e per la sua maestosit\u00e0 architettonica, ulteriormente amplificata dall'abbondanza di luce e dalla ricchezza dell'ornamento a stucchi. La facciata principale si presenta rivolta verso il mare, da cui la chiesa dista poche decine di metri. Nella parte inferiore della facciata si aprono quattro nicchie, nelle quali sono state allogate le statue degli evangelisti Luca, Marco, Matteo e Giovanni. A sinistra della facciata si erge il campanile: di stile neoclassico, \u00e8 a pianta quadrangolare.\nL'interno della chiesa viene suddiviso in tre navate da robusti pilatri, quattro per ogni lato, decorato con lesene e capitelli di stile composito e rivestiti di marmo. Dell'antico tempio restano evidenti due absidi, mutili, all'esterno della presenza basilica.\nLa zona sottostante il presbiterio costituisce l'attuale cripta di Santa Trofimena, a cui si accede da due rampe di scale ricurve situate rispettivamente ai lati estremi del presbiterio stesso. La cripta rappresenta un esempio di nitido stile barocco ed \u00e8 lunga 13,60 m e larga 8, 50 m. Sotto l'altare vi \u00e8 un'urna di marmo che conserva i resti mortali della Santa. La cripta \u00e8 quindi il centro convergente della vita spiriturale e della religiosit\u00e0 minorese."}
{"id": "5716675", "revid": "281944", "url": "https://it.wikipedia.org/wiki?curid=5716675", "title": "Lista dei censori romani", "text": ""}
{"id": "5716678", "revid": "281944", "url": "https://it.wikipedia.org/wiki?curid=5716678", "title": "Lista delle missioni dello Space Shuttle", "text": ""}
{"id": "5716681", "revid": "41824", "url": "https://it.wikipedia.org/wiki?curid=5716681", "title": "Variazioni rococ\u00f2", "text": ""}
{"id": "5716684", "revid": "1573940", "url": "https://it.wikipedia.org/wiki?curid=5716684", "title": "Pieve di San Geminiano", "text": "La pieve di San Geminiano, nota anche come pieve di Vicofertile, \u00e8 un luogo di culto cattolico dalle forme romaniche situato in via Roma 86 a Vicofertile, piccola frazione alle porte di Parma, in provincia e diocesi di Parma; appartiene al gruppo delle pievi parmensi.\nStoria.\nL'originario luogo di culto, sviluppato su una pianta a tre navate con abside centrale, fu edificato probabilmente nel IX secolo; di esso si conservano solo le antiche fondamenta.\nAll'inizio del XIII secolo la chiesa, collocata lungo la via Francigena, fu completamente ricostruita mantenendo l'impianto originario, ma aggiungendo due absidi al termine delle navate laterali; furono anche realizzati i pilastri a fascio interni, le arcate a tutto sesto, il portale e le finestre strombate.\nLa pieve fu menzionata per la prima volta nel 1230 nel \"Capitulum seu Rotulus Decimarum\" della diocesi di Parma.\nNel XIV secolo furono compiute alcune modifiche alla facciata, cui furono aggiunti il rosone, la fascia sottogronda e i tre pinnacoli.\nA partire dal 1677 la chiesa fu completamente ristrutturata in forme barocche, sopraelevando i pavimenti, intonacando le pareti, sostituendo le capriate lignee di copertura con una serie di volte a crociera e aprendo ampie finestre; nel 1680 fu edificata la cappella destra dedicata al rosario e l'anno seguente fu realizzato l'altare maggiore; nel 1688 fu costruito un nuovo campanile, abbattendo l'abside al termine della navata sinistra; nel 1690 fu aggiunta la cappella sinistra intitolata all'angelo custode sul luogo della torre campanaria medievale.\nTra il 1909 e il 1910 la pieve fu sottoposta a importanti lavori di ristrutturazione, volti a riportare alla luce il suo aspetto romanico, su progetto dell'architetto Lamberto Cusani; il cantiere fu riavviato nel 1926 e completato nel 1930, abbattendo le cappelle laterali seicentesche, eliminando tutti i decori barocchi e riscoprendo gli antichi capitelli romanici.\nTra il 1982 e il 1983 il campanile, danneggiato da un fulmine, fu interamente restaurato.\nNel 1997 fu demolita la grotta di Lourdes nella navata laterale, mentre l'anno seguente furono aggiunti un nuovo altare maggiore e l'ambone.\nTra il 2004 e il 2006 la chiesa fu sottoposta a un intervento di restauro conservativo, riguardante la facciata, i fianchi laterali, il tetto e il campanile; nel 2011 furono inoltre restaurati i basamenti dei pilastri a fascio.\nDescrizione.\nLa pieve si sviluppa su una pianta a tre navate, con ingresso a ovest e presbiterio absidato a est; il campanile si innalza in corrispondenza dell'antica abside della navata sinistra.\nLa facciata a capanna, interamente rivestita in arenaria a fasce alternate di colorazione pi\u00f9 scura e pi\u00f9 chiara, \u00e8 suddivisa verticalemente da lesene che si elevano su un basamento; al centro \u00e8 collocato l'ampio portale d'accesso strombato, inquadrato da due piedritti e sormontato da una lunetta ad arco a tutto sesto; pi\u00f9 in alto si apre l'ampio rosone strombato, delimitato da una larga cornice modanata in laterizio; in sommit\u00e0 si allungano una fascia ad archetti pensili e un motivo ad archetti intrecciati in cotto; a coronamento si ergono nel mezzo e alle due estremit\u00e0 tre guglie piramidali.\nI fianchi, rivestiti a fasce in continuit\u00e0 con la facciata, sono scanditi da undici lesene collegate in sommit\u00e0 da una serie di archetti pensili; ogni lato \u00e8 illuminato da tre monofore strombate ad arco a tutto sesto.\nDal retro aggettano le due absidi della navata centrale e di quella laterale destra, scandite da lesene collegate da arcate a tutto sesto; in sommit\u00e0 si allungano dei motivi ad archetti intrecciati in cotto. In corrispondenza dell'abside sinistra, abbattuta nel 1688, si eleva su tre ordini decorati con lesene sugli spigoli il campanile barocco in laterizio; i due livelli inferiori sono illuminati da finestrelle rettangolari delimitate da cornici modanate in rilievo; la cella campanaria si affaccia sulle quattro fronti attraverso ampie monofore ad arco a tutto sesto, delimitate da lesene doriche; a coronamento si erge tra quattro pinnacoli una piccola cupola a base ottagonale rivestita in rame.\nAll'interno la navata centrale, coperta da una serie di volte a crociera intonacate, \u00e8 suddivisa dalle laterali da tre pilastri a fascio medievali, rivestiti con un'alternanza di mattoni e pietre; i capitelli romanici in pietra, risalenti al XIII secolo, sono decorati con altorilievi, raffiguranti motivi vegetali e animali, tra cui tralci di vite, frutti, intrecci di foglie, vari uccelli, dragoni e serpenti, oltre a varie figure umane. In controfacciata sopra al portale d'ingresso \u00e8 collocata una lunetta in terracotta dipinta raffigurante un pellegrino, realizzata nel 1999 dallo scultore Stefano Volta.\nIl presbiterio medievale, lievemente sopraelevato, \u00e8 chiuso superiormente da una volta a crociera costolonata databile alla fine del XV secolo; al centro \u00e8 collocato l'altare maggiore del 1998 in granito bianco di Montorfano, mentre su un fianco si trova l'ambone coevo dello stesso materiale; sul fondo l'abside, illuminata da due monofore laterali ad arco a tutto sesto, accoglie un crocifisso in smalto del 1994.\nAl termine della navata destra l'absidiola accoglie il tabernacolo in pietra scolpita.\nL'elemento di maggior pregio \u00e8 la vasca battesimale, che, realizzata tra la fine del XII secolo e l'inizio del XIII, \u00e8 posizionata su un piedistallo nella prima campata della navata sinistra; costituita da un blocco unico in marmo cipollino giallo, presenta una serie di altorilievi, raffiguranti cinque uomini in processione, che alludono al pellegrinaggio; vi si trovano le rappresentazioni di due uomini con ceri penitenziali, un sacerdote indicante la Trinit\u00e0 affiancato da un assistente che regge il Vangelo e infine un chierico che sostiene un turibolo e una croce astile."}
{"id": "5716686", "revid": "123327980", "url": "https://it.wikipedia.org/wiki?curid=5716686", "title": "Antonino Barraco", "text": "Nella lunga carriera (ha giocato fino a 53 anni) ha totalizzato complessivamente 30 presenze e 8 reti in Serie B, tutte con il .\n\u00c8 il miglior realizzatore nella storia del Trapani Calcio, con 81 reti realizzate (74 in campionato, 6 in Coppa Italia ed un goal nei play-off) tra la Serie C1, la Serie C2 e la Serie D..\nCarriera.\nGiocatore.\nClassica mezzapunta di talento, dopo aver giocato nelle giovanili del Marsala esordisce in Promozione con il Lumezzane nella stagione 1981-1982, per poi passare al , con cui nella stagione 1982-1983 e nella stagione 1983-1984 gioca nel Campionato Interregionale. Nel 1984 passa allo Scicli, con cui nella stagione 1984-1985 disputa 29 partite in Interregionale segnando 7 reti; l'anno successivo va invece a segno per 8 volte in 27 presenze, stesso bilancio che mantiene anche nella stagione 1986-1987. Nella stagione 1987-1988 arriva invece in doppia cifra, realizzando 12 reti in 28 presenze. Dopo quattro stagioni lascia lo Scicli, con cui ha realizzato in totale 35 reti in 111 presenze in campionato, per passare all'Acireale, con cui vince il campionato segnando 8 reti in 32 presenze; rimane ad Acireale anche per la stagione 1989-1990, disputata in Serie C2. All'et\u00e0 di 25 anni esordisce quindi tra i professionisti, segnando 3 reti in 28 presenze ed ottenendo una promozione in Serie C1. Nel 1990 scende di categoria e si accasa al Trapani, con cui nella stagione 1990-1991 arriva secondo in Interregionale dietro al Gangi, segnando 7 reti in 32 presenze; ottiene un secondo posto anche nella stagione 1991-1992, nella quale va a segno 11 volte in 31 incontri. Nel corso di questa stagione arriva inoltre al Trapani l'allenatore Ignazio Arcoleo (che sostituisce a campionato iniziato Lino De Petrillo), con cui nella stagione 1992-1993 i siciliani vincono il Campionato Nazionale Dilettanti, e Barraco \u00e8 capocannoniere con 24 reti in 33 presenze; nella stagione 1993-1994 i granata vincono il secondo campionato consecutivo, passando cos\u00ec dalla Serie C2 alla Serie C1, grazie anche alle 14 reti in 29 presenze di Barraco, che \u00e8 il miglior marcatore stagionale della sua squadra. Nella stagione 1994-1995 la squadra, sempre allenata da Arcoleo, arriva quarta in classifica nel campionato di Serie C1 e perde la semifinale playoff contro il Gualdo; Barraco chiude la stagione con 11 reti in 31 presenze, a cui aggiunge un'ulteriore rete nella partita di andata contro il Gualdo.\nNel giugno del 1995 lascia dopo cinque stagioni consecutive il Trapani e scende di categoria accasandosi in Serie C2 al Catania, con cui inizia quindi la stagione 1995-1996; dopo aver segnato 2 reti in 19 presenze in quarta serie, nel marzo del 1996 si trasferisce in Serie B al Palermo, allenato dal suo ex allenatore Ignazio Arcoleo; qui, conclude la stagione 1995-1996 mettendo a segno 4 reti in 11 presenze nel campionato cadetto, nel quale esordisce all'et\u00e0 di 32 anni, segnando inoltre una rete all'esordio, contro il Brescia. Viene riconfermato dai rosanero (sempre allenati da Arcoleo, che poi verr\u00e0 sostituito a stagione in corso da Giampiero Vitali) anche per la stagione 1996-1997, giocata sempre in seconda serie. Durante l'annata Barraco disputa in totale 19 partite di campionato nelle quali realizza 4 reti; a fine anno i rosanero retrocedono in Serie C1, e l'attaccante siciliano cambia maglia tornando dopo 13 anni al Marsala, in Serie C2. Nel suo primo anno realizza 8 reti in 32 presenze, vincendo il campionato ed ottenendo quindi la seconda promozione in Serie C1 della sua carriera dopo quella di quattro anni prima col Trapani; rimane a Marsala anche nella stagione 1998-1999, al termine della quale la squadra si salva ai playout; in stagione Barraco realizza 6 reti in 29 presenze.\nDopo due anni al Marsala fa ritorno al Palermo, con cui nella stagione 1999-2000 disputa il campionato di Serie C1; nel corso della stagione segna anche una rete in Coppa Italia, il 15 settembre 1999 nella sconfitta casalinga per 3-1 contro la Sampdoria, formazione di Serie A. A stagione in corso Barraco passa poi al Taranto, in Serie D, campionato che i pugliesi concludono secondi in classifica ad un punto dal Campobasso, venendo comunque ripescati in Serie C2 in estate; con il Taranto Barraco gioca in totale 7 partite e realizza una rete. Anche l'anno seguente rimane in Serie D, questa volta con i siciliani dello Sciacca: con i neroverdi conquista la salvezza segnando 15 reti in 25 partite di campionato, rimanendo svincolato a fine stagione anche a causa del fallimento del club. Nell'estate del 2001 fa ritorno per la terza volta in carriera al Marsala, con cui vince un campionato di Eccellenza. L'anno seguente milita nuovamente in Eccellenza, con Modica e Mazara (con cui finisce la stagione); nel 2003 gioca a Salemi, sempre in Eccellenza. Nella stagione 2003-2004 gioca invece in Serie D, con la maglia del Trapani, dove ritorna a giocare dopo nove anni e segna 7 reti in 23 presenze; milita in Serie D anche nella stagione 2004-2005 col Modica, con cui vince il campionato ottenendo la promozione in Serie C2.\nNel 2005 scende di categoria, venendo tesserato dai ragusani del Pozzallo, con cui termina al terzo posto in classifica il campionato di Promozione, vincendo anche i play-off del proprio girone al termine delle sfide con Gattopardo Palma e Sommatino.\nIn seguito ha giocato in Eccellenza con il Petrosino Marsala, con cui nella stagione 2006-2007 ha segnato 6 reti ed ottenuto un decimo posto in classifica, con conseguente salvezza. Nel 2007 scende nuovamente di categoria e fa ritorno per la quarta volta al Marsala, con cui chiude il campionato di Promozione con una salvezza ai play-out, nei quali sconfigge la Sancataldese; l'anno successivo rimane a Marsala, arrivando terzo in classifica ed ottenendo la promozione in Eccellenza dopo aver eliminato Valderice ed Alcamo nei play-off. Nella stagione 2009-2010 rimane al Marsala, con cui vince il campionato di Eccellenza (con conseguente promozione in Serie D).\nNella stagione 2010-2011 e nella stagione 2011-2012 ha giocato in prestito nella Marian Strasatti), squadra marsalese militante nel campionato di Promozione; in particolare, nella prima stagione ha ottenuto un quarto posto in classifica e perso la semifinale play-off contro il Riviera Marmi Custonaci, mentre nella seconda \u00e8 stato ceduto a campionato in corso al Campobello di Mazara, militante a sua volta in Promozione e con cui ha ottenuto la salvezza. Dopo i due anni di prestito \u00e8 tornato per la quinta ed ultima volta in carriera a vestire la maglia del Marsala (con cui ha giocato per complessive nove stagioni), chiudendo il campionato di Eccellenza con la salvezza dopo la vittoria nei play-out contro il Parmonval.\nNella stagione 2013-2014 ha giocato con la maglia del Borgata Terrenove in Prima Categoria, vincendo il campionato; \u00e8 stato riconfermato anche per la stagione 2014-2015, giocata in Promozione. A stagione in corso \u00e8 inoltre diventato allenatore della squadra, mantenendo comunque anche il ruolo di giocatore; a fine anno la squadra si \u00e8 piazzata al nono posto in classifica, ottenendo quindi la salvezza; i biancorossi arrivano inoltre alle semifinali della fase regionale di Coppa Italia.\nNella stagione 2015-2016 dopo undici mesi di inattivit\u00e0 viene ingaggiato in Prima Categoria nella Libertas Marsala ad aprile 2016, giocando da titolare due delle ultime tre giornate di campionato, che consentono alla squadra di salvarsi evitando i play-out.\nIl 7 aprile 2017 dopo 11 mesi di inattivit\u00e0 viene ingaggiato per le ultime 3 partite del campionato di Promozione dal Cinque Torri Trapani, con cui segna una rete all'esordio, chiudendo poi la stagione con 4 reti in 2 presenze.\nAllenatore.\nNella sua ultima stagione da calciatore ha anche allenato la squadra Juniores del Borgata Terrenove.\nNella stagione 2014-2015 ha invece allenato la prima squadra, in Promozione.\nNella stagione 2016-2017 \u00e8 un allenatore del settore giovanile della Polisportiva Boeo di Marsala, allenando sotto la sua esperienza i piccoli delle classi 2005 e 2009."}
{"id": "5716693", "revid": "729019", "url": "https://it.wikipedia.org/wiki?curid=5716693", "title": "Stazione di Alghero (1889)", "text": "La stazione di Alghero era una stazione ferroviaria situata nell'area del porto di Alghero, originario capolinea della ferrovia per Sassari.\nStoria.\nLa stazione fu costruita a fine Ottocento in contemporanea alla linea ferroviaria a scartamento ridotto tra Sassari e Alghero ad opera della Strade Ferrate Secondarie della Sardegna, venendo attivata con essa il 1\u00ba aprile 1889. Le SFSS saranno anche il primo gestore della stazione, mantenendo tale ruolo sino al 1921, anno in cui impianto e ferrovia passeranno sotto l'amministrazione delle Ferrovie Complementari della Sardegna, a cui subentreranno le Strade Ferrate Sarde nel 1941.\nNel secondo dopoguerra le sorti della stazione (situata nell'area portuale algherese, all'epoca in fase di potenziamento) vennero a intrecciarsi con quelle legate allo sviluppo turistico e urbanistico della citt\u00e0: la conseguenza fu la richiesta di arretrare il capolinea ferroviario in una zona pi\u00f9 periferica, nel quartiere della Pietraia, richiesta divenuta esecutiva con il decreto ministeriale numero 48 del 12 gennaio 1970.\nDopo che a met\u00e0 di quel decennio fu attivata la nuova stazione di Sant'Agostino, in cui furono realizzate anche le infrastrutture per il servizio merci e per il rimessaggio dei rotabili, lo scalo di Alghero fu ampiamente ridimensionato nell'estate del 1981, con lo smantellamento di tutti gli edifici dell'impianto e di gran parte dell'infrastruttura ferroviaria presente. Tuttavia tali lavori di demolizione non portarono alla chiusura immediata dell'impianto, che fu riconfigurato come fermata terminale dotata del solo binario di corsa e di un edificio mobile per i servizi di biglietteria.\nIn questa configurazione l'originaria stazione di Alghero continu\u00f2 la sua attivit\u00e0 sino al 5 aprile 1988, data in cui il servizio ferroviario tra l'impianto e la stazione di Sant'Agostino (ribattezzata nei decenni successivi in \"Alghero\") venne definitivamente soppresso e rimpiazzato da autolinee sostitutive. L'impianto venne poi completamente smantellato nell'ottica dei lavori di riqualificazione del lungomare di Alghero.\nStrutture e impianti.\nLa stazione \u00e8 stata completamente smantellata dopo la sua chiusura e non permangono tracce della sua presenza nell'area del lungomare Barcellona.\nPer tutto il periodo in cui fu attivo l'impianto aveva configurazione di scalo terminale essendo il capolinea algherese della ferrovia per Sassari: sino al 1981 presentava caratteristiche di stazione, e dinanzi al fabbricato viaggiatori era dotato di tre binari tronchi, che come gli altri presenti nell'impianto avevano scartamento di 950 mm. Il binario uno era dotato di banchina, ed era quello normalmente in uso per il servizio viaggiatori; si trattava inoltre del binario di corretto tracciato, ed il suo fine corsa coincideva con l'asse estremo di stazione e ferrovia. Sempre da questo binario se ne diramava uno passante subito dopo il fabbricato viaggiatori in direzione Sassari, all'altezza dello scalo merci della stazione: quest'ultimo, situato sul lato mare, era servito dal secondo dei binari del fascio viaggiatori, il quale si affiancava ad un piano caricatore e al magazzino merci dell'impianto. Lo stesso binario proseguendo in direzione Sassari attraversava la piattaforma girevole della stazione terminando nel capannone delle rimesse rotabili, servite da un secondo tronchino che si distaccava sempre dal secondo binario. Nell'area depositi erano presenti altri locali di servizio, raggiunti da un ulteriore binario tronco.\nLo scalo era dotato di un fabbricato viaggiatori, il quale riprendeva in origine le linee degli edifici passeggeri di prima classe delle SFSS, e che fu poi modificato nel secondo dopoguerra. Si trattava di un edificio a pianta rettangolare con sviluppo su due piani pi\u00f9 tetto a falde, avente sei luci di apertura sul piazzale binari. Oltre ad ospitare i vari servizi all'utenza, nell'edificio veniva gestito il traffico ferroviario della stazione ad opera del locale Dirigente Movimento. A fianco del fabbricato viaggiatori si trovava un ulteriore edificio ospitante i servizi igienici dell'impianto.\nDall'estate 1981 l'impianto fu trasformato in fermata terminale, dopo la demolizione avvenuta in quei mesi di tutti i binari ad eccezione di quello di corsa, del fabbricato viaggiatori, delle strutture dello scalo merci e dei depositi ferroviari. Il fine corsa fu leggermente arretrato, e la fermata fu approntata con la realizzazione di due nuove banchine ai lati del binario, leggermente rialzate rispetto al livello stradale. Alle spalle del nuovo asse estremo fu posizionato un edificio mobile, ospitante in particolare la nuova biglietteria dell'impianto.\nMovimento.\nLa stazione nella sua quasi centenaria attivit\u00e0 fu capolinea delle relazioni con Sassari svolte dalle SFSS e in seguito da FCS e SFS. Oltre al capoluogo turritano lo scalo era collegato con la stazione di Olmedo e con i vari scali intermedi posti lungo il tragitto.\nServizi.\nPer la maggior parte della storia dell'impianto i servizi all'utenza furono ospitati nel fabbricato viaggiatori, il quale comprendeva una biglietteria a sportello ed una sala d'attesa; le ritirate erano invece ospitate in un edificio a parte. Negli ultimi sette anni di attivit\u00e0 dello scalo, privato dei suoi fabbricati, rimase attiva la sola biglietteria a sportello, ospitata in un locale prefabbricato."}
{"id": "5716694", "revid": "125858870", "url": "https://it.wikipedia.org/wiki?curid=5716694", "title": "Scott Evans (attore)", "text": "Biografia.\nCresciuto a Sudbury nel Massachusetts, Scott \u00e8 figlio del dentista Bob Evans e della ballerina Lisa Capuano, met\u00e0 italiana e met\u00e0 irlandese, la quale interpreta sua madre nella soap opera \"Una vita da vivere\". Ha due sorelle, Carly e Shanna, e un fratello pi\u00f9 grande, l'attore Chris Evans. Ha studiato teatro all'universit\u00e0 di New York. \u00c8 il fratello minore dell'attore Chris Evans e nipote del politico Mike Capuano\nEvans \u00e8 apertamente gay.\nCarriera.\nHa iniziato a recitare nel ruolo del poliziotto Oliver Fish nella soap opera \"Una vita da vivere\" dal 15 gennaio 2008. Ha ottenuto un ruolo in alcuni episodi della soap opera \"Sentieri\" nei panni di Trey nello stesso anno e ha recitato nel ruolo di Woody Sage nella puntata \"Affari di cuore\" del 22 giugno 2008 della serie \"\". Scott ha anche recitato nel ruolo di Chad nel film \"I Love Shopping\".\nNel luglio 2009, il suo personaggio, Oliver Fish, ha intrecciato una relazione con un altro uomo chiamato Kyle Lewis, i cui panni sono vestiti da Brett Claywell. Il pilot ha riscontrato un maggior impatto quando l'attrice Patricia Mauceri, che ha recitato nella soap opera dal 1995, \u00e8 stata licenziata in seguito al suo rifiuto di recitare una parte che fosse consenziente a questa relazione a causa delle sue personali obiezioni religiose."}
{"id": "5716695", "revid": "1543377", "url": "https://it.wikipedia.org/wiki?curid=5716695", "title": "Griffo", "text": "Biografia.\nFra il 1996 e il 1997 esegue i disegni per gli album del ciclo \"Cinjis Qan\" con la sceneggiatura di Patrick Cothias e pubblicati dalla casa editrice francese Gl\u00e9nat (casa editrice).\nIl 14 maggio 2009, per l'insieme delle sue opere gli viene riconosciuto il titolo di \"cavaliere delle arti e delle lettere\" da parte del Ministero della cultura francese.\nOpere.\nFumetti.\nIn Italia sono stati pubblicati:\nCiclo: Gengis Khan\npubblicati in Italia nel Volume: \"Historica - Gengis Khan - Il giovane Temujin\", (Mondadori 2013) ISBN 9788877599100\nCiclo: Empire USA\npubblicati in Italia nel Volume: \"EmpireUSA - Attacco all'America\", (Mondadori Comics, 2014) ISBN 9788869260414\npubblicati in Italia nel Volume: \"EmpireUSA - I traditori\", (Mondadori Comics, 2014) ISBN 9788869260506\npubblicati in Italia nel Volume: \"EmpireUSA - La colpa e il riscatto\", (Mondadori Comics, 2014) ISBN 9788869260636"}
{"id": "5716719", "revid": "767487", "url": "https://it.wikipedia.org/wiki?curid=5716719", "title": "Urla silenziose", "text": "Urla silenziose (\"Eden\") \u00e8 un film del 2012 diretto da Megan Griffiths incentrato sul tema della tratta delle bianche al confine tra Messico e USA e tratto da una storia vera.\nNel 2020, l'organizzazione non-profit Breaking out annunci\u00f2 di aver investigato sulla storia di Chong Kim, la vera protagonista dei fatti, e concluse che era falsa e inventata con scopo di truffare le organizzazioni caritatevoli. Promisero azioni legali contro di lei.\nTrama.\nHyun Jae \u00e8 un'adolescente coreano-americana, che dal 1994 vive in New Mexico con i genitori immigrati e lavora nel negozio del padre. Una sera, in un locale, Jae incontra un bel ragazzo in uniforme da vigile del fuoco e si fa accompagnare a casa da lui, ma mentre \u00e8 in auto si accorge che l'uomo \u00e8 un impostore: cerca di fuggire, ma viene catturata e portata via da un complice.\nLa ragazza si sveglia privata degli effetti personali in un deposito di armi nel deserto adibito a dormitorio, governato da uno sceriffo federale corrotto di nome Bob Gault e il suo aiutante Vaughan, un lottatore irascibile e tossicodipendente. Dopo averle confermato i sospetti di essere entrata a far parte di un giro di traffico sessuale, assieme a molte altre ragazze minorenni di altri paesi, Gault la battezza col nome Eden, dal luogo in cui ella viveva, e la minaccia di far del male alla sua famiglia se non collaborer\u00e0.\nDopo averle fatto girare video per adulti, Vaughan la conduce dal suo primo cliente: durante un rapporto orale, Eden lo ferisce e cerca di fuggire urlando aiuto, ma senza successo. Come punizione viene riportata al magazzino e coperta di ghiaccio per diverse ore. Durante la prigionia Eden fa amicizia con una giovane ragazza ispanica, Priscilla, che l'avvisa di non far conoscere la propria et\u00e0 reale al leader dell'organizzazione. Ma, prima che possa spiegare, Priscilla viene portata in una destinazione sconosciuta.\nUn anno dopo, Eden entra nelle dinamiche del traffico del sesso e capisce che ha poco tempo prima che lei non sia pi\u00f9 utile all'organizzazione, in quanto non pi\u00f9 minorenne. Allora tenta di convincere Vaughan e gli confessa che lo stanno costantemente truffando nei loro concerti, Vaughan si rende conto del potenziale di Eden e la prende sotto la sua ala protettiva. Tirandola fuori dal \"campo\" del traffico del sesso le d\u00e0 un lavoro d'ufficio per rispondere alle chiamate dei clienti e le permette di uscire con lui per fare commissioni per l'organizzazione. Inoltre le insegna a fare attenzione a cosa rivela e a considerare il pericolo della polizia, soprattutto di insospettirsi se le chiedono le tariffe in quanto i clienti gi\u00e0 le conoscono. Vaughan le spiega tutta la serie di traffici dell'organizzazione che non si limita solo alla prostituzione ma anche al traffico di droga e ad altri commerci illeciti. Si forma un legame tra i due, con Eden che sta con Vaughan anche quando uccide brutalmente lo sceriffo corrotto Gault, che sostiene l'organizzazione, durante una gita in barca dopo lo smaltimento di due corpi. Vaughan alla fine la porta alla casa di Mario, un uomo che consegna i bambini di alcune delle schiave del sesso e li vende per far guadagnare l'organizzazione. Eden riconosce Mario come l'uomo che l'ha portata al magazzino nel bagagliaio della sua auto e, quindi, si insospettisce ed esplora la sua casa, scoprendo una Priscilla incinta che \u00e8 piacevolmente ignara riguardo alla sorte del suo bambino non ancora nato. Eden esce visibilmente turbata. Vaughan comprende che Eden nella casa ha visto troppo e la mette alla prova per capire la sua fedelt\u00e0 per cui la costringe quasi a giustiziare una delle lavoratrici del sesso, fermandola solo all'ultimo secondo.\nQuando Eden e Vaughan tornano al magazzino, gli viene detto che uno dei loro uomini ha tradito l'organizzazione e che hanno bisogno di trasferirsi. Qualche tempo prima Eden aveva ricevuto una telefonata per un appuntamento in cui le si chiedeva il prezzo. Eden intuisce che si tratta di polizia ma non dice niente. Tutti i lavoratori del sesso sono imballati in furgoni e le loro cose sono bruciate e smaltite, Eden e Vaughan vanno in una casa sicura per raccogliere ci\u00f2 di cui hanno bisogno prima del viaggio. Vaughan rivela a Eden che si stanno trasferendo a Dubai. Eden decide quindi che \u00e8 arrivato il momento della sua fuga. Prende il tubo di cristallo di meth di Vaughan dal tavolo e lo spruzza con la soluzione di pulizia da banco. Quando Vaughan torna, le dice che non deve preoccuparsi di Dubai e che sono soci, inizia a usare il suo tubo di cristallo, comincia a soffocare e muore. Eden poi taglia il suo braccialetto di posizione dalla caviglia e va a casa di Mario dove prova a comprare Priscilla ma senza fortuna. Allora gli chiede di poterla vedere ed ottiene una visita di cinque minuti. Nel tragitto Eden gli inietta una dose mortale. Eden, correndo nella stanza di Priscilla, le rivela che la sua bambina \u00e8 stata venduta e che se ne devono andare. Partono per il deserto fino a raggiungere un telefono a pagamento, dove Eden chiama sua madre.\nProduzione.\nEden \u00e8 stato prodotto da Centripetal Films e girato nello stato di Washington, nell'estate del 2011, con un finanziamento in gran parte locale della Washington Filmworks, un'organizzazione non-profit governativa che fornisce il supporto finanziario per film prodotti nello Stato di Washington. L'idea del film \u00e8 nata quando lo sceneggiatore Richard B. Phillips contattat\u00f2 Chong Kim dopo aver letto un articolo di giornale circa il suo conto ... un anello interno di traffico di esseri umani.\nPhillips ha poi proposto l'idea di scrivere una sceneggiatura basata sulla storia di Kim. Kim ha accettato, e si misero a scrivere una storia per il film, che fu poi trasformata in una sceneggiatura da Phillips. Plank poi assunse Megan Griffiths per revisionarla e pi\u00f9 tardi per dirigere il film.\nDistribuzione in Italia.\nIn Italia, il film \u00e8 stato distribuito in DVD con il nome \"Eden\", ma la distribuzione sui vari canali televisivi \u00e8 avvenuta con il titolo originale.\nAccoglienza.\nCritica.\nEden ha un punteggio di 82% su Rotten Tomatoes basato su 33 recensioni. Robert Abele del Los Angeles Times ha detto che il film, \"non \u00e8 mai inferiore a intrigante, ma piuttosto che sentimentalmente asseconda una facile indignazione, o si concede una rivoltante eccitazione di donne in difficolt\u00e0, il film - basato su una storia vera, ha preso piede a met\u00e0 degli anni '90\""}
{"id": "5716724", "revid": "149485", "url": "https://it.wikipedia.org/wiki?curid=5716724", "title": "Mojo (rivista)", "text": ""}
{"id": "5716725", "revid": "344503", "url": "https://it.wikipedia.org/wiki?curid=5716725", "title": "Star Trek Beyond", "text": "Star Trek Beyond \u00e8 un film del 2016 diretto da Justin Lin.\nSi tratta della tredicesima pellicola del franchise fantascientifico di \"Star Trek\" ideato da Gene Roddenberry e il terzo film della serie reboot. Fanno parte del cast Chris Pine, Zachary Quinto, Simon Pegg, Karl Urban, Zoe Saldana, John Cho e Anton Yelchin, che riprendono i rispettivi ruoli dai precedenti film, ai quali si aggiungono Idris Elba e Sofia Boutella nei ruoli rispettivamente di Krall e di Jaylah.\nTrama.\nDopo tre anni del suo viaggio quinquennale, la nave stellare della Federazione USS \"Enterprise\" fa tappa alla gigantesca base stellare di Yorktown. Nei tre anni di servizio, il capitano Kirk inizia a perdere lo spirito d'avventura non trovando uno scopo nella missione e pianifica di diventare vice ammiraglio della Flotta e lasciare il comando a Spock, il quale ha da poco rotto la relazione con Uhura. Spock riceve anche la notizia dai vulcaniani che l'ambasciatore Spock, la sua controparte anziana proveniente dalla linea temporale primaria, \u00e8 morto.\nA Yorktown viene recuperata una capsula di salvataggio contenente Kalara, la quale chiede aiuto affermando che la sua nave si \u00e8 schiantata su un pianeta nascosto in una vicina nebulosa inesplorata. L'\"Enterprise\" parte per soccorrere l'equipaggio di Kalara, ma appena giunti ad Altamid, il pianeta alieno, scoprono di essere caduti in una trappola: la nave viene violentemente attaccata da un potentissimo sciame di navi aliene sconosciute. Il malvagio leader dello sciame, Krall, si inoltra nella nave danneggiata per recuperare l'Abronath, un manufatto alieno recuperato da Kirk in una precedente missione. Non trovando quello che cerca, Krall e i suoi sgherri rapiscono numerosi membri dell'equipaggio mentre Kirk e gli altri effettuano un atterraggio d'emergenza lasciando l'\"Enterprise\" a bruciare e distruggersi precipitando su Altamid.\nSul pianeta, Uhura e Sulu vengono raggruppati da Krall in un sito con altri prigionieri mentre Kirk, Chekov e Kalara cercano di raggiungere i resti dell'\"Enterprise\". Qui Kalara si rivela una spia di Krall, ma prima di poter essere catturati, Kirk e Chekov riescono a ucciderla e scappano. Intanto il dottor McCoy rinviene uno Spock ferito e insieme si mettono in cammino per trovare gli altri. Nel frattempo l'ingegnere capo Scott, separato dal resto del gruppo, viene soccorso da Jaylah, un'aliena precipitata da bambina sempre a causa di Krall; la ragazza decide di aiutare Scotty ed i suoi compagni dell'\"Enterprise\".\nEssa vive nella USS \"Franklin\", una piccola nave della Federazione che era stata la prima a superare curvatura 4, quasi un centinaio di anni prima, sotto il comando del capitano Balthazar M. Edison, e considerata scomparsa da molto tempo, a causa, si presume, di un tunnel spazio-temporale. Dopo avere liberato il resto dell'equipaggio dell'\"Enterprise\" sconfiggendo Manas, il luogotenente di Krall, Kirk e gli altri ufficiali della Federazione scoprono che il piano di Krall \u00e8 di scatenare lo sciame su Yorktown per causare il maggior numero di vittime possibili, usando un'antica arma biologica racchiusa nell'Abronath. Krall \u00e8 gi\u00e0 riuscito ad estorcere il manufatto da Syl, una cadetta aliena dell'\"Enterprise\" che lo teneva nascosto all'interno del suo cranio, e l'ha fatta consumare dall'arma biologica per testare le sue capacit\u00e0 distruttive.\nL'equipaggio dell'\"Enterprise\" rimette quindi in sesto la \"Franklin\", e la guida a Yorktown per fermare Krall e il suo sciame. Questo si rivela sensibile alle onde corte emesse da una radio, che costituiscono il legame della loro mente collettiva, e quindi dalla vecchia nave parte una compilation di musica \"classica\" alla stessa frequenza, che disturba l'unione dello sciame e lo porta ad autodistruggersi. Rimasto solo, Krall decide di portare egli stesso l'arma all'interno di Yorktown e di utilizzarla anche a costo della vita. Uhura nel frattempo scopre dai registri della nave che Krall non \u00e8 altri che Balthazar Edison, capitano della \"Franklin\", il quale era rimasto isolato sul pianeta dove scopr\u00ec lo sciame, i droni e un pezzo dell'arma lasciati da una civilt\u00e0 aliena. Lui e i restanti due sopravvissuti dell'equipaggio (ovvero Kalara e Manas) hanno utilizzato l'antica tecnologia che allunga la vita risucchiandola dalle altre forme di vita, sopravvivendo per centinaia di anni pur assumendo fattezze aliene.\nIl desiderio di vendetta di Krall/Edison contro la Federazione \u00e8 dovuto al suo passato: egli, ex marine spaziale pluridecorato, si era sentito sminuito al comando di una pacifica astronave come la \"Franklin\", e per essere stato costretto a lavorare con i popoli alieni nemici per ordine della Federazione, che ritiene inoltre colpevole di averlo abbandonato. Kirk alla fine raggiunge Krall e al termine di una cruenta lotta in quasi assenza di gravit\u00e0, nel centro della sferica Yorktown, riesce a eliminarlo scatenandogli addosso l'arma biologica ed espellendolo poi nello spazio, dove viene consumato da essa. Kirk viene tratto in salvo da McCoy e Spock, al comando di una delle navette aliene monoposto.\nDopo la battaglia, Kirk decide di rinunciare alla carica di vice ammiraglio per poter prendere parte a nuove missioni, Jaylah viene reclutata all'Accademia Stellare mentre Spock, che aveva pensato di lasciare l'equipaggio per unirsi al resto dei vulcaniani a seguito della morte di Spock anziano, si riconcilia con la fidanzata Uhura e decide di rimanere con i suoi amici sulla neo-ricostruita \"Enterprise\"-A.\nProduzione.\nSviluppo.\nNel settembre 2013 J. J. Abrams annuncia di non poter dirigere il film a causa del suo impegno nelle riprese di \"\". Nel maggio 2014 Roberto Orci viene considerato come possibile regista, ma nel dicembre successivo, lo stesso Orci conferma che sar\u00e0 solo produttore della pellicola, e non avr\u00e0 il ruolo di regista n\u00e9 sceneggiatore; allo stesso tempo viene pubblicata la short list dei registi candidati per il progetto, che comprende Edgar Wright, Rupert Wyatt, Morten Tyldum, Daniel Espinosa, Justin Lin e Duncan Jones. Nel tardo dicembre viene annunciato Justin Lin alla regia.\nSceneggiatura.\nInizialmente, nel 2013, lo script viene scritto da Roberto Orci insieme a Patrick McKay e J. D. Payne, senza lo storico collaboratore di Orci, Alex Kurtzman, e con l'aiuto di Joe Cornish. Nel gennaio 2015, con l'abbandono di Orci, Doug Jung e Simon Pegg vengono ingaggiati per riscrivere la sceneggiatura.\nRiprese.\nLe riprese del film sono iniziate il 25 giugno 2015 a Vancouver e successivamente si sono spostate a Squamish, nella Columbia Britannica, a causa dei ritardi dovuti alla sceneggiatura. Altre locations delle riprese sono state Seul e Dubai.\nCameo.\nL'imprenditore statunitense Jeff Bezos, fondatore di Amazon.com, compare nella pellicola in un cameo, interpretando un ufficiale alieno della Flotta Stellare.\nColonna sonora.\nNell'agosto 2015 il compositore Michael Giacchino viene confermato alla colonna sonora del film, dopo aver scritto le soundtrack dei primi due capitoli. La canzone dei titoli di coda \u00e8 \"Sledgehammer\" di Rihanna.\nPromozione.\nIl primo trailer \u00e8 stato pubblicato il 14 dicembre 2015, anche in italiano. Il trailer \u00e8 stato inoltre allegato nelle sale cinematografiche statunitensi al film \"\" il 18 dicembre 2015.\nDistribuzione.\nLa pellicola, inizialmente programmata per l'8 luglio 2016, \u00e8 stata distribuita nelle sale cinematografiche statunitensi a partire dal 22 luglio, in occasione del cinquantesimo anniversario dal debutto della serie televisiva. In Italia, inizialmente programmato per l'11 agosto, \u00e8 stata distribuita a partire dal 21 luglio, un giorno prima dell'uscita americana.\nSequel.\nIl 26 giugno 2015 \u00e8 stato confermato che gli attori Chris Pine e Zachary Quinto hanno firmato per un quarto film del franchise durante le negoziazioni per il rinnovo del contratto prima di girare il terzo film. Nel luglio 2016, durante l'uscita di \"Beyond\", Abrams ha confermato che un quarto film \u00e8 stato programmato e che l'attore Chris Hemsworth, che nel primo film interpreta il padre di Kirk, potrebbe ritornare. Dopo la morte di Anton Yelchin, Abrams ha dichiarato che se ci saranno ulteriori film, il personaggio di Chekov non avr\u00e0 un recasting e quindi nessun attore sostituir\u00e0 Yelchin nel ruolo.\nIl 15 febbraio 2022 la Paramount ha confermato l'inizio delle riprese del sequel nella fine del 2022 col ritorno dei principali protagonisti."}
{"id": "5716732", "revid": "124466582", "url": "https://it.wikipedia.org/wiki?curid=5716732", "title": "Giovanni Ludovico di Nassau-Hadamar", "text": "Alla morte del padre nel 1606, i possedimenti di famiglia vennero divisi tra i suoi cinque figli maschi: Guglielmo Luigi ricevette Nassau-Dillenburg, Giovanni ottenne Nassau-Siegen, Giorgio prese Nassau-Beilstein, Ernesto Casimiro ricevette Nassau-Dietz ed infine Giovanni Ludovico ottenne Nassau-Hadamar.\nMatrimonio e discendenza.\nNel 1617 Giovanni Ludovico spos\u00f2 Ursula di Lippe, figlia di Simone VI, conte di Lippe. Ebbero quattordici figli, di cui solo sei sopravvissero fino all'et\u00e0 adulta:\nCarriera.\nQuando Giovanni Ludovico aveva 28 anni scoppi\u00f2 la guerra dei trent'anni. Egli tent\u00f2 invano di mantenere il Nassau-Hadamar fuori dal conflitto: le sue terre dovettero per\u00f2 sopportare il passaggio di truppe imperiali e protestanti, che si diedero al saccheggio e lasciarono dietro di s\u00e9 povert\u00e0 e miseria. Fortemente indebitato, Giovanni Ludovico, nel 1643, fu costretto a vendere Esterau a Peter Melander, conte di Holzappel.\nGiovanni Ludovico era stato cresciuto nella fede calvinista, fino a quando, nel 1629, i suoi fratelli lo inviarono come diplomatico a Vienna per negoziare una tregua con l'imperatore Ferdinando II; qui Giovanni Ludovico si convert\u00ec al cattolicesimo, sotto l'influenza di Guglielmo Lamormaini. Egli fu inoltre molto apprezzato dall'Imperatore per le sue abilit\u00e0 diplomatiche e nel 1638 condusse a termine con successo i negoziati di pace a Colonia e M\u00fcnster. Nel 1645 fece parte della delegazione imperiale guidata da Maximilian von und zu Trauttmansdorff che stipul\u00f2 la Pace di Vestfalia. Nel 1647 Giovanni Ludovico aveva rimpiazzato Trauttmansdorf come capo della delegazione imperiale e fu lui che finalizz\u00f2 il trattato.\nPer questi motivi egli venne ricompensato con l'Ordine del Toson d'oro da parte del re Filippo IV di Spagna.\nFerdinando III, imperatore del Sacro Romano Impero, a fronte dei suoi servigi, lo elev\u00f2 al rango di principe (\"F\u00fcrst\") e gli don\u00f2 una grossa somma di denaro."}
{"id": "5716735", "revid": "247222", "url": "https://it.wikipedia.org/wiki?curid=5716735", "title": "Nino Barraco", "text": ""}
{"id": "5716743", "revid": "22356", "url": "https://it.wikipedia.org/wiki?curid=5716743", "title": "Whatcheeria deltae", "text": "Whatcheeria deltae \u00e8 un tetrapode estinto, vissuto nel Carbonifero inferiore (circa 340 milioni di anni fa). I suoi resti fossili sono stati ritrovati in Nordamerica (Iowa).\nDescrizione.\nQuesto animale \u00e8 noto per numerosi esemplari ed \u00e8 quindi possibile ricostruirne l'aspetto. Doveva essere lungo circa due metri, una misura insolitamente grande per un tetrapode cos\u00ec arcaico. \nCranio.\n\"Whatcheeria\" possedeva un cranio molto diverso da quello degli altri tetrapodi arcaici: era insolitamente stretto e alto, e terminava in un muso appuntito. Di fronte alle orbite era presente un osso prefrontale che formava una cresta prominente. Il prefrontale, inoltre, era proiettato verso il basso, e andava a coprire una cavit\u00e0, probabilmente un \"sinus\" paranasale. Vi era una sorta di sovrapposizione dell'osso lacrimale con il nasale e il prefrontale, e una separazione tra le due ossa nasali. \n\"Whatcheeria\" possedeva un forame parietale (un foro sulla sommit\u00e0 del cranio dietro gli occhi) di dimensioni piuttosto grandi. Le ossa della superficie cranica erano insolitamente lisce, una caratteristica insolita nei tetrapodi arcaici (tipicamente dotati di crani dall'ornamentazione costituita da piccoli fori). \"Whatcheeria\" possedeva una combinazione di tratti primitivi e derivati. Come gli altri tetrapodi basali, questo animale presentava una serie di linee laterali attraverso il cranio, file di denti sul palato e piccoli forami di Meckel attraverso la superficie della mandibola. \nIl palato era insolitamente stretto, e il cranio in generale era lungo oltre due volte la sua larghezza. Caratteristiche primitive del palato erano date dalla presenza di vacuit\u00e0 interpterigoidee particolarmente strette e dalla presenza di zanne su vomere, palatino ed ectopterigoide. Tra le caratteristiche derivate del palato vi erano invece l'assenza di una finestra palatale e la premascella con una piattaforma palatale; queste caratteristiche si riscontrano solo in \"Proterogyrinus\" tra i tetrapodi arcaici. A differenza dell'assai simile \"Pederpes\", lo pterigoide era ricoperto di denticoli, mentre vomere, palatino ed ectopterigoide erano dotati solo di denti labirintodonti. Le grandi coane ospitavano grandi zanne presenti sull'osso dentale quando la bocca era chiusa; questa caratteristica non si riscontra in alcun tetrapode arcaico noto. La staffa sembrerebbe essere pi\u00f9 colonnare e meno piatta rispetto a quella dei tetrapodi pi\u00f9 arcaici.\nScheletro postcranico.\nLe proporzioni dello scheletro erano del tutto diverse da quelle di qualunque altro tetrapode del Devoniano e del Carbonifero inferiore. Le zampe erano particolarmente robuste, come quelle degli animali terrestri, ma gli elementi del carpo e del tarso non erano ossificati; ci\u00f2 indica che probabilmente \"Whatcheeria\" non era in grado di muoversi attivamente sulla terraferma, e compiva una sorta di \"camminata subacquea\". Il collo di \"Whatcheeria\", inoltre, era insolitamente allungato. Vi era infine un cleitro, un osso del cinto pettorale che si protendeva dalla scapola. Il cleitro, nei pesci a pinne lobate (gli antenati dei tetrapodi) era attaccato al cranio, ma nei tetrapodi veri e propri se ne distacc\u00f2 per permettere al collo di muoversi pi\u00f9 liberamente. \nClassificazione.\n\"Whatcheeria deltae\" venne descritto per la prima volta nel 1995, sulla base di numerosi resti fossili ritrovati nella zona di Delta in Iowa. La localit\u00e0 restitu\u00ec centinaia di fossili di tetrapodi, quasi tutti appartenenti al genere \"Whatcheeria\"; alcuni, tuttavia, sono ascrivibili ad anfibi temnospondili e ad embolomeri. Nello stesso giacimento sono stati ritrovati anche piante e pesci. Il nome generico \"Whatcheeria\" si riferisce a What Cheer, la citt\u00e0 natale dello scopritore dei primi fossili di questo animale. \n\"Whatcheeria\" \u00e8 il genere eponimo della famiglia Whatcheeriidae, un piccolo gruppo di tetrapodi arcaici comprendenti anche il ben noto \"Pederpes\" e (forse) l'enigmatico \"Ossinodus\", vissuti nel Carbonifero inferiore e dotati di caratteristiche primitive e derivate. I whatcheeriidi colmano inoltre il cosiddetto \"Romer's gap\", un periodo oscuro nella documentazione paleontologica dei tetrapodi risalente al Carbonifero inferiore. \nPaleoecologia.\nLe zampe robuste ma dalle articolazioni cartilaginee erano probabilmente utili per spostarsi \"camminando\" sul fondale, come anche indicato dal notevole sviluppo dei canali della linea laterale sul cranio. La morfologia delle suture delle ossa craniche, inoltre, indica che la testa di \"Whatcheeria\" era ben adattata a resistere a stress meccanici causati dal mordere grandi prede con le grandi zanne anteriori. \nPaleobiologia.\nLa stragrande maggioranza dei fossili di \"Whatcheeria\" \u00e8 costituita da esemplari immaturi; solo alcuni rari esemplari incompleti indicano che allo stadio adulto questo animale poteva raggiungere le ragguardevoli dimensioni di due metri di lunghezza. "}
{"id": "5716745", "revid": "22356", "url": "https://it.wikipedia.org/wiki?curid=5716745", "title": "Whatcheeria", "text": ""}
{"id": "5716769", "revid": "767487", "url": "https://it.wikipedia.org/wiki?curid=5716769", "title": "Light of Day, Day of Darkness", "text": "Light of Day, Day of Darkness \u00e8 il secondo album in studio del gruppo musicale progressive metal norvegese Green Carnation, pubblicato nel 2002.\nIl disco.\nIl disco \u00e8 composto da un'unica traccia della durata di poco superiore ad un'ora, interamente scritta, composta ed arrangiata dal fondatore della band (ed ex bassista degli Emperor) Tchort, il quale ha dedicato la musica a suo figlio nato in quel periodo. Sebbene lo stile si avvicini molto al doom metal, sia in termine di ritmiche che di atmosfere, per la sua complessit\u00e0 e per l'impatto emotivo della composizione, l'album viene spesso annoverato come progressive metal. Per la realizzazione di questo lavoro la formazione norvegese si \u00e8 avvalsa della collaborazione di diversi musicisti, oltre ad un coro operistico e ad uno composto solo da bambini."}
{"id": "5716771", "revid": "481666", "url": "https://it.wikipedia.org/wiki?curid=5716771", "title": "The Skywayman", "text": ""}
{"id": "5716782", "revid": "1543377", "url": "https://it.wikipedia.org/wiki?curid=5716782", "title": "Joaqu\u00edn Diego de Z\u00fa\u00f1iga", "text": "Biografia.\nEra il figlio di Juan Manuel de Z\u00fa\u00f1iga, e della sua terza moglie, Rafaela Luisa de Castro.\nCarriera.\nFu un Gentiluomo da camera di Ferdinando VI di Spagna, carica che mantenne fino alla morte del re.\nCarlo III lo nomin\u00f2 mayordomo mayor del principe delle Asturie, il futuro Carlo IV.\nGrazie alle sue doti imprenditoriali, la casa ducale esercit\u00f2 il monopolio della produzione di tintura per stoffe colorate, con l'aiuto di maestri fiamminghi.\nAlla morte del padre, avvenuta il 2 dicembre 1747, accett\u00f2 la divisione dei beni con la sorella Ana Mar\u00eda. Alla morte di sua zia Rosa Mar\u00eda de las Nieves de Castro, avvenuta il 14 marzo 1772, ne eredit\u00f2 i titoli e le propriet\u00e0.\nMatrimoni.\nPrimo Matrimonio.\nSuo padre combin\u00f2 il matrimonio di suo figlio con la principessa Leopoldina Elisabetta Carlotta di Lorena-Marsan (2 ottobre 1716-8 ottobre 1759), figlia di Carlo Enrico di Lorena, Principe di Mortagne, nel gennaio 1733. Il matrimonio venne celebrato a Parigi il 1 marzo 1733. Non ebbero figli e il matrimonio \u00e8 stato annullato nel 1757.\nSecondo Matrimonio.\nSpos\u00f2, il 7 gennaio 1761, Escol\u00e1stica Guti\u00e9rrez de los R\u00edos, figlia di Jos\u00e9 Guti\u00e9rrez de los R\u00edos. Non ebbero figli.\nMorte.\nMor\u00ec il 10 ottobre 1777 a Madrid. Fu sepolto al Real Oratorio de San Felipe Neri, di cui era benefattore."}
{"id": "5716802", "revid": "298229", "url": "https://it.wikipedia.org/wiki?curid=5716802", "title": "Kim Jangmi", "text": ""}
{"id": "5716805", "revid": "481666", "url": "https://it.wikipedia.org/wiki?curid=5716805", "title": "She Loves Me, She Loves Me Not", "text": ""}
{"id": "5716827", "revid": "122284012", "url": "https://it.wikipedia.org/wiki?curid=5716827", "title": "Pirro Aporti", "text": "Biografia.\nNipote di Ferrante Aporti, svolge un'intensa attivit\u00e0 giornalistica, che \u00e8 principalmente finalizzata alla difesa della libert\u00e0 di parola, pensiero, stampa, associazione e riunione, per la quale firma il Manifesto del Grande Oriente d'Italia di Milano che solidarizza coi circoli socialisti fatti sciogliere da Francesco Crispi. Da avvocato prende spesso le difese dei popolani contro gli arbitri e le violenze dei pubblici poteri. Seguace del pensiero di Carlo Cattaneo e in rapporti di amicizia con Felice Cavallotti, Agostino Bertani (fondatore dell'Estrema sinistra storica), e Giuseppe Mussi, fonda il periodico \"Il pensiero italiano\", idealmente continuatore de Il Politecnico di Cattaneo.\nNel 1877 viene eletto per la prima volta deputato nel collegio elettorale di Bozzolo. Nella Camera del Regno, dove viene rieletto due volte e rimane fino al 1883, rappresenta le istanze del repubblicanesimo pi\u00f9 estremo e antireazionario, e si fa promotore di numerose proposte di legge per il miglioramento delle condizioni del popolo, in particolare a favore dell'educazione dell'infanzia, una delle ragioni della sua vita. Il suo pensiero in proposito \u00e8 riassunto in una monografia del 1886, \"I bimbi d'Italia: studii e voti intorno alla educazione popolare ed alla scuola infantile italiana\", in cui si fa continuatore dell'opera iniziata dallo zio Ferrante Aporti a favore degli asili pubblici a scapito dalle opere caritatevoli private. Nello stesso anno presenta infatti una proposta di legge, rimasta poi tale, per la pubblicizzazione degli asili religiosi e per l'esclusione delle suore dall'insegnamento.\nIl suo scopo \u00e8 quello di superare le difficili condizioni di vita delle masse popolari, specie contadine, dove si ricorre alla pratica dei matrimoni in giovane et\u00e0 per evitare la leva obbligatoria e all'affidamento anonimo dei bambini nei brefotrofi per preservare il potenziale della forza lavoro senza doverne sostenere i costi di mantenimento.\nSecondo Aporti gli asili privati, destinati a durare fino alla legge Coppino sull'istruzione obbligatoria elementare, non sono di alcuna utilit\u00e0, e sono anzi organizzati in strutture degradate senza alcun programma educativo e con una forte spinta reazionaria delle classi agiate e della gerarchia ecclesiastica, che li concepiscono come sale di custodia per il contenimento di potenziali sbocchi rivoluzionari senza alcun vero interesse filantropico.\nCostantemente impegnato nelle amministrazioni locali - fu consigliere comunale di S. Martino dall'Argine (1867-1890); consigliere provinciale di Mantova (1870-1889); consigliere comunale e\nAssessore a Milano - dopo aver lasciato i banchi del Parlamento si dedica alla professione forense, specialmente nella difesa dei popolani contro gli abusi delle classi dominanti, e continua l'attivit\u00e0 giornalistica, per la quale promuove la fondazione dell'Associazione lombarda dei giornalisti, che prosegue senza sosta anche dopo la nomina di senatore del Regno del 1906.\nTipico massone di fine '800, che mette al centro della sua attivit\u00e0 il miglioramento interiore dell'uomo e la difesa delle parti pi\u00f9 deboli della societ\u00e0, cercando di essere costante stimolo all'elevazione dei vari strati sociali, fu candidato Gran Maestro del Grande Oriente d'Italia, ma venne battuto da Ernesto Nathan.Fu il primo Serenissimo Presidente del Rito Simbolico Italiano (1879-1885), rieletto successivamente nel periodo 1888-1890. Gran Maestro Aggiunto Onorario del Grande Oriente d'Italia durante il primo periodo di Gran Maestranza Nathan (1896-1904).\nMuore il 30 giugno 1911 e il giorno dopo il senato regio e il governo, presidente dell'assemblea Giuseppe Manfredi, si riuniscono per commemorarlo."}
{"id": "5716828", "revid": "767487", "url": "https://it.wikipedia.org/wiki?curid=5716828", "title": "Hold Me Tight (film 1920)", "text": "Hold Me Tight \u00e8 un cortometraggio muto del 1920 diretto da Slim Summerville.\nProduzione.\nIl film fu prodotto dalla Sunshine Comedies (Fox Film Corporation).\nDistribuzione.\nDistribuito dalla Fox Film Corporation, il film - un cortometraggio in due bobine - usc\u00ec nelle sale cinematografiche statunitensi l'8 novembre 1920."}
{"id": "5716840", "revid": "1782831", "url": "https://it.wikipedia.org/wiki?curid=5716840", "title": "Discografia di Ghemon", "text": "La discografia di Ghemon, rapper italiano, \u00e8 costituita da sette album in studio (di cui uno pubblicato a nome Ghemon &amp; The Love 4tet), due mixtape, tre EP e oltre venti singoli, pubblicati tra il 2006 e il 2021.\nAd esso vanno conteggiati oltre venti video musicali e numerose collaborazioni con altri artisti, queste ultime cominciate nel 2001."}
{"id": "5716843", "revid": "30610", "url": "https://it.wikipedia.org/wiki?curid=5716843", "title": "02 Arena", "text": ""}
{"id": "5716878", "revid": "767487", "url": "https://it.wikipedia.org/wiki?curid=5716878", "title": "She Loves Me, She Loves Me Not (film 1920)", "text": "She Loves Me, She Loves Me Not \u00e8 un cortometraggio muto del 1920 diretto da Al St. John.\nProduzione.\nIl film fu prodotto dalla Fox Film Corporation (come Sunshine Comedies).\nDistribuzione.\nDistribuito dalla Fox Film Corporation, il film - un cortometraggio in due bobine - usc\u00ec nelle sale cinematografiche USA il 29 novembre 1920."}
{"id": "5716882", "revid": "6923", "url": "https://it.wikipedia.org/wiki?curid=5716882", "title": "Turchi in Belgio", "text": "Turchi in Belgio o turcobelgi \u00e8 la definizione delle persone turche che sono immigrate in Belgio e dei loro discendenti.\nLa migrazione turca in Belgio comincia negli anni '60 del XX secolo quando il Belgio incoraggia l'immigrazione per venire incontro al bisogno di lavoratori in un periodo di rapida espansione economica.\nDemografia.\nIl censimento del 1970 calcolava la presenza di 21.000 turchi."}
{"id": "5716884", "revid": "402932", "url": "https://it.wikipedia.org/wiki?curid=5716884", "title": "Organizzazione dell'Esercito Italiano", "text": "L'organizzazione dell'Esercito Italiano \u00e8 la seguente."}
{"id": "5716889", "revid": "76647717", "url": "https://it.wikipedia.org/wiki?curid=5716889", "title": "Saline di Barletta", "text": ""}
{"id": "5716894", "revid": "767487", "url": "https://it.wikipedia.org/wiki?curid=5716894", "title": "Islam in Belgio", "text": "L'Islam, secondo dati raccolti nel 2010, \u00e8 la seconda religione per numero di fedeli in Belgio, praticata dal 5-6% della popolazione.\nIl 98% dei musulmani belgi appartiene alla corrente del sunnismo, il restante 2% sono sciiti. A Bruxelles i musulmani sono il 25,5 % della popolazione, in Vallonia il 4,0 % mentre nelle Fiandre il 3,9%."}
{"id": "5716898", "revid": "380453", "url": "https://it.wikipedia.org/wiki?curid=5716898", "title": "Convocazioni al campionato nordamericano di pallavolo femminile 2013", "text": "Elenco delle giocatrici convocate per il campionato nordamericano 2013."}
{"id": "5716899", "revid": "22356", "url": "https://it.wikipedia.org/wiki?curid=5716899", "title": "Pederpes finneyae", "text": "Il pederpe (Pederpes finneyae) \u00e8 un tetrapode estinto, appartenente ai whatcheeriidi. Visse nel Carbonifero inferiore (circa 348 milioni di anni fa) e i suoi resti fossili sono stati ritrovati in Scozia. \nDescrizione.\nQuesto animale, lungo circa un metro, doveva assomigliare vagamente a una tozza salamandra. \"Pederpes\" possedeva una grande testa triangolare, simile a quella dell'analogo \"Whatcheeria\" del Nordamerica; da quest'ultimo animale, tuttavia, \"Pederpes\" si distingueva per alcune caratteristiche, ad esempio per il tipo di inserzione sull'omero del \"latissimus dorsi\" (un muscolo del braccio) e per alcuni tratti del cranio. Le zampe possedevano caratteristiche che le distinguevano da quelle simili a pinne dei tetrapodi del Devoniano come \"Ichthyostega\" e \"Acanthostega\", e assomigliavano alle zampe dei successivi tetrapodi carboniferi pi\u00f9 adatti alla vita sulla terraferma. \"Pederpes\" \u00e8 il primo tetrapode noto a mostrare un inizio di locomozione terrestre, e nonostante la probabile presenza di un sesto dito sulle zampe anteriori doveva essere (almeno a livello funzionale) un animale pentadattilo.\nClassificazione.\nI fossili di \"Pederpes\" vennero scoperti nel 1971 nella Scozia centrale (formazione Ballagan), ma inizialmente vennero scambiati per quelli di un pesce dalle pinne lobate. I fossili erano costituiti da uno scheletro quasi completo e articolato, mancante solo della coda e di alcune ossa del cranio e degli arti. Solo nel 2002, per\u00f2, Jennifer A. Clack riconobbe i fossili per quelli di un antico tetrapode e li descrisse correttamente. \n\"Pederpes\" fa parte della famiglia Whatcheeriidae, un gruppo di tetrapodi arcaici di affinit\u00e0 incerte. In senso cladistico, \"Pederpes\" e i suoi stretti parenti non possono essere considerati veri e propri anfibi ma, essendo un tetrapode molto basale (primitivo), \"Pederpes\" \u00e8 un \"anfibio\" nel senso tradizionale della classe Amphibia della tassonomia linneana. \n\"Pederpes\" \u00e8 un fossile importante poich\u00e9 proviene da un periodo geologico noto come \"Romer's gap\" (caratterizzato dalla quasi totale assenza di fossili di tetrapodi) e perch\u00e9 fornisce ai biologi informazioni fondamentali riguardanti lo sviluppo dei tetrapodi in questa oscura fase della loro evoluzione. \nPaleobiologia.\n\"Pederpes\" era un tetrapode primitivo di taglia media. La forma del cranio e il fatto che le zampe erano dirette in avanti anzich\u00e9 in fuori indicano che \"Pederpes\" era ben adattato a vivere sulla terraferma. \"Pederpes\" \u00e8 attualmente il primo animale noto ad essere compiutamente terrestre, anche se la struttura dell'orecchio indica che il suo udito era ancora molto pi\u00f9 funzionante sott'acqua che sulla terraferma, e che quindi questo animale potrebbe aver passato gran parte del suo tempo in acqua (e potrebbe essersi nutrito in questo ambiente).\nIl cranio stretto indica che \"Pederpes\" respirava inalando aria grazie a un'azione muscolare come i tetrapodi moderni, piuttosto che tramite il pompaggio di aria nei polmoni con un risucchio della gola come fanno invece molti anfibi odierni."}
{"id": "5716902", "revid": "324090", "url": "https://it.wikipedia.org/wiki?curid=5716902", "title": "Islam in Germania", "text": "L'Islam in Germania, secondo un censimento nazionale del 2011 \u00e8 una religione seguita dal 1,9% della popolazione (1,5 milioni di persone).\nStoria.\nI primi musulmani a venire in territorio tedesco come facenti parti di relazioni diplomatiche, militari ed economiche tra la Germania e l'impero ottomano vennero nel XVIII secolo. \nnel 1745, Federico II di Prussia cre\u00f2 un'unit\u00e0 dell'esercito prussiano composta da musulmani, consistente per lo pi\u00f9 di bosniaci, albanesi e tatari. \nDopo che il governo della Germania occidentale chiam\u00f2 stranieri a lavorare sul suo territorio ( i Gastarbeiter) nel 1961, il numero crebbe fino a 4,3 milioni (per lo pi\u00f9 turchi delle regioni rurali dell'Anatolia e del sud-est Turchia."}
{"id": "5716903", "revid": "767487", "url": "https://it.wikipedia.org/wiki?curid=5716903", "title": "Two Moons", "text": "Two Moons \u00e8 un film muto del 1920 diretto da Edward J. Le Saint. La sceneggiatura si basa su \"Trails to Two Moons\", romanzo di Robert Welles Ritchie, pubblicato a Boston nel 1920. Prodotto e distribuito dalla Fox, il film - ritenuto perduto - era interpretato da Buck Jones, Carol Holloway, Bert Sprotte, Edward Peil Sr., Edwin B. Tilton, Gus Saville.\nTrama.\nNel Wyoming \u00e8 in corso una faida tra allevatori di ovini e allevatori di bovini per il controllo dei pascoli, con lo sceriffo Red Agnew che, per denaro, appoggia gli interessi dei pastori. Cinque pastori vengono trovati uccisi con una strana pietra in mezzo agli occhi. Mentre si indaga sugli omicidi, il rappresentante dei padroni delle mandrie conosce Hilma Ring, la figlia di uno dei pastori. I due, divisi dalla faida, difendono ognuno la propria causa. Alla fine, quando si rendono conto di essersi innamorati uno dell'altra, si riconciliano e ricompongono il contrasto.\nProduzione.\nIl film fu prodotto dalla Fox Film Corporation.\nDistribuzione.\nIl copyright del film, richiesto da William Fox, fu registrato il 19 dicembre 1920 con il numero LP15999. Distribuito dalla Fox Film Corporation, il film - presentato da William Fox - usc\u00ec nelle sale cinematografiche statunitensi nel dicembre 1920.\nNon si conoscono copie ancora esistenti della pellicola che viene considerata presumibilmente perduta."}
{"id": "5716918", "revid": "22356", "url": "https://it.wikipedia.org/wiki?curid=5716918", "title": "Pederpes", "text": ""}
{"id": "5716920", "revid": "1543377", "url": "https://it.wikipedia.org/wiki?curid=5716920", "title": "Turchi in Germania", "text": "I Turchi in Germania (tedesco: \"T\u00fcrken in Deutschland\", turco: \"Almanya T\u00fcrkleri\") formano la pi\u00f9 grande comunit\u00e0 straniera del paese.\nAd oggi, 1,55 milioni di persone in Germania detengono ancora la cittadinanza turca.\nStoria.\nBench\u00e9 vi fossero precedenti di migranti anatolici gi\u00e0 in epoca ottomana, fu a met\u00e0 del XX secolo che la Germania occidentale sent\u00ec l'esigenza di orientare e regolare un'apposita politica dei flussi di lavoratori: essa sperimentava il \"Wirtschaftswunder\" (\"miracolo economico\") e, tuttavia, la costruzione del muro di Berlino nel 1961 aveva esacerbato la crisi del lavoro della Germania occidentale (limitando il flusso di immigrati dalla Germania orientale). Di conseguenza, nello stesso anno, il governo della Germania occidentale firm\u00f2 un accordo di reclutamento di manodopera con la Repubblica di Turchia il 30 ottobre 1961 e invit\u00f2 ufficialmente il popolo turco ad emigrare nel paese. Nel 1961-1962, i datori di lavoro tedeschi hanno svolto un ruolo cruciale nel fare pressione sullo Stato per porre fine alla clausola di durata, in origine limitata a soli due anni, dell'accordo sui \"Gastarbeiter\" (\"lavoratore ospite\") in modo che i lavoratori turchi potessero rimanere pi\u00f9 a lungo nella Germania occidentale.\nLa maggior parte dei turchi emigrati nella Germania occidentale intendeva vivere l\u00ec temporaneamente e poi tornare in Turchia in modo da poter costruire una nuova vita con i soldi guadagnati. In effetti, la migrazione di ritorno era aumentata durante la recessione del 1966-1967, la crisi petrolifera del 1973, seguita dalla politica di concessione di bonus di emigrazione nei primi anni '80. Tuttavia, il numero di migranti turchi che sono tornati in Turchia alla fine \u00e8 rimasto relativamente basso rispetto al numero di immigrati turchi che arrivano in Germania: ci\u00f2 fu in parte dovuto ai diritti di ricongiungimento familiare introdotti nel 1974 che consentivano ai lavoratori turchi di portare le loro famiglie in Germania. Di conseguenza, tra il 1974 e il 1988 il numero di turchi in Germania \u00e8 quasi raddoppiato, acquisendo un rapporto tra i sessi normalizzato e un profilo di et\u00e0 molto pi\u00f9 giovane rispetto alla popolazione tedesca. Una volta reintrodotto il reclutamento di lavoratori stranieri, dopo la recessione del 1967, la BfA (\"Bundesversicherungsanstalt f\u00fcr Angestellte\") ha concesso la maggior parte dei visti di lavoro alle donne. Ci\u00f2 era in parte dovuto al fatto che la carenza di manodopera continuava in lavori di servizio a bassa retribuzione e di basso livello come l'elettronica, il tessile e il lavoro nell'abbigliamento; ma ci\u00f2 avvenne anche, in parte, per favorire l'obiettivo del ricongiungimento familiare."}
{"id": "5716927", "revid": "1573940", "url": "https://it.wikipedia.org/wiki?curid=5716927", "title": "Parascorpis typus", "text": "Parascorpis typus () \u00e8 un pesce osseo marino, unica specie appartenente alla famiglia Parascorpididae.\nDistribuzione e habitat.\n\u00c8 endemico della parte sudoccidentale dell'Oceano Indiano lungo le coste di Mozambico e Sudafrica. Costiero. Vive a profondit\u00e0 da 20 a 200 metri.\nDescrizione.\nQuesto pesce ha corpo molto alto e compresso con dorso fortemente arcuato. La bocca \u00e8 molto ampia con la mandibola sporgente. La pinna dorsale \u00e8 unica, bassa, con parte anteriore con 11 o 12 raggi spiniformi. Anche la pinna anale \u00e8 bassa e porta 3 raggi spinosi. Pinna caudale forcuta. Colore brunastro o grigiastro.\nLunghezza massima: 60\u00a0cm.\nBiologia.\nPraticamente ignota.\nAlimentazione.\nSi ciba di zooplancton.\nPesca.\nRaramente catturato dai pescatori sportivi. La carne \u00e8 buona.\nTassonomia.\nNon \u00e8 certo se \"Parascorpis typus\" sia una sola specie o un gruppo."}
{"id": "5716928", "revid": "281901", "url": "https://it.wikipedia.org/wiki?curid=5716928", "title": "Parascorpididae", "text": ""}
{"id": "5716929", "revid": "281901", "url": "https://it.wikipedia.org/wiki?curid=5716929", "title": "Parascorpis", "text": ""}
{"id": "5716947", "revid": "729019", "url": "https://it.wikipedia.org/wiki?curid=5716947", "title": "Rudy Markussen", "text": "Il 16 novembre 2002 sfid\u00f2 Sven Ottke nella N\u00fcrnberg Arena di Norimberga per il titolo mondiale dei supermedi della IBF, ma perse il match con decisione unanime da parte dei 3 giudici, che assegnarono tutti il punteggio di 116-112 in favore di Ottke."}
{"id": "5716948", "revid": "481666", "url": "https://it.wikipedia.org/wiki?curid=5716948", "title": "The Iron Rider", "text": ""}
{"id": "5716950", "revid": "404338", "url": "https://it.wikipedia.org/wiki?curid=5716950", "title": "Star Wars Battlefront II", "text": ""}
{"id": "5716952", "revid": "1776051", "url": "https://it.wikipedia.org/wiki?curid=5716952", "title": "Antonino Fiocca", "text": "Biografia.\nEntrato in magistratura nel 1862 come procuratore del Re presso il tribunale di Taranto, ha compiuto tutta la carriera giungendo agli incarichi di sostituto procuratore generale presso la Corte d'appello di Messina (24 agosto 1876), sostituto procuratore generale presso la Corte d'appello di Ancona (23 settembre 1877), sostituto procuratore generale presso la Corte d'appello di Napoli (27 marzo 1881), sostituto procuratore generale presso la Corte di cassazione di Roma (7 novembre 1889), e consigliere della Corte di cassazione di Roma (20 dicembre 1894). Si ritira per raggiunti limiti di et\u00e0 nel 1910 come presidente onorario di sezione della Corte di cassazione."}
{"id": "5716954", "revid": "110157", "url": "https://it.wikipedia.org/wiki?curid=5716954", "title": "Chiesa di San Nicola (Ortueri)", "text": "La chiesa di San Nicola \u00e8 un edificio religioso situato ad Ortueri, centro abitato della Sardegna centrale. Consacrata al culto cattolico \u00e8 sede dell'omonima parrocchia e fa parte dell'arcidiocesi di Oristano.\nEdificata tra il XVIII e il XIX secolo \u00e8 affiancata da un maestoso campanile di 38 metri, per altezza il terzo in Sardegna dopo quello di Mores e quello di Busachi, rispettivamente di 46 e 40 metri."}
{"id": "5716957", "revid": "767487", "url": "https://it.wikipedia.org/wiki?curid=5716957", "title": "The Iron Rider (film 1920)", "text": "The Iron Rider \u00e8 un film muto del 1920 diretto da Scott R. Dunlap (come Scott Dunlap).\nTrama.\nAd Angel City si sente nostalgia degli Iron Riders, un gruppo di cavalieri che, sotto la guida di John Lannigan, tempo prima aveva spazzato via l'illegalit\u00e0 e riportato l'ordine in citt\u00e0. Adesso Larry, il figlio di Lannigan, pensa di far rivivere gli Iron Riders. Dopo un'ennesima sparatoria, Larry indossa il nero mantello dei cavalieri, chiedendo che gli assassini vengano assicurati alla giustizia. Donovan, lo sceriffo corrotto della citt\u00e0 che ha rapinato il saloon, approfittando del fatto che l'uomo che si \u00e8 presentato come un Iron Rider \u00e8 mascherato, lo accusa di essere lui il rapinatore. John Lannigan, convinto che quello sia il bandito, gli spara, ma Larry riesce a fuggire. Consapevole della disonest\u00e0 di Donovan, Larry \u00e8 riluttante a denunciare lo sceriffo perch\u00e9 \u00e8 innamorato di sua figlia Mera. Dopo aver salvato la giovane dalle mani di Jim Mason, Larry dimostra la sua innocenza e ristabilisce l'ordine ad Angel City.\nProduzione.\nIl film fu prodotto dalla Fox Film Corporation.\nDistribuzione.\nDistribuito dalla Fox Film Corporation, il film usc\u00ec nelle sale cinematografiche USA il 21 novembre 1920. In Portogallo fu distribuito il 12 maggio 1922 con il titolo \"Cavalo Batalhador\"."}
{"id": "5716958", "revid": "6923", "url": "https://it.wikipedia.org/wiki?curid=5716958", "title": "Stazione di Aeroporto (Barcellona)", "text": ""}
{"id": "5716959", "revid": "287204", "url": "https://it.wikipedia.org/wiki?curid=5716959", "title": "Tetrabrachiidae", "text": "I Tetrabrachiidae sono una famiglia di pesci ossei marini appartenenti all'ordine Lophiiformes.\nDistribuzione e habitat.\nLa famiglia \u00e8 endemica dell'Indo-Pacifico in Indonesia, Nuova Guinea e Australia tropicale. Sono pesci piuttosto costieri, che frequentano fondali molli, complessivamente rari.\nDescrizione.\nIl corpo \u00e8 molto compresso ai lati e piuttosto allungato. La bocca \u00e8 molto piccola e gli occhi, anch'essi piccoli, sono posti molto in alto, vicino al bordo superiore della testa. La nuca presenta una vistosa gibbosit\u00e0. La pelle \u00e8 lassa, non aderente al corpo. Il primo raggio della pinna dorsale \u00e8 trasformato in un illicio, ovvero un'esca atta ad attrarre le prede. L'apertura della branchie \u00e8 posta sotto le pinne pettorali. Le pettorali sono prensili e sono divise in due parti. Vescica natatoria assente.\nLa taglia \u00e8 piccola, le dimensioni massime si aggirano sui 7\u00a0cm."}
{"id": "5716972", "revid": "1573940", "url": "https://it.wikipedia.org/wiki?curid=5716972", "title": "Chiesa di Santa Maria Bambina (Ortueri)", "text": "La chiesa di Santa Maria Bambina \u00e8 un edificio religioso situato ad Ortueri, centro abitato della Sardegna centrale. Consacrata al culto cattolico, fa parte della parrocchia di San Nicola, arcidiocesi di Oristano."}
{"id": "5716975", "revid": "1776051", "url": "https://it.wikipedia.org/wiki?curid=5716975", "title": "Romualdo Palberti", "text": ""}
{"id": "5716976", "revid": "1305772", "url": "https://it.wikipedia.org/wiki?curid=5716976", "title": "Chiesa di Santa Maria Bambina", "text": ""}
{"id": "5716978", "revid": "1305772", "url": "https://it.wikipedia.org/wiki?curid=5716978", "title": "Arcade Flight Simulator", "text": "Arcade Flight Simulator \u00e8 un videogioco pubblicato nel 1989 per Commodore 64, ZX Spectrum e Amstrad CPC. Ambientato nelle due Guerre mondiali e in un'ipotetica terza in epoca contemporanea, \u00e8 uno sparatutto tra aerei in terza persona che ha poco a che vedere con la parola \"simulatore\" presente nel titolo. Usc\u00ec direttamente in edizione economica, con valutazioni della critica tra il mediocre e il discreto.\nModalit\u00e0 di gioco.\nIl gioco in singolo \u00e8 composto da tre livelli corrispondenti alle tre guerre mondiali, ambientati rispettivamente in Germania, sul Pacifico e in Africa orientale. In ciascun livello il giocatore controlla un aereo tipico dell'epoca, ma la meccanica del gioco resta la stessa. La visuale \u00e8 dall'alto su un paesaggio a scorrimento libero in una direzione (orizzontale su Commodore 64, verticale sugli altri) e ciclico in entrambe (se si esce da un'estremit\u00e0 dell'area ci si ritrova in quella opposta). L'aereo pu\u00f2 ruotare in tutte le direzioni e cambiare quota; pi\u00f9 \u00e8 alta la quota, pi\u00f9 appare grande e veloce rispetto allo schermo. A bassa quota \u00e8 possibile anche schiantarsi contro ostacoli. L'obiettivo \u00e8 sparare a tutti gli aerei nemici, simili a quello del giocatore, e infine prelevare una bomba e sganciarla su un bersaglio di terra. Munizioni e carburante sono limitati e ricaricabili passando a bassa quota nelle apposite aree.\nLa modalit\u00e0 a due giocatori \u00e8 un duello uno contro uno in uno scenario a scelta tra le tre guerre mondiali, con paesaggi simili a quelli in giocatore singolo, ma in un'area molto pi\u00f9 piccola, a schermata fissa."}
{"id": "5716981", "revid": "69794", "url": "https://it.wikipedia.org/wiki?curid=5716981", "title": "World Series of Poker Europe 2015", "text": "Le World Series of Poker Europe 2015 (WSOPE) sono state giocate dall'8 al 24 ottobre al \"Spielbank Casino\" di Berlino in Germania. Ci sono stati 10 tornei con in palio il braceletto, tra cui il torneo \"\u20ac550 Oktoberfest No Limit Hold'em\" e il torneo\"\u20ac550 Pot Limit Omaha\", quest'ultimo \u00e8 stato anche il torneo di omaha con il buy-in pi\u00f9 basso della storia delle World Series of Poker. Il torneo principale, ossia il \"\u20ac10,450 Main Event\" \u00e8 iniziato il 18 ottobre, mentre il torneo \"\u20ac25,600 High Roller\" il 21 ottobre. Questa edizione delle WSOPE ritorna dopo un anno di pausa, per la prima volta in territorio tedesco.\nEventi.\nMain event.\nEvento #9: \"\u20ac10.450 No Limit Hold'em Main Event\" - 313 iscritti\nHigh Roller.\nEvento #10: \"\u20ac25.600 High Roller No Limit Hold'em\" - 64 iscritti"}
{"id": "5716982", "revid": "125328703", "url": "https://it.wikipedia.org/wiki?curid=5716982", "title": "Santur", "text": "Il santur (anche: sant\u00fbr, santoor, santour, santouri o sant\u00eer) \u00e8 uno strumento musicale iraniano, diffuso in tutto il Medio Oriente appartenente alla famiglia degli Zither su tavola. \u00c8 uno strumento a corde percosse, come il cimbalom o il piano apparsi pi\u00f9 tardi, di cui \u00e8 l'antenato comune. Lo si pu\u00f2 anche classificare come strumento a percussione melodico. Viene suonato mediante due bacchette (\"mezrab\" in persiano o in turco).\nL'etimologia del nome \u00e8 complessa e soggetta a molte controversie: potrebbe derivare dal greco antico \"psallo\" (\u00abcolpire o cantare\u00bb), dall'ebraico \"psant\u00eer\" o dall'aramaico \"psantria\" (da cui deriverebbe il nome salt\u00e9rio), ma c'\u00e8 chi pensa derivi dal persiano o dal sanscrito (\"sau-t\u00e2r\" cio\u00e8 \u00abcento corde\u00bb). La grafia del nome \u00e8 assai variabile e cambia in virt\u00f9 del carattere aleatorio della traslitterazione.\nStoria.\nCertamente molto antico (potrebbe essere assiro secondo certi autori, le prime tracce scritte o iconografiche, nella sua forma attuale, datano per\u00f2 solo del XII secolo, in particolare in un poema di Man\u00fbchehri e sui basso-rilievi in avorio d'origine bizantina, che serviva da copertina al manoscritto \"Egerton\" ritrovato nel 1131 nel Regno di Gerusalemme. Scompare nel Medioevo, e non \u00e8 possibile determinare con precisione le sue migrazioni. Riappare in effetti sotto vari nomi e forme, adottato sia dai musicisti itineranti, zingari o ebrei (che lo suonavano tenendolo appeso al collo) sia dai musicisti colti (che lo suonano seduti).\nNon bisogna confonderlo n\u00e9 col qan\u00fbn, che \u00e8 un Zither orientale che si suona con le dita munite di unghie artificiali, pizzicando le corde, n\u00e9 col sint\u00eer che \u00e8 un liuto magrebino.\nParticolarit\u00e0 acustiche.\nDato il gran numero di corde utilizzate, il santur \u00e8 uno strumento difficile per i principianti: da 72 a 100 corde da accordare (in cori di tre o quattro) quotidianamente, non \u00e8 un compito facile, in quanto non c'\u00e8 una struttura in acciaio (come nel piano) per mantenerle in tensione, ma un semplice telaio interamente in legno nobile (noce o quercia).\nLa particolarit\u00e0 di poter suonare pi\u00f9 corde contemporaneamente oppure come \"accordo aperto\" fornisce una ricchezza di risonanze e di armoniche accentuato dall'assenza di smorzatori. Poich\u00e9 niente ferma la vibrazione della corda, vi \u00e8 un sustain molto lungo (circa 20s) e si crea una forma d'armonia non raggruppata in un accordo simultaneo, ma sfalsata in modo consecutivo: tutto ci\u00f2 rende il suonare lo strumento piuttosto complicato, perch\u00e9 una nota o i suoi armonici possono continuare a suonare mentre un'altra nota coi relativi armonici viene suonata, con effetti che, se non ben controllati, possono risultare fastidiosi.\nI cori di tre o quattro corde accordate all'unisono permettono un'amplificazione del suono per simpatia e vibrazioni reciproche, tra di loro da una parte, e con quelle all'ottava inferiore o superiore. \nTutte queste caratteristiche acustiche lo rendono uno strumento molto efficace per la musica modale, ma molto limitate per l'armonia tonale, che si suona con accordi (di almeno tre note simultanee). L'effetto polifoni, colpisce perch\u00e9, spesso, si ha l'impressione di stare ascoltando diversi strumenti contemporaneamente, dato la possibilit\u00e0 di rapide successioni di note (come sul piano) che non necessitano di preparazione con movimento delle dita (come col liuto).\nTipologie di santur.\nCi sono cinque tipi di santur pi\u00f9 o meno simili tra loro. Hanno alcune caratteristiche comuni che li differenziano da altri tipi di cetre a corde percosse come il Cimbalom dell'Europa orientale o lo Yangqin dell'Estremo-Oriente: la forma trapezoidale con angoli pronunciati della cassa armonica; i ponti mobili in numero limitato e aventi la forma di pedoni degli scacchi; i piroli inseriti nel lato destro, perpendicolari alla tavola armonica; delle anime piazzate sotto la tavola; l'estensione diatonica; le bacchette dentellate per facilitare la presa con le dita. Solo il \"santouri\" fa eccezione a queste regole, essendo un ibrido col Cimbalom.\nIl \"sant\u00fbr\" dell'Iran.\n\u00c8 il pi\u00f9 antico ed il pi\u00f9 piccolo della \u00abfamiglia\u00bb. Esteticamente molto sobrio e con un suono molto brillante. Se il \"sant\u00fbr\" (in persiano:\u0633\u0646\u062a\u0648\u0631) \u00e8 rimasto cos\u00ec piccolo e sobrio, \u00e8 perch\u00e9, doveva circolare sotto ai mantelli, la musica non era molto ben accolta nel mondo musulmano in generale, ed in particolare in quello sciita. In seguito lo strumento fu riservato solo alla meditazione ed alle raffinate orecchie dello Sci\u00e0 fino al XIX\u00b0 secolo.\nIn seguito alla Rivoluzione iraniana del 1979, numerosi musicisti iraniani dovettero espatriare in Europa, in Israele, negli Stati Uniti o in Giappone. Questa \"diaspora\" ha contribuito a fare conoscere lo strumento, integrandolo anche ad altri stili musicali oltrech\u00e9 alla musica tradizionale,\nCostruzione.\nIl \"sant\u00fbr\" iraniano ha 72 corde, disposte per cori di quattro su 18 ponti (\"kharak\") mobili montati su una tavola armonica trapezoidale (90 \u00d7 38 \u00d7 5\u00a0cm) con angoli di 45\u00b0. Pu\u00f2 essere di taglia leggermente diversa a seconda che sia per voce di uomo o donna. Le versioni moderne hanno qualche corda in pi\u00f9, che permettono di variare tra i vari modi musicali.\nLa struttura della Cassa armonica \u00e8 in legno duro (noce, quercia, betulla, gelso\u2026) mentre la Tavola armonica \u00e8 in legno pi\u00f9 tenero (faggio, mogano\u2026). I capitasto e i tasti sono in metallo. Dato l'enorme pressione delle corde sulla tavola (pi\u00f9 di una tonnellata), quest'ultima deve avere un certo spessore (6\u201310\u00a0mm) e delle anime collocate in punti chiave (4 o 5, specialmente sotto ai fori di risonanza) che assicurino sia la resistenza sia l'acustica. Tutto \u00e8 incollato alla maniera antica, senza chiodi o viti.\nDue piccoli fori, a forma di fiori, permettono un migliore flusso di aria, aumentando la risonanza. Essi sono completati da una apertura nel mezzo del lato posteriore, che garantisce pi\u00f9 volume e consente la regolazione delle anime.\nLe corde gravi (piazzate sui ponti di destra) sono in bronzo ; quelle acute (piazzate sui ponti centrale) sono in ferro o acciaio (pi\u00f9 resistente ma meno brillante). I piroli, posti sul lato destro, sono rastremati e lisci, anche se per lungo tempo sono stati utilizzati quelli filettati; una chiave di accordatura viene usata per regolarli. Semplici borchie permettono di fissare le corde sul lato sinistro. Grazie all'angolazione scelta per la cassa armonica (45\u00b0), le corde sono tutte dello stesso calibro, ma quelle basse sono, naturalmente, pi\u00f9 lunghe di quelle acute.\nLe bacchette (mezrab) sono lunghe circa 20\u00a0cm, con una punta ricurva, rivestita occasionalmente di feltro. Sono estremamente leggere (4 g), sottili (2\u20133\u00a0mm) e molto resistenti grazie al legno duro utilizzato (bosso, nespolo). Tradizionalmente erano dritte, con il tempo sono, spesso, diventate ricurve.\nIl \"santoor\" dell'India.\nConosciuta probabilmente da tempi molto antichi nel sud del paese (secondo le opinioni discordanti dei musicologi sul significato di una \u00ab v\u00eena a cento corde \u00bb o \"shatatantri v\u00eena\"), poi scomparsa, \u00c8 ricomparso tardivamente nel nord dell'India, in Kashmir (il poeta Nowshehri la cit\u00f2 nel XVI secolo), certamente sotto l'influenza persiana, sulla Via della seta.\n\u00c8 pi\u00f9 grande, pi\u00f9 pesante, pi\u00f9 ingombrante e pi\u00f9 sonoro di quello persiano. Viene decorato spesso con basso-rilievi o con intarsiati. Tutto questo perch\u00e9 la musica indiana era soprattutto musica di corte, che doveva essere suonata davanti ai maharaja o ai nababbi coi loro maestosi seguiti e in grandi sale.\nQuesto \u00e8 l'unico strumento indiano (oltre allo swarmandal, una Zither suonata con le dita) in grado di effettuare micro-modulazioni su una nota (\"meend\") ed \u00e8 quindi sorprendente vederlo interpretare musica colta contemporanea.\nCostruzione.\nIl \"santoor\" indiano ha una cassa armonica trapezoidale imponente (80\u00a0cm \u00d7 60\u00a0cm \u00d7 8\u00a0cm) in teck o in noce, con angoli di 60\u00b0. Da 96 a 130 corde passano sui 24 - 30 capotasti in osso di cammello. Dei ponti mobili (aventi la forma di pedoni degli scacchi) sono piazzati sulla tavola armonica ls cui qualit\u00e0 pu\u00f2 essere molto variabile.\nI ponti sono organizzati in due serie di 15, paralleli all'angolo della cassa di risonanza (ratio 1/6) .\nNon c'\u00e8 alcun foro di risonanza (salvo eccezioni) come in tutti gli strumenti indiani, ma ci sono delle anime, a volte rimpiazzati da delle barrette di rinforzo.\nSi utilizzano almeno otto diverse dimensioni di corde eterogenee (acciaio, ferro, bronzo, ottone, rivestite) piazzate in cori di due, tre o quattro, il che non facilita la manutenzione. I piroli, sono piazzati sul lato destro della cassa. Semplici chiodi sono collocati sul lato opposto per tendere le corde.\nLe bacchette o \"mezrabs\", sono di forma simile ma con un peso e uno spessore ben superiore.\nGli indiani sono anche abituati a usare le dita o le mani per attutire il suono o fare alcuni arpeggi in pizzicato o dei glissando, premendo una singola corda.\nUtilizzo.\nIl santoor viene suonato stando seduti per terra, lo strumento sulle ginocchia o su un piccolo appoggio. \u00c8 meno virtuosistico di quello Iraniano, ma altrettanto veloce e ritmico.\nViene suonato sempre accompagnato da percussioni (\"Tabla\"), a volte in duetto (\"jugalbandi\").\nIl \"sant\u00fbr\" dell'Iraq.\nSi situa esattamente tra quello iraniano e quello indiano, sia strutturalmente sia musicalmente. Nonostante sia al centro di tutti gli insiemi classici (chalghi o tchalghi) sopravvive solo pi\u00f9 nella diaspora (ebrei iracheni) ed \u00e8 diventato estremamente raro dopo la Guerra del Golfo.\nCostruzione.\nIl \"santur\" iracheno ha una taglia (100\u00a0cm \u00d7 55\u00a0cm \u00d7 9\u00a0cm con angoli di 50\u00b0) e una struttura generale intermedia (da 23 a 25 ponti mobili supportanti, su dei capitasto metallici, da 80 a 92 corde in cori di tre, quattro o cinque.\nLa cassa di risonanza pu\u00f2 essere in noce, albicocca o arancio, e la tavola armonica in faggio o compensato. Fori di forma variabile vi sono praticati. Le bacchette (\"madarib\" a volte con le estremit\u00e0 rivestite di feltro) e i ponti (chiamati \"gazzelle\") sono di quercia. I piroli sono posizionati sul lato destro. Semplici borchie fermano le corde sul lato sinistro.\nEsisteva, un tempo, un altro tipo di \"sant\u00fbr\" in Iraq, pi\u00f9 spesso, pi\u00f9 piccolo e coi ponti fissi, ma \u00e8 scomparso.\nSi suona appoggiandolo su un tavolo, il musicista seduto su una sedia. Raramente suona da solo, generalmente si integra con piccoli ensemble per interpretare la musica colta irachena (\"chalghi\"),\nIl \"santur\" turco.\nAnche se segnalato dal XVII secolo, non \u00e8 che alla fine del XIX \u00b0, che il \"santur\" si propaga in Turchia, soprattutto nella regione di Smirne (Izmir), tra le comunit\u00e0 greche, ebree o tzigane, a causa della riluttanza della comunit\u00e0 musulmana sunnita nei confronti della musica. Ne esistevano allora due tipi - \"alafranga\" e \"alaturka\" - destinati entrambi a scomparire nel XX secolo; alcuni studi recenti dimostrerebbero che la Turchia \u00e8 il luogo di nascita del santur.\nCostruzione.\nIl \"santur alafranga\" o \"fransiz\" (\u00abdei Franchi\u00bb) aveva 160 corde e 32 note e veniva suonato, soprattutto dagli ebrei o dai musicisti Rom. Molto presto i turchi lo adottarono col nome di \"hamaili santur\", e l'adattarono spostando i ponti e modificando il numero delle corde (105 e 24 note). Ma l'insufficienza delle note diatoniche, lo rendevano inadatto all'esecuzione della musica turca.\nIl \"santur Alaturka\" o \"Turki\" lo sostitu\u00ec; perdendo in estensione, ha guadagnato nella variet\u00e0 delle sue note. Non era soltanto cromatico, ma anche in grado di suonare i quarti di tono (come alcuni pianoforti orientali). Tuttavia era ancora molto lontano dal fornire il numero sufficiente di note all'esecuzione della musica ottomana che divideva l'ottava non in dodici, ma al minimo, in venticinque note.\nSono ormai quasi scomparsi dalla Turchia per ragioni di modulazioni musicali. Infatti, sotto la pressione della musica araba, pi\u00f9 modulante, la musica turca ha incominciato a ricercare gli effetti e ha quindi abbandonato uno strumento non in grado di modulare in modo microtonale, come pu\u00f2 fare invece il \"Qanun,\" che li ha soppiantati, e che \u00e8 in grado di offrire una gamma di diverse alterazioni della stessa nota, abbassando i \"mandals\", piccole leve, che non interferiscono con l'esecutore che suona con le unghie artificiali, e non con le bacchette.\nIl \"santouri\" greco.\nLo strumento, pronunciato in greco \"sanduri\" (\"\u03c3\u03b1\u03bd\u03c4\u03bf\u03cd\u03c1\u03b9\"), \u00e8 quello apparso pi\u00f9 recentemente (inizio XIX secolo). \u00c8 molto diverso dai precedenti ed \u00e8 molto pi\u00f9 grande perch\u00e9 \u00e8 cromatico. Si apparenta pi\u00f9 al \"Cimbalom\", soprattutto per il complesso sistema dei numerosi ponti.\n\u00c8 certamente arrivato con le ondate di rifugiati greci, che fuggivano dall'Impero ottomano, in special modo da Smirne. Inizialmente concentrato sull'\u00eesola di Lesbo, si \u00e8 diffuso, dapprima sulle Isole egee (Chios, Imbros, Samos) e del Dodecaneso (Rodi, Kos, Kalymnos, Nisyros, Leros, Symi), poi nelle Cicladi (Andros) e sul continente, nei dintorni di Atene, in Tessaglia, nell'Epiro e nel Peloponneso.\nCostruzione.\nIl santouri greco \u00e8 imponente per le dimensioni (100\u00a0cm \u00d7 60\u00a0cm \u00d7 10\u00a0cm con angolo di 70\u00b0) e la disposizione delle corde in sei sezioni. La cassa di risonanza \u00e8 in acero, faggio o palissandro laminato, i lati vengono tagliati e rincollati insieme invertendo il filo del legno, per garantire una maggiore stabilit\u00e0. La tavola armonica \u00e8 in abete o larice, ha due grandi fori esagonali circondati piccoli fori rotondi (a volte due rosette rotonde) posti al centro e a sinistra della serie mediana dei ponti.\nHa circa 115 corde (in acciaio, bronzo e rame filettato) disposte in cori di 2, 3, 4 o 5 su cinque serie di ponti (fissi, collegati da tasti di metallo).\nViene suonato sia da seduti, appoggiandolo su un tavolo o sulle ginocchia o in piedi con una cinghia passante per il collo del musicista che lo mantiene all'altezza delle anche. La sua estensione gli permette di essere adoperato sia come strumento armonico sia melodico; si presta tanto a essere utilizzato come solista, che in duo o solo per l'accompagnamento.\nAlcuni artisti hanno cercato di sviluppare uno stile con quattro bacchette. Alcuni liutai hanno cercato di realizzare anche versioni basso o soprano.\nGli strumenti apparentati.\nIl santur ha conosciuto un destino complesso sia in Asia sia in Europa o in America, adottando altre denominazioni e caratteristiche. \u00c8 possibile, al presente, vedere dei santur elettro-acustici (con cassa amplificata) o solo elettrici (senza cassa armonica). infine, il \"sur santoor\" inventato recentemente, non ha pi\u00f9 nulla a che vedere col santour, se non la forma, infatti viene suonato con le dita."}
{"id": "5716989", "revid": "1305772", "url": "https://it.wikipedia.org/wiki?curid=5716989", "title": "Gang Wars", "text": " \u00e8 un videogioco arcade sviluppato nel 1989 da Alpha Denshi e pubblicato da SNK. Dal 2012 \u00e8 distribuito tramite PlayStation Network.\nIl videogioco \u00e8 un picchiaduro a scorrimento simile a \"P.O.W. - Prisoners of War\", prodotto l'anno precedente da SNK, e \"Double Dragon\". Da quest'ultimo trae inoltre l'ambientazione, una New York in stile \"I guerrieri della notte\"."}
{"id": "5716991", "revid": "1573940", "url": "https://it.wikipedia.org/wiki?curid=5716991", "title": "Chiesa di Sant'Elena Imperatrice (Tiana)", "text": "La chiesa di Sant'Elena Imperatrice \u00e8 un edificio religioso situato a Tiana, centro abitato della Sardegna centrale. Consacrata al culto cattolico \u00e8 sede dell'omonima parrocchia e fa parte dell'arcidiocesi di Oristano.\nChiesa antica, probabilmente di origine medioevale, edificata in stile romanico, presenta un'aula mononavata su cui si aprono le cappelle laterali. La copertura \u00e8 a capriate in legno."}
{"id": "5716995", "revid": "767487", "url": "https://it.wikipedia.org/wiki?curid=5716995", "title": "The Scuttlers", "text": "The Scuttlers \u00e8 un film muto del 1920 diretto da J. Gordon Edwards. Prodotto e distribuito dalla Fox Film Corporation, aveva come interpreti William Farnum, Jackie Saunders, Herschel Mayall, G. Raymond Nye.&lt;br&gt; \nLa sceneggiatura di Paul H. Sloane si basa sull'omonimo romanzo di Clyde Westover, pubblicato a New York nel 1914.\nTrama.\nLa compagnia di assicurazione dei Lloyds di Londra assume Jim Landers per indagare sul conto del capitano Machen e sul naufragio delle sue navi. Per evitare sospetti, Landers si fa imbarcare con la forza a bordo della Dorothy Low. Nonostante la brutalit\u00e0 che vige a bordo, brutalit\u00e0 per cui si distingue soprattutto il primo marinaio Erickson, Landers dubita che Machen abbia intenzione di far naufragare la nave perch\u00e9 a bordo si trova anche sua figlia Laura. Tuttavia, la nave affonda. Erickson muore e solo Landers, Laura, Machen e alcuni membri dell'equipaggio riescono a salvarsi. Il capitano, per\u00f2, \u00e8 rimasto gravemente ferito: prima di morire, confessa di aver provocato il naufragio di una sua nave che stava trasportando armi in Messico. Risolto il caso, Landers si rende conto di essersi innamorato di Laura.\nProduzione.\nIl film fu prodotto dalla Fox Film Corporation.\nDistribuzione.\nIl copyright del film, richiesto da William Fox, fu registrato il 12 dicembre 1920 con il numero LP15923. Lo stesso giorno, distribuito dalla Fox Film Corporation, il film usc\u00ec nelle sale cinematografiche statunitensi. Fu distribuito anche in Danimarca (9 ottobre 1922, con il titolo \"D\u00f8dssejleren\"), Svezia (11 agosto 1923, come \"Jim Landers stora kupp\") e Francia (come \"Sabordeurs\").\nNe fu fatta una riedizione nel 1924/1925. \"Variety\" riporta la notizia di una proiezione del film il 29 giugno 1925 allo Stanley Theatre di New York.\nNon si conoscono copie ancora esistenti della pellicola che viene considerata presumibilmente perduta."}
{"id": "5716996", "revid": "1573940", "url": "https://it.wikipedia.org/wiki?curid=5716996", "title": "Scincinae", "text": "Gli Scincini (Scincinae ) sono una sottofamiglia di sauri della famiglia Scincidae.\nDescrizione.\nLa sottofamiglia comprende sauri di taglia da piccola a media, con testa piccola, collo tozzo e corpo allungato, arti piccoli o ridotti a vestigia.\nTassonomia.\nLa sottofamiglia comprende i seguenti generi:"}
{"id": "5717006", "revid": "117564985", "url": "https://it.wikipedia.org/wiki?curid=5717006", "title": "Zarin Mehta", "text": "\u00c8 stato presidente della Montreal Symphony Orchestra (1981-1990), del Ravinia Festival (1990-2000) e della New York Philharmonic (2000-2012).\n\u00c8 figlio del direttore d'orchestra Mehli Mehta e fratello di Zubin Mehta, di cui ha sposato la prima moglie, il soprano canadese Carmen Lasky."}
{"id": "5717007", "revid": "104458", "url": "https://it.wikipedia.org/wiki?curid=5717007", "title": "Erpfendorf", "text": ""}
{"id": "5717011", "revid": "2213841", "url": "https://it.wikipedia.org/wiki?curid=5717011", "title": "Qualificazioni al campionato mondiale di calcio 2018 - CONCACAF - quarta fase", "text": "I Goninei \u00e9 un campionato under 15 dove ogni anno si lotta alla vittoria del trofeo attraverso un percorso ad eliminatoria. I campioni in carica sono i Brentford Gonin"}
{"id": "5717012", "revid": "1305772", "url": "https://it.wikipedia.org/wiki?curid=5717012", "title": "Maier", "text": ""}
{"id": "5717018", "revid": "1272592", "url": "https://it.wikipedia.org/wiki?curid=5717018", "title": "Meier", "text": ""}
{"id": "5717020", "revid": "357043", "url": "https://it.wikipedia.org/wiki?curid=5717020", "title": "Storia dell'auto", "text": ""}
{"id": "5717028", "revid": "1776051", "url": "https://it.wikipedia.org/wiki?curid=5717028", "title": "Obizzo Malaspina di Carbonara", "text": "\u00c8 stato inviato straordinario e ministro plenipotenziario di II classe a Buenos Aires (23 marzo 1898), a Washington (18 aprile 1901), e a Costantinopoli (9 agosto 1901). Inviato straordinario e ministro plenipotenziario di I classe fino al 1907, anno della collocazione a riposo col titolo di ambasciatore onorario."}
{"id": "5717029", "revid": "767487", "url": "https://it.wikipedia.org/wiki?curid=5717029", "title": "Song Dae-Nam", "text": ""}
{"id": "5717030", "revid": "37401", "url": "https://it.wikipedia.org/wiki?curid=5717030", "title": "Bini (lingua)", "text": ""}
{"id": "5717037", "revid": "1776051", "url": "https://it.wikipedia.org/wiki?curid=5717037", "title": "Gioacchino Bastogi", "text": "Figlio del senatore Pietro Bastogi, liberale di idee moderate, \u00e8 il fondatore del museo di Montepulciano e uno dei pi\u00f9 appassionati promotori della locale linea ferroviaria. "}
{"id": "5717039", "revid": "37401", "url": "https://it.wikipedia.org/wiki?curid=5717039", "title": "Italiano (lingua)", "text": ""}
{"id": "5717041", "revid": "751106", "url": "https://it.wikipedia.org/wiki?curid=5717041", "title": "GTECH", "text": ""}
{"id": "5717043", "revid": "767487", "url": "https://it.wikipedia.org/wiki?curid=5717043", "title": "Evgenij Postnikov", "text": "Carriera.\nPostnikov inizia la sua carriera tra le file della Dinamo Mosca, senza mai disputare un incontro. La stagione successiva si trasferisce in Lettonia, nei ranghi del Daugava, disputando diciannove partite di campionato tra il 2006 e il 2007. Ritorna quindi in Russia, giocando con lo Zodiak Oskol e la Torpedo-ZIL. Nel 2014 ritorna in Lettonia, accasandosi questa volta al Ventspils, vincendo un campionato e una coppa nazionale oltre all'edizione 2009-2010 della Baltic League.\nDopo un periodo in Bielorussia tra le file dello \u0160achc\u00ebr Salihorsk, nel febbraio del 2014 firma con l'Astana, ottenendo anche la cittadinanza kazaka."}
{"id": "5717050", "revid": "1776051", "url": "https://it.wikipedia.org/wiki?curid=5717050", "title": "Giuseppe Bracci Testasecca", "text": "La sua famiglia \u00e8 documentata a Orvieto fin dal XIV secolo, proprietaria di vasti poderi e di due palazzi cinquecenteschi nella stessa citt\u00e0 e a Montepulciano. \u00c8 stato il principale finanziatore della Stazione funicolare che congiunge la stazione di Orvieto alla citt\u00e0, inaugurata il 7 ottobre 1888, tanto che l'impianto \u00e8 stato inizialmente chiamato \"funicolare Bracci\"."}
{"id": "5717054", "revid": "1776051", "url": "https://it.wikipedia.org/wiki?curid=5717054", "title": "Nicola Gaetani d'Alife", "text": "Biografia.\nPrincipe di Piedimonte, discendente dall'antica famiglia Gaetani dei duchi di Gaeta, il cui cognome si \u00e8 nel tempo corrotto dando vita al ramo dei Caetani di cui fa parte papa Bonifacio VIII, nella sua persona la famiglia \"Gaetani Dell'Aquila D'Aragona\" (dal matrimonio del 1297 di \"Giordano Loffredo Gaetani\", duca di Laurenza, con Giovanna dell'Aquila D'Aragona) viene iscritta nel Libro d'Oro della Nobilt\u00e0 Italiana coi titolo di principe di Piedimonte, duca di Laurenzana e conte d'Alife.\nIl padre era il senatore Onorato Gaetani dell'Aquila d'Aragona.\nFu eletto deputato per la destra storica nel 1892 e pi\u00f9 volte riconfermato.\nNel 1909 fu nominato senatore del Regno."}
{"id": "5717059", "revid": "357043", "url": "https://it.wikipedia.org/wiki?curid=5717059", "title": "Teatro Bataclan", "text": ""}
{"id": "5717065", "revid": "339392", "url": "https://it.wikipedia.org/wiki?curid=5717065", "title": "Attentati a Parigi del 13 novembre 2015", "text": ""}
{"id": "5717068", "revid": "34392", "url": "https://it.wikipedia.org/wiki?curid=5717068", "title": "The Hebrew University of Jerusalem", "text": ""}
{"id": "5717069", "revid": "1001457", "url": "https://it.wikipedia.org/wiki?curid=5717069", "title": "The Australian National University", "text": ""}
{"id": "5717070", "revid": "34392", "url": "https://it.wikipedia.org/wiki?curid=5717070", "title": "Technion-Israel Institute of Technology", "text": ""}
{"id": "5717071", "revid": "287204", "url": "https://it.wikipedia.org/wiki?curid=5717071", "title": "Ichiro Sugai", "text": ""}
{"id": "5717072", "revid": "34392", "url": "https://it.wikipedia.org/wiki?curid=5717072", "title": "VU University Amsterdam", "text": ""}
{"id": "5717073", "revid": "34392", "url": "https://it.wikipedia.org/wiki?curid=5717073", "title": "KU Leuven", "text": ""}
{"id": "5717075", "revid": "116197495", "url": "https://it.wikipedia.org/wiki?curid=5717075", "title": "Vittorio De Asarta", "text": "Figlio della francese Catherine S\u00e9raphine Eloy viene riconosciuto da suo padre, Emanuele De Asarta (figlio del banchiere genovese Carlo e della russa Anna Klembouskaya), soltanto nel 1868. Compie gli studi inferiori e superiori a Marsiglia e si laurea in ingegneria al politecnico di Milano. Nel 1889 si trasferisce in provincia di Udine dove acquista un latifondo corrispondente all'attuale parco di Fraforeano, che comprende una grande villa gi\u00e0 appartenuta alla famiglia Kechler, oggi conosciuta come villa Kechler-De Asarta, che trasforma in una grande e moderna impresa agricola. "}
{"id": "5717081", "revid": "76650212", "url": "https://it.wikipedia.org/wiki?curid=5717081", "title": "Casnate", "text": ""}
{"id": "5717093", "revid": "751106", "url": "https://it.wikipedia.org/wiki?curid=5717093", "title": "Lavoro occasionale", "text": "Il lavoro occasionale (detta anche mini co.co.co) \u00e8 stato una particolare modalit\u00e0 di collaborazione coordinata e continuativa prevista dal diritto del lavoro in Italia, abrogata dal giugno 2015, nell'ambito della riforma del \"Jobs Act\" \nStoria.\nLa collaborazione occasionale nel diritto del lavoro italiano era un tipo di contratto di lavoro che disciplinava un rapporto di lavoro di durata non superiore a 30 giorni (vincolo temporale) e con un rimborso non superiore a 5000 euro (vincolo economico) con il medesimo committente. Era chiamato mini cococo per tali caratteristiche e perch\u00e9 comunque rientrava in questa tipologia di collaborazione coordinata.\nIl lavoro occasionale, come forma contrattuale, fu introdotto dall\u2019art. 61, comma 2 del decreto legislativo n. 276/03, in attuazione della Legge Biagi.\nCon l'entrata in vigore del decreto legislativo n. 81/2015, attuativo della legge n. 183/2014 (Jobs Act), la prestazione occasionale \u00e8 stata abrogata dal 25 giugno 2015.\nCaratteristiche.\nI mini coco avevano i seguenti requisiti:\nLa collaborazione occasionale non va confusa con il contratto di prestazione d'opera, tuttora in vigore, regolamentato dagli articoli 2222 e seguenti del Codice civile.\nIl lavoratore poteva essere destinato a svolgere qualsiasi attivit\u00e0 senza alcun obbligo di apertura di partita IVA. Ai fini fiscali veniva applicata una ritenuta d'acconto pari al 20% sul compenso del lavoratore. Il rapporto decadeva nel momento in cui il reddito annuo avesse superato i 5000 \u20ac. In quest'ultimo caso il lavoratore aveva l'obbligo di iscrizione alla gestione separata Inps dei collaboratori per la regolarizzazione contributiva. In caso di superamento di uno dei due vincoli, economico o temporale, il rapporto di lavoro doveva essere disciplinato in altro modo (es. contratto a progetto), anch'esso abolito.\nPer le sue caratteristiche nonch\u00e9 per la contemporanea abolizione dei cocopro la collaborazione occasionale ha successivamente trovato naturale trasformazione nel lavoro accessorio o nella prestazione d'opera."}
{"id": "5717095", "revid": "2181294", "url": "https://it.wikipedia.org/wiki?curid=5717095", "title": "Abdelhamid Abaaoud", "text": "Conosciuto anche con i suoi nomi di battaglia di Ab\u016b \u02bfOmar Soussi o Ab\u016b \u02bfOmar al-Balj\u012bk\u012b, (\u00abAb\u016b \u02bfOmar il Belga\u00bb) ovvero \u02bfAbd al-\u1e24am\u012bd Ab\u0101 \u02bfAwd, \u00e8 stato un militante jihadista associato agli attentati organizzati dalla cellula di Verviers del gennaio 2015 (alla sede di Charlie Hebdo). \u00c8 sospettato di essere uno degli organizzatori tattici ed operativi degli attentati di Parigi del 13 novembre dello stesso anno.\nBiografia.\nIl padre di Abdelhamid Abaaoud giunse in Belgio nel 1975 e, sperando in un futuro ambizioso per i suoi tre figli, \u02bfAbd al-\u1e24am\u012bd fu iscritto coi suoi due fratelli nel Coll\u00e8ge Saint-Pierre \u00e0 Uccle.\nCondannato per rapina, conosce nel 2010 in carcere Salah Abdeslam, uno dei principali sospettati della strage di Parigi del novembre 2015\nDiventa una delle figure maggiormente mediatiche del gihadismo belga per la sua attivit\u00e0 sui \"social network\" dal 2013 in poi. \u00c8 d'altronde considerato da vari mesi dai servizi di intelligence francesi come uno dei principali architetti dei piani d'attacco miranti a colpire il territorio francese.\nRaggiunge i ranghi di Da'esh in Siria. Agli inizi del 2014, appare sorridente in un video girato ad Azaz, al volante di un'automobile, impegnato a oltraggiare i cadaveri dei \"ribelli\" uccisi nei combattimenti. \nUn'inchiesta ha permesso di stabilire che Abdelhamid Abaaoud era entrato in contatto con Mehdi Nemmouche nel gennaio del 2014, quattro mesi prima del quadruplo assassinio del Museo ebraico a Bruxelles. Ha inoltre fatto parte del gruppo di fuoco al quale apparteneva anche Mehdi Nemmouche.\nIl 15 gennaio 2015 viene associato agli eventi di Verviers. Poi torna in Siria dove concede un'intervista alla rivista di Da'esh, \"D\u0101biq\", in cui si fa beffe delle forze di sicurezza belghe. Diventa tristemente noto per aver addestrato suo fratello, appena tredicenne, Youn\u00e8s, per il \"Jih\u0101d\" in Siria.\n\u00c8 in particolare sospettato di aver indottrinato i fratelli Abdeslam.\nIl suo nome compare anche nei tre dossier terroristici con diverse imputazioni: l'affare del Thalys, l'attacco previsto a una chiesa di Villejuif da parte di Sid Ahmed Ghlam e il progetto di attentato a una sala di concerto nell'agosto del 2015.\nIl 18 novembre 2015 \u00e8 stato accertato dalle autorit\u00e0 francesi che Abaaoud \u00e8 stato ucciso in un'operazione di polizia a Saint-Denis, conclusasi con 5 arresti e 3 morti, tra cui appunto Abaaoud."}
{"id": "5717099", "revid": "1534172", "url": "https://it.wikipedia.org/wiki?curid=5717099", "title": "German-American Bund", "text": "Il German-American Bund fu un movimento di ispirazione nazista organizzatosi negli Stati Uniti d'America a partire dal 1933, principalmente negli ambienti della comunit\u00e0 dei tedeschi americani; finanziariamente sostenuto dal governo della Germania nazista, il movimento era incaricato di propagandare gli ideali del nazismo negli Stati Uniti.\nNel 1939 il movimento poteva contare su circa 20.000 membri, ma dopo varie inchieste giudiziarie a carico dei suoi dirigenti conobbe un rapido declino e fu infine sciolto dopo l'ingresso degli Stati Uniti nella seconda guerra mondiale."}
{"id": "5717101", "revid": "11959", "url": "https://it.wikipedia.org/wiki?curid=5717101", "title": "Abu Omar Soussi", "text": ""}
{"id": "5717102", "revid": "11959", "url": "https://it.wikipedia.org/wiki?curid=5717102", "title": "Abu Omar al-Baljiki", "text": ""}
{"id": "5717110", "revid": "838137", "url": "https://it.wikipedia.org/wiki?curid=5717110", "title": "Spielgemeinschaft Volleyball Gellersen L\u00fcneburg 2014-2015", "text": "Questa voce raccoglie le informazioni riguardanti lo Spielgemeinschaft Volleyball Gellersen L\u00fcneburg nelle competizioni ufficiali della stagione 2014-2015.\nOrganigramma societario.\nArea direttiva\nArea tecnica\nArea sanitaria"}
{"id": "5717115", "revid": "1123126", "url": "https://it.wikipedia.org/wiki?curid=5717115", "title": "Oddone da Cluny", "text": ""}
{"id": "5717117", "revid": "712828", "url": "https://it.wikipedia.org/wiki?curid=5717117", "title": "SEPP International S.A.", "text": ""}
{"id": "5717118", "revid": "838137", "url": "https://it.wikipedia.org/wiki?curid=5717118", "title": "Peter Russell", "text": "Giocava nel ruolo di schiacciatore.\nBiografia.\nFiglio di Stewart e Marian Russell, nasce a Baltimora, nel Maryland. Ha quattro fratelli: Aaron, Samuel, Tim e Paul; Aaron \u00e8 un pallavolista e ha giocato per tre anni insieme a Peter alla , dove ha giocato anche suo padre.\nCarriera.\nClub.\nLa carriera di Peter Russell inizia nel ; parallelamente frequenta la Centennial High School, dove gioca anche a calcio. Al termine delle scuole superiori, viene selezionato dalla , prendendo parte alla Division I NCAA dal 2011 al 2014: bench\u00e9 si qualifichi ogni anno per la \"final four\", non va mai oltre le semifinali coi \"Nittany Lions\".\nUn anno dopo aver concluso la propria carriera universitaria, firma il suo primo contratto professionistico per la stagione 2015-16, approdando nella 1. Bundesliga tedesca per difendere i colori del : conclusa l'annata non firma pi\u00f9 alcun contratto, terminando cos\u00ec la propria carriera."}
{"id": "5717121", "revid": "2210568", "url": "https://it.wikipedia.org/wiki?curid=5717121", "title": "Libero consorzio comunale di Siracusa", "text": "Il libero consorzio comunale di Siracusa \u00e8 un libero consorzio comunale di abitanti della Sicilia, con capoluogo Siracusa. \u00c8 subentrato nel 2015 alla soppressa provincia regionale di Siracusa.\nOccupa una superficie di 2\u00a0109\u00a0km\u00b2 con una densit\u00e0 di popolazione di 182,27 abitanti per chilometro quadrato e confina a nord e nord-ovest con la Citt\u00e0 metropolitana di Catania, a ovest con il Libero consorzio comunale di Ragusa, mentre a est e a sud \u00e8 bagnata rispettivamente dai mari Ionio e Mediterraneo.\nPunto di riferimento commerciale grazie al porto di Augusta, con i tre siti di Siracusa e la Necropoli Rupestre di Pantalica, Noto, Palazzolo Acreide (gli ultimi due insieme con il Val di Noto) insigniti dall'UNESCO del titolo di Patrimonio dell'umanit\u00e0 il Libero consorzio comunale di Siracusa rappresenta un rilevante polo d'attrazione turistico, storico, artistico e archeologico. Nei suoi confini sorge il lago di Lentini, il bacino artificiale pi\u00f9 grande d'Europa. Il capoluogo, Siracusa, \u00e8 infine un importante snodo stradale e ferroviario della Sicilia.\nGeografia fisica.\nTerritorio.\nLa provincia di Siracusa \u00e8 la parte ionica della regione fisico-geografica degli Iblei, composta da un vasto sistema di tavolati, \u00e8 ricompresa in un articolato territorio che accoglie gli espandimenti lavici di Francofonte e una porzione della \"Piana di Catania\" a nord; i ripiani calcarei e tufacei, verso il Modicano e gli asfalti tipici del Ragusano a ovest; mentre a est si affaccia per tutta la sua lunghezza con il mar Ionio terminando con la sua estremit\u00e0 sud nel mar Mediterraneo.\nProprio la vastit\u00e0 di caratteristiche geomorfologiche ha portato alla suddivisione dell'area in quattro sub regioni fisiche, che per le loro peculiarit\u00e0 danno luogo a paesaggi anche molto diversi tra loro.\nDal punto di vista geologico il territorio siracusano \u00e8 legato alla formazione dei Monti Iblei, i quali costituiscono un complesso montuoso formato da un massiccio calcareo-marnoso bianco conchiglifero del Miocene (\"Plateau degli Iblei\").\nL'area Iblea, in base agli studi geologici, \u00e8 insieme a quella maltese e pugliese, parte delle propaggini settentrionali della placca africana, che nell'area mediterranea e quindi in Sicilia, ha il suo punto di scontro con la placca europea. Inoltre si deve considerare la scoperta fatta dagli geofisici che hanno stabilito la presenza della \"micro-placca siculo-iblea\"; una placca appartenente alla placca africana ma con caratteristiche particolari, per questo singolare. Essa sarebbe la responsabile dei terremoti verificatisi nella parte orientale della Sicilia.\nInfine bisogna menzionare il \"\"Graben di Floridia\" (detto anche \"Graben dell'Anapo\" per via del fiume che lo attraversa), esso si trova nell'area che comprende i \"monti Climiti\" (appartenenti ai monti Iblei) e il promontorio di Belvedere. Questo Graben, ovvero questa fossa tettonica (o valle), \u00e8 molto importante per la geografia della provincia, poich\u00e9 esso ha da sempre condizionato l'evoluzione \"paleogeografia\" dell'area in questione e di quella circostante. Il Graben di Floridia infatti dal periodo del pleistocene inferiore sino al superiore, fu sede di un grande golfo, dove il mare ha pi\u00f9 volte trasgredito e regredito. Il territorio mostra anche un aspetto carsico interessante; esso infatti dispone di stalattiti e stalagmiti, situati all'interno delle grotte siracusane.\nStoria.\nPreistoria.\nLa zona corrispondente all'odierna provincia aretusea fu abitata fin dai tempi pi\u00f9 arcaici. \nAi Sicani, popolazione ancestrale pre-indoeuropea a cui si innestarono gruppi umani di origine sarda, ligure ed iberica, si deve l'espressione della Cultura di Castelluccio e della Cultura di Thapsos; ne costituiscono esempi Thapsos, Cava del Rivettazzo, Necropoli di Cassibile e soprattutto Pantalica, queste testimonianze, risalenti ad un periodo compreso tra la met\u00e0 del terzo millennio avanti Cristo e la met\u00e0 del successivo, sono molto importanti per la storia della Sicilia. \nVerso il 1200 a.C., la popolazione di origine e lingua indoeuropea dei Siculi approd\u00f2 in Sicilia dal continente, contribuendo allo spostamento delle popolazioni Sicane verso la parte centro-occidentale dell'isola, tuttavia si verific\u00f2 una commistione tra sicani e siculi che port\u00f2 alla formazione delle popolazioni indigene del immediato periodo pre-ellenico; ne \u00e8 prova la forte affinit\u00e0 religiosa e di culto tra Siculi e Sicani.\nLa maggior parte degli insediamenti era situata su modeste pianure alluvionali, con la possibilit\u00e0 di aggirare i Monti Iblei dal mare.\nEt\u00e0 antica.\nSi deve a queste antiche popolazioni pre-elleniche, Sicani e Siculi, la fondazione di Siracusa che, rifondata da coloni Corinzi nel 733 a.C., divenne una potente citt\u00e0-stato con rapida espansione militare e commerciale verso l'entroterra ibleo.\nLa citt\u00e0 raggiunse il suo massimo splendore politico, economico e culturale, tra il V e il III secolo a.C..\nFu con Gerone I che Siracusa cominci\u00f2 a diventare la principale tra tutte le citt\u00e0-stato della Sicilia. Qualche decennio dopo, Dionisio I sottomise quasi l'intera Sicilia, creando progressivamente quel Regno Siceliota, Siracusa capitale, che sconfisse gli Ateniesi, respinse gli Etruschi nell'alto Tirreno e vide poi tra i suoi successori Agatocle e Gerone II, durando fino alla conquista romana del 212 a.C..\nCon i Romani, Siracusa divenne per secoli la capitale della Provincia di Sicilia, mantenendo tale status fino ai tempi dell'Impero Bizantino. Bisogna tenere presente che durante il periodo romano, la Sicilia si caratterizzava per la presenza di un'organizzazione territoriale basata sulla \"rete di citt\u00e0\" presenti tra la costa ionica e le valli della pianura alluvionale iblea, consolidando il predominio dei centri costieri..\nMedioevo.\nNel Medioevo, la situazione cominci\u00f2 a mutare a causa di due importanti fattori. Da una parte, le ripetute distruzioni di Siracusa - che fin dall'assedio di Marcello avevano lasciato un mare insicuro tra Catania e Agrigento - le guerre e la paura delle invasioni barbariche causarono lo spostamento dei centri abitati verso l'interno, in posizione difensiva, con il conseguente fenomeno dell'incastellamento. Con la nascita e l'affermazione dell'Emirato di Sicilia si ebbe il bisogno di razionalizzazione dell'assetto territoriale, attraverso la formazione di unit\u00e0 amministrative paragonabili a forme embrionali di provincia, i cosiddetti \"Valli\" (dapprima quattro: Val di Noto, Val Demone, Vallo di Mazara e Val d'Agrigento, e poi tre, con la soppressione di quest'ultimo) che dureranno fino al 1812. Nel 1130, l'avvento del Regno di Sicilia vide spostarsi definitivamente del centro propulsore dell'Isola verso Palermo che era stata gi\u00e0 capitale dell'Emirato istituito dagli Arabi.\nEt\u00e0 Moderna e contemporanea.\nDi grande rilevanza nella storia geopolitica della Provincia fu il terremoto dell'11 gennaio 1693 con epicentro, secondo alcuni Carlentini, secondo altri, il Golfo di Augusta, che sconvolse l'intero territorio, ridisegnandone la fisionomia. La ricostruzione conseguente al sisma, infatti, pur non essendo frutto di una pianificazione centralizzata, vide effettivamente, quali protagonisti Giuseppe Lanza, duca di Camastra, vicario generale di Carlo V, incaricato dal Re a coordinare le operazioni di ricostruzione, ed il Vescovo di Siracusa, che doveva vigilare sulla corretta applicazione delle norme del Concilio di Trento in materia di \"culto divino\". A ci\u00f2 si aggiunse il fatto che gran parte dei centri del Vallo furono ricostruiti in siti diversi da quelli che occupavano prima del sisma (Noto, Avola e Sortino tra gli altri); mentre in quelli ricostruiti \"in situ\" furono adottati nuovi modelli urbanistici applicabili a piazze e strade, vale a dire una sorta di piano regolatore \"ante litteram\".\nA tale cambiamento urbanistico, per\u00f2, non ne segu\u00ec alcuno amministrativo. Affinch\u00e9 ci\u00f2 avvenga, bisogner\u00e0 attendere la Costituzione siciliana del 1812 che sostitu\u00ec i tre valli con i 23 distretti, che, con la soppressione del Regno di Sicilia e la nascita del Regno delle due Sicilie, vennero raggruppati, con decreto dell'11 ottobre 1817 in sette valli minori, sedi di \"Intendenze\", sulla falsariga dei \"departments\" francesi sorti durante la rivoluzione. Tra le sedi d'Intendenza vi era pure Siracusa, che comprendeva il distretto omonimo, nonch\u00e9 i distretti di Noto e Modica.\nIstituzione della Provincia.\nIl 9 dicembre 1820, con l'emanazione della Costituzione da parte di Ferdinando I delle Due Sicilie, i sette valli vennero rinominate \"province\". Nacque cos\u00ec la \"Provincia di Siracusa\". Nel 1837, per\u00f2, a causa dei tumulti verificatisi in citt\u00e0, tra il 18 luglio ed il 6 agosto per l'epidemia di colera e per il malcontento dei rivoluzionari contro i Borbone, il Governo borbonico, con decreto dell'11 ottobre 1837, declass\u00f2 Siracusa a capoluogo di distretto, mentre, il capoluogo della provincia venne spostato a Noto. Tale provvedimento punitivo nei confronti della citt\u00e0 aretusea durer\u00e0 fino alla nascita del Regno d'Italia.\nQuesta modifica cre\u00f2 la Provincia di Noto. S'instaur\u00f2 una sorta di sfida tra le due cittadine. La citt\u00e0 netina divenne inoltre sede arcivescovile, per decreto di Papa Gregorio XVI nel 1844; quindi la Diocesi di Noto prese parte dei territori della Diocesi di Siracusa.\nNel 1865, a seguito dell'Unit\u00e0 d'Italia, Siracusa ritorn\u00f2 ad essere il capoluogo della provincia:\nLa provincia segu\u00ec in seguito le sorti dell'Italia. Dopo il primo conflitto mondiale s'instaur\u00f2 il fascismo, il quale non riusc\u00ec a portare nuovo sviluppo nel territorio. Nel frattempo continuava la grande emigrazione che port\u00f2 molti abitanti della provincia siracusana a trasferirsi in territori nuovi come l'Australia, le Americhe, il Nord Europa.\nIl 2 gennaio 1927, avvenne per opera politica del senatore Filippo Pennavaria il distacco di 12 comuni, appartenuti un tempo alla Contea di Modica, i quali andarono a formare la nuova Provincia di Ragusa; ci furono diverse polemiche da parte dei siracusani per il distaccamento di Ispica, divenuto comune ragusano.\nNel corso della seconda guerra mondiale la provincia fu il teatro di scontri tra le truppe alleate e quelle nazi-fasciste. Nell'ambito dell'Sbarco in Sicilia, nella notte tra il 9 ed il 10 luglio 1943 gli alleati, guidati dal generale Bernard Law Montgomery sbarcarono nel tratto di costa compresa tra Capo Ognina e Punta Castellazzo (5\u00aa, 50\u00aa e 51\u00aa Divisione britannica e 18\u00aa Divisione canadese) e tra Ognina e Calabernardo (13\u00ba Corpo d'armata britannica). Con la successiva Operazione Ladbroke che riguardava la conquista del capoluogo, si giunse alla progressiva liberazione della Sicilia. Il 3 settembre 1943 viene firmato segretamente l'armistizio di Cassibile, in localit\u00e0 Santa Teresa Longarini, nei pressi della frazione di Siracusa.\nNel dopoguerra, mentre si era gi\u00e0 avviata la ricostruzione degli edifici distrutti dai bombardamenti, la provincia di Siracusa fu interessata da un progetto di investimento industriale che fece sorgere il Polo petrolchimico siracusano, edificato nella zona costiera di Priolo, Melilli, Augusta, che ebbe un grande impatto sull'economia locale, poich\u00e9 favor\u00ec un grande afflusso di manodopera, ma ebbe anche effetti negativi, dovuti soprattutto al forte inquinamento industriale, sollevando un'importante questione ambientale rimasta irrisolta.\nLo statuto speciale del 1946 soppresse le vecchie provincie. L'ente fu ricostituito con la legge regionale n.16 del 1963. Dopo le modifiche territoriali dei primi anni del Novecento si registreranno variazioni amministrative riguardanti i Comuni. Nel 1975, Portopalo di Capo Passero, frazione di Pachino, ottenne l'autonomia comunale e, nel 1979 venne istituito il Comune di Priolo Gargallo, il cui territorio venne formato dalla gi\u00e0 frazione di Siracusa, dalla contrada San Foc\u00e0 e da parte del territorio di Marina di Melilli, queste ultime, appartenenti, fino ad allora, al Comune di Melilli. Nel 1986, poi, a seguito della Legge regionale n. 9 che attuava quanto stabilito dallo Statuto della Regione Siciliana del 1946, tutte le circoscrizioni provinciali dell'isola vennero soppresse e sostituite da liberi consorzi comunali, denominati \"Province Regionali\". Tale mutamento amministrativo, per\u00f2, non port\u00f2 alcuna variazione nel territorio provinciale di Siracusa, rimanendo inalterato. Tuttavia, tale assetto territoriale potrebbe nuovamente mutare, a seguito dell'opera dei comitati cittadini sorti nelle frazioni di Belvedere e Cassibile che rivendicano l'autonomia dal capoluogo attraverso l'indizione di un referendum, sospeso dal TAR di Catania nel 2012, su ricorso del Comune di Siracusa.\nIl 13 dicembre 1990 la provincia fu colpita da un violento sisma denominato poi \"Terremoto di Santa Lucia\", cos\u00ec chiamato perch\u00e9 avvenne nel giorno dedicato a Santa Lucia.\nIl terremoto procur\u00f2 17 morti e ben 15.000 famiglie senza tetto. Il patrimonio edilizio fu vistosamente danneggiato e molti cittadini di Augusta, Melilli, Sortino, Carlentini, Lentini e Francofonte trovarono rifugio presso dei container per diversi anni. Il fatto che la provincia non ottenne lo \"stato di calamit\u00e0 naturale\" e il fatto che venne dichiarata una graduazione del sisma inferiore rispetto a quella che fu in realt\u00e0, fece passare alla storia questo terremoto con il nome di \"terremoto dei silenzi\", proprio a causa della sua sottovalutazione.\nNegli anni 2000 la provincia ha ottenuto due importanti riconoscimenti dall'UNESCO, sono stati infatti inserite nella lista dei Patrimoni mondiali dell'umanit\u00e0, nel 2002, le \"Citt\u00e0 tardo barocche del Val di Noto\" e ne fanno parte per la provincia siracusana i comuni di Noto e Palazzolo Acreide; mentre nel 2004 sono state dichiarate, come unico sito, la \"Citt\u00e0 di Siracusa e la Necropoli Rupestre di Pantalica\".\nIstituzione del Libero consorzio comunale.\nIl 28 marzo 2014 \u00e8 stata prevista la soppressione delle 9 province regionali, sostituite da nove \"Liberi Consorzi comunali\" e tre aree metropolitane in seguito all'entrata in vigore della legge approvata dall'Assemblea Regionale Siciliana il 12 marzo 2014. Un'ulteriore legge regionale discipliner\u00e0 compiti e funzioni di questi nuovi enti, mentre ogni provincia \u00e8, nel frattempo, retta da un commissario straordinario nominato dalla giunta regionale..\nIn ottemperanza alla legge regionale del 24 marzo 2014, n. 8, recante il titolo \u201cIstituzione dei liberi Consorzi comunali e delle Citt\u00e0 metropolitane\u201d e disciplinata poi con la successiva legge regionale n. 15 del 4 agosto 2015, \"Disposizioni in materia di liberi Consorzi comunali e Citt\u00e0 metropolitane\", la provincia regionale di Siracusa \u00e8 stata soppressa e sostituita dal Libero consorzio comunale di Siracusa.\nStemma provinciale.\nDescrizione araldica dello stemma:\nLo stemma ufficiale \u00e8 stato approvato con regio decreto legge dell'11 aprile 1938 e regio decreto del 21 settembre 1938. \nMonumenti e luoghi d'interesse.\nLa provincia siracusana ha molti monumenti divisi per periodo, et\u00e0 e rilevanza storica. Di seguito una lista completa dei monumenti e luoghi d'interesse di ciascun comune:\nLe chiese.\nTra le maggiori chiese in provincia si annoverano: \nPalazzi e Ville.\nLa Provincia \u00e8 nota per i suoi palazzi che rappresentano molto lo stile del Barocco siciliano. In particolar modo sono famosi gli edifici barocchi, neoclassici, rococ\u00f2 e liberty di Noto, Palazzolo Acreide e Siracusa, le tre citt\u00e0 inserite tra i patrimoni Unesco proprio per le loro particolarit\u00e0 e quantit\u00e0 architettoniche. Tra questi si annoverano:\nE tra le ville storiche, notevole fra tutte, \u00e8 la Villa del Tellaro, di epoca tarda imperiale romana, che si trova nei pressi di Noto, la quale custodisce dei preziosi mosaici di et\u00e0 classica.\nTra le altre ville pregiate della provincia si annoverano la \"Villa Landolina\" e la \"Villa Politi\" a Siracusa.\nTeatri.\nLe principali strutture architettoniche teatrali della provincia sono:\nTempli.\nI templi pi\u00f9 noti sono:\nAltro.\nStatue, piazze e porte ornano spesso in svariati punti le citt\u00e0 siracusane. Ma anche antiche tonnare, elementi architettonici tipici dei luoghi di mare, diventano sorte di monumenti a cielo aperto e visitabili. Tra tutte queste opere, le pi\u00f9 conosciute della provincia sono:\nCastelli.\nNumerosi sono i castelli, le fortezze e le torri presenti in provincia di Siracusa e che servivano sia da residenza dei signori del luogo dov'era ubicato, sia come fortificazione.\nSolo alcuni sono ben conservati, come ad esempio il Castello Maniace o il Castello Svevo di Augusta. Di molti, invece, ne esistono soltanto i ruderi delle fondamenta o sono in stato di completo abbandono (come i castelli di Buccheri e Buscemi); di altri non vi \u00e8 pi\u00f9 traccia. Ne sono un esempio: il Castello Marchetto, a Siracusa, ubicato nella \"piazza d'armi\", area compresa tra il corso Umberto e via Malta e distrutto da un terremoto nel 1542; il castello o torrione di Casa Nova, sempre a Siracusa, si ergeva lungo le mura di Ortigia, a difesa dell'imboccatura del Porto Piccolo, fu distrutto dal sisma del 1693; il \"Castellum novum\" di Lentini, che si trovava sulla collina compresa tra la valle di Sant'Eligio e contrada Cappuccini; il Castello di Altavilla ed il Castello di Curcuraci (o Curcuraggi) a Melilli, i cui resti sono stati inglobati in costruzioni successive e, pertanto, risultano non visibili.\nLista dei castelli:\nSiti archeologici.\nMolte sono le testimonianze archeologiche presenti in provincia che ripercorrono tutta la storia dell'uomo, dal Paleolitico all'ellenismo e il medioevo.\nA Siracusa, la maggior parte delle vestigia \u00e8 contenuto all'interno del Parco Archeologico di Neapolis, dove si trovano sia reperti greci come il Teatro greco, l'Orecchio di Dionisio e le latom\u00ece - cavit\u00e0 artificiali ricavate dall'estrazione della pietra - e l'Ara di Ierone, altare monumentale voluto dal tiranno Gerone II; sia resti romani, come l'Anfiteatro ed il Ginnasio romano.\nAltre testimonianze del passato, poi, sono rintracciabili in ogni zona della citt\u00e0.\nNei pressi di Noto, a circa 8\u00a0km, sorge Eloro dove \u00e8 possibile ammirare i resti delle mura, del teatro e del santuario di Demetra e Kore. Poco vicino si trova la Colonna Pizzuta e pi\u00f9 a sud, si trovano la villa del Tellaro - risalente alla tarda et\u00e0 imperiale romana - e gli insediamenti preistorici di Finocchito e Castelluccio, da cui prende il nome l'omonima cultura sviluppatasi nella prima et\u00e0 del bronzo. A nord della citt\u00e0 barocca, invece, lungo la Statale 287 in direzione di Palazzolo si trovano i resti di Noto Antica, fondata nel V secolo a.C. e distrutta dal terremoto del 1693.\nRisalendo verso Palazzolo Acreide, si incontra il sito di Akrai, del VII secolo a.C. ove \u00e8 possibile visitare un teatro, un\"agor\u00e0\" e due latomie.\nPoi vi sono le importanti necropoli di Pantalica, Cassibile e Cava del Rivettazzo\nNella zona settentrionale della provincia, infine, si trovano i siti di Leontinoi, citt\u00e0 sicula ellenizzata in cui \u00e8 possibile visitare il sistema di fortificazione cosiddetto \"a tenaglia\"; Megara Hyblaea, posta a 10\u00a0km da Augusta e dai cui scavi sono emerse ceramiche di stile eoliano e due \"kouroi\"; e Thapsos, importantissimo villaggio protostorico che sorse intorno al XV secolo a.C. sulla penisola di Magnisi - antistante il litorale priolese- e che diede il nome alla cultura che in Sicilia orientale identifica la media et\u00e0 del bronzo.\nSociet\u00e0.\nEvoluzione demografica.\nLa provincia di Siracusa, con i suoi oltre 400.000 abitanti, risulta essere la sesta delle provincie siciliane per popolazione, e con una densit\u00e0 abitativa di 188,8 abitanti per chilometro quadrato si colloca al quinto posto tra le provincie siciliane con maggior densit\u00e0 di popolazione.\nSiracusa \u00e8 il comune pi\u00f9 popoloso della provincia concentrandosi in esso pi\u00f9 di un terzo della popolazione; seguono Augusta ed Avola, con popolazioni superiori ai 30.000 abitanti.\nIl comune pi\u00f9 densamente popolato, invece, con 800 abitanti per chilometro \u00e8 Floridia, seguono Siracusa (606) e Solarino (566).\nCassaro risulta invece essere il comune con il minor numero di abitanti.\nLa Provincia e l'emigrazione.\nNegli anni passati, la Provincia vide molta della sua gente emigrare all'estero o nel Nord Italia in cerca di lavoro. Nei primi anni del Novecento inizi\u00f2 infatti il fenomeno italiano dell'emigrazione di massa. Tale fenomeno interess\u00f2 anche la Sicilia, facendola divenire, verso il 1915, la regione d'Italia con il pi\u00f9 alto numero di cittadini che emigravano. Le mete verso le quali si dirigevano erano soprattutto gli Stati Uniti d'America, che offrivano una grande quantit\u00e0 di risorse lavorative. Ma vi fu una forte presenza siciliana anche in Australia, dove, grazie agli emigrati siracusani sbarcati l\u00ec decenni prima, continua un legame tra quelle comunit\u00e0 e la Provincia di Siracusa.\nIn una seconda fase invece, verso il 1950, l'emigrazione si spost\u00f2 verso l'Europa del Nord e verso l'Italia settentrionale. Questo fenomeno, dovuto ad una politica scarsamente prodigata ad un piano di risanamento per i problemi meridionali, provoc\u00f2 ulteriori danni al sistema sociale del Sud, il quale vedeva andar via la sua forza lavoro impiegata nelle grandi e medie industrie del settentrione. Tutto ci\u00f2 comport\u00f2 diverse situazioni; anzitutto il distacco, la separazione umana di chi partiva e di chi restava. Molti libri, poesie e testi di canzoni sono stati dedicati alle storie di emigranti, dimostrando come questo fenomeno \u00e8 entrato a far parte dell'aspetto storico-culturale del territorio. Un altro aspetto che comport\u00f2 fu l'instaurazione di un legame tra il luogo nel quale questi migranti approdavano e la citt\u00e0 natale che avevano lasciato. Infatti da questo presupposto molti comuni siracusani sono gemellati con citt\u00e0 di Stati d'oltreoceano; per esempio Solarino, Floridia e Sortino, tre comuni che hanno avuto una forte emigrazione verso le terre australiane, mantengono anche ai giorni nostri i rapporti con l'Australia; Solarino e Floridia sono gemellati con Melbourne, seconda citt\u00e0 australiana pi\u00f9 popolosa dopo Sydney, mentre Sortino ha portato sugli schermi nazionali un documentario avente per titolo \"\"Storie di una comunit\u00e0 siciliana emigrata in Australia\", realizzato dal \"Sortino Social Club\", un'associazione che riunisce gli emigrati sortinesi.\nE questi stessi comuni sono inoltre gemellati con altre citt\u00e0 negli Stati Uniti, come Hartford, legata a Floridia, la quale ha anche una via, nel proprio comune, intitolata \"Via dei floridiani di Hartford\" e New Britain legata a Solarino e Priolo Gargallo, altro comune siracusano.\nNel Connecticut sorse una \"Little Melilli\" cos\u00ec chiamata in riferimento alla popolazione di Melilli, la quale emigr\u00f2 in massa verso quella zona, nella citt\u00e0 statunitense di Middletown, gemellata con i mellilesi.\nAnche il nome di Siracusa venne esportato all'estero, per esempio vi sono diverse citt\u00e0 statunitensi che si chiamano \"Syracuse\", di cui la pi\u00f9 importante \u00e8 la Syracuse di New York, la quale per\u00f2 non si chiama cos\u00ec per via di emigrati siracusani stabilitisi l\u00e0, ma perch\u00e9 questo nome volle darglielo un suo influente cittadino, John Wilkinson, dopo avere letto un trattato sulla Siracusa siciliana e dopo esserne rimasto affascinato, trovandovi varie similitudini geografiche con la localit\u00e0 americana.\nAi giorni nostri ci sono molte associazioni sul territorio che si occupano di abitanti emigrati e che organizzano incontri e rimpatriate con le popolazioni locali.\nImmigrazione.\nLa storia della provincia siracusana non \u00e8 fatta solo di emigrazione, ma anche di immigrazione. Come risulta dal testo del libro \"L'emigrazione in Sicilia: 1652-1961\"\", secondo l'autore Francesco Renda, negli anni sessanta e settanta, ovvero negli anni dell'industrializzazione, la mobilit\u00e0 siracusana risulta essere la pi\u00f9 attiva in Sicilia. La popolazione ha da sempre vissuto momenti nei quali \u00e8 arrivata gente che si \u00e8 poi integrata nella societ\u00e0 locale. Il territorio infatti, trovandosi in prossimit\u00e0 della costa, \u00e8 stato spesso soggetto a sbarchi in diverse epoche fino a giungere a quella attuale.\nIn tempi antichi, oltre alla colonizzazione greca, si ricorda l'arrivo della comunit\u00e0 ebraica. A Siracusa infatti risiedeva una delle comunit\u00e0 ebraiche pi\u00f9 numerose di Sicilia: circa 5.000 abitanti, pari a quella di Palermo. Gli ebrei erano integrati nella societ\u00e0, lavoravano e contribuivano alla spesa pubblica, vennero infine cacciati con l'editto spagnolo nel 1492, anche se molti di loro, in qualche maniera, riuscirono a restare. Nel 2010, dopo diversi secoli, a Siracusa si \u00e8 nuovamente celebrato un matrimonio ebraico, segno che la comunit\u00e0 ebraica fa parte della societ\u00e0 locale. Altra presenza costante \u00e8 quella araba, non solo per la conquista avvenuta da parte dei musulmani del medioevo, ma anche per la situazione di sbarchi che avvengono dal Medio Oriente verso l'Europa; di tutti quelli che giungono nel territorio siracusano, sono pochi coloro che decidono di restare, poich\u00e9 la Provincia non offre molto lavoro, quindi il siracusano svolge la funzione di \"terra di frontiera\" tra il mar mediterraneo e l'Italia continentale.\nIn Siracusa, nel febbraio 2013, si \u00e8 tenuta una conferenza avente come tema l'immigrazione in terra siciliana; organizzata da Emergency e Arci, esposta dall'Alto Commissariato delle Nazioni Unite per i Rifugiati, Laura Boldrini. I cittadini stranieri residenti, provenienti anche da stati come la Romania, Cina e Sri Lanka, risiedono per la maggior parte nel comune di Siracusa, il quale conta una popolazione straniera di circa 4.000 abitanti, pari al 3,3% della popolazione totale. Nell'ambito dell'integrazione, la frazione siracusana di Cassibile \u00e8 stata al centro dell'attenzione dei media italiani per un conflitto sociale avvenuto verso il 2006 e che vide contrapposti i cassibilesi e gli immigrati stranieri. I cassibilesi si lamentavano dell'abbandono della politica nei loro confronti, essendo quel paese composto da 5.000 abitanti si era visto d'un tratto sovraffollato da molti immigrati, i quali vivevano in condizioni sociali trascurate, anch'essi abbandonati dalla politica.. Quella situazione ha dimostrato come non si \u00e8 giunti ad una esauriente integrazione sociale che accordi la popolazione locale con la popolazione straniera.\nLa Provincia di Siracusa \u00e8 stata interessata da un altro fenomeno migratorio, stavolta interno. Si \u00e8 verificato infatti che, specialmente negli anni sessanta, molti cittadini provenienti da pi\u00f9 parti d'Italia vennero ad abitare nel siracusano. Tale fatto avvenne per due diversi motivi: il primo motivo era derivato dal rientro dei coloni italiani in Libia, i quali rientrando in Italia decisero di prendere residenza a Siracusa; un altro motivo fu l'installazione del Polo petrolchimico siracusano che attrasse molta manodopera, la quale poi rimase integrata nella societ\u00e0 locale.\nCultura.\nUniversit\u00e0.\nLa provincia di Siracusa non ha universit\u00e0 proprie, ma sono attivi 3 consorzi universitari che collaborano con le facolt\u00e0 di Catania e Messina per la realizzazione di corsi di laurea e master:\nLa provincia dispone inoltre di istituti culturali con provenienza internazionale:\nAssociazioni.\nNel 1986, su iniziativa di Bruno Ficili (il preside didattico di Priolo Gargallo, candidato tredici volte al Premio Nobel per la Pace, con l'appoggio del Congresso degli Stati Uniti e \"laurea Honoris Causa in lettere Umanistiche\".), viene fondata in Provincia di Siracusa l\"'Associazione Internazionale per l'Educazione alla Pace\", spesso ribattezzata come \"Forum\" o \"Convegno\" internazionale, il quale si svolge in diverse parti della Sicilia ed ha come tema e scopo li dialogo tra i popoli, specialmente con quei popoli che vivono uno stato di guerra e di sofferenza.\nTra i risultati memorabili di questa associazione, \u00e8 da annoverare quello raggiunto nel dicembre 1999, quando il congresso siciliano riesce a portare a Siracusa e a Comiso (ex-base missilistica della NATO) i leader di gruppi politici e militari dello Stato dell'Africa del Burundi, che all'epoca stava affrontando la guerra civile tra Hutu e Tutsi, e il campione ex-pugile statunitense Muhammad Ali (alias Cassius Clay), che si occupa di azioni umanitarie. Durante questo congresso, venne raggiunto un accordo firmato dal pacifista Muhammad Ali e i rappresentanti del Burundi; l'accordo era un \"Patto di non aggressione\" a scuole, ospedali, luoghi di culto, orfanotrofi del loro Paese. Una copia di queste carte firmate a Siracusa e a Comiso, venne inviata il 7 dicembre di quell'anno a Roma, al Capo del Governo italiano.\nAltri risultati e iniziative umanitarie avvennero in seguito, portando durante i congressi in Sicilia i rappresentanti di paesi come Tanzania, Kurdistan, Stati Uniti, Iraq, Giappone, Israele, Palestina, Afghanistan, Congo, Tunisia, Malta, Grecia e molti altri.\nL'Associazione, costituitasi nel 1984 a Siracusa, ha come scopo lo studio e l'osservazione dell'arte barocca nel Mediterraneo, con particolare attenzione all'arte della Sicilia sud-orientale. Organizza concorsi, mostre e viaggi di studio, spesso con il patrocinio di universit\u00e0 come quella di Palermo, Milano, Parigi, enti politici regionali, o enti culturali, progetti UNESCO. Ha partecipato a numerosi convegni nazionali e internazionali.\n\u00c8 un'associazione apartitica ed apolitica, senza fini di lucro, con scopo sociale, fondata a Siracusa, la sua attivit\u00e0 \u00e8 riscontrabile dall'anno 2007. Lo scopo dell'associazione italo-araba \u00e8 quello di approfondire i temi della cultura araba in Sicilia. Organizza eventi teatrali basati su racconti arabi; temi d'osservazione sulla situazione musulmana internazionale, attivit\u00e0 ricreative come arte, poesia e mostre di pittura orientale.\nRicerca.\nNelle acque di Portopalo di Capo Passero, a 3.500 metri di profondit\u00e0, \u00e8 stata installata una torre, alta 400 metri, la quale serve per un progetto di ricerca, volto a prelevare i neutrini, considerati importanti dall'astrofisica moderna per studiare il cosmo.\nIl progetto \u00e8 italiano, viene sviluppato infatti dall'Istituto nazionale di fisica nucleare (INFN), ma coinvolge anche istituti di ricerca di dieci Paesi europei.\nIl motivo per cui si sia scelto il mare, ovvero l'acqua, per questa ricerca \u00e8 dovuto al fatto che essa pu\u00f2 assolvere a tre compiti fondamentali in questo campo: funge da schermo protettivo dai raggi cosmici; diventa attrazione per l'interazione di neutrini; \u00e8 un mezzo trasparente attraverso il quale si propaga la luce Cerenkov (la cui raccolta serve per vedere i neutrini).\nL'installazione di questa torre \u00e8 solo un primo passo, verso la finalit\u00e0 del progetto di ricerca che prevede le installazioni di molte altre torri con lo scopo di formare un telescopio sottomarino denominato \"Km3Net\". I dati prelevati dalla torre vengono inviati al laboratorio a terra dei LNS (Laboratori Nazionali del Sud dell'INFN) situato a Portopalo di Capo Passero. Il progetto \u00e8 stato negli anni supportato anche da programmi di finanziamento europei.\nMusei.\nLa provincia \u00e8 provvista di numerosi musei suddivisi in diverse tipologie: etnografici, archeologici, scientifici, naturali, sono alcuni dei temi presenti. Tra\ni musei principali sono da annoverare il Museo archeologico regionale Paolo Orsi, tra i pi\u00f9 grandi d'Europa nel suo genere; il Museo di Palazzo Bellomo, contenente preziosi reperti e quadri, come la tela dell\"'Annunciazione\" del pittore Antonello da Messina, che \u00e8 stata anche esposta nella \"Galleria Statale Tret'jakov\" di Mosca, insieme ad altri quadri del pittore siciliano, nel corso di uno scambio culturale tra Italia e Russia. Significativi sono anche i musei \"\"della civilt\u00e0 contadina\" e del museo Francesco Lombardo \"scultore cartapestaio\" di Palazzolo Acreide situati a Floridia e \"i luoghi del lavoro contadino\" situato tra Buscemi e Palazzolo Acreide, di genere etnografici, mostrano ai loro visitatori i cimeli e la memoria tradizionale della vita contadina iblea. E vi sono musei che raccontano la Sicilia vista con gli occhi dei viaggiatori stranieri, come il sito museale de \"Viaggiatori in Sicilia\", posto sempre a Palazzolo Acreide. E musei di genere naturale come l'\"Ecomuseo dei Monti Climiti\"\" posto a Melilli. Infine si pu\u00f2 affermare che ciascun comune del territorio possiede proprie sedi museali.\nFolklore e manifestazioni.\nIl folclore in provincia di Siracusa \u00e8 caratterizzato soprattutto dalle feste religiose, sagre popolari e manifestazioni storico-culturali che si tengono in ogni periodo dell'anno.\nTra queste, le pi\u00f9 famose, anche per il loro richiamo internazionale, sono la Festa di Santa Lucia, che si svolge in diversi periodi dell'anno; principalmente il 13 dicembre nella citt\u00e0 di Siracusa e in diversi altri comuni, ma vi sono poi altre localit\u00e0, come Carlentini, dove la santa viene festeggiata l'ultima domenica di agosto. Inoltre, sempre a Santa Lucia \u00e8 legata la festa di maggio, intitolata \"Festa di Santa Lucia delle Quaglie\", particolare perch\u00e9 si svolge in abiti d'epoca settecenteschi. E la Festa di Sant'Alfio a Lentini, che si svolge tra la fine di maggio e l'inizio di settembre, ed \u00e8 nota poich\u00e9 i patroni della citt\u00e0 di Lentini (Alfio, Filadelfo e Cirino) sono compatroni di altre citt\u00e0 italiane e vengono festeggiati in altri luoghi del mondo, come negli Stati Uniti e in Australia, l\u00ec dove vi sono comunit\u00e0 di emigrati italiani.\nDi grande richiamo locale sono inoltre La Festa di San Sebastiano a Palazzolo Acreide, la Festa di Sant'Anna a Belvedere, la Festa della Madonna Immacolata a Siracusa.\nCome manifestazioni enogastronomiche invece sono da segnalare le due pi\u00f9 rinomate e importanti della provincia: \"La Sagra del Miele\" a Sortino; la quale si svolge verso ottobre e d\u00e0 l'occasione di assaggiare diversi prodotti fatti con questo antico e pregiato miele locale e la \"Festa della Fragola\" a Cassibile; la quale si svolge verso maggio/giugno e per tutta la sua durata espone specialit\u00e0 culinarie preparate con la fragola (dal salato al dolce).\nInfine vi sono degli eventi culturali importanti, con richiamo nazionale e internazionale, ovvero le \"Rappresentazioni Classiche\" che si svolgono all'interno del Teatro greco di Siracusa, organizzate dall'INDA; tali rappresentazioni consistono in spettacoli recitati aventi come protagonisti i famosi racconti delle tragedie greche, scritte dai pi\u00f9 grandi drammaturghi e commediografi dell'epoca classica.\nPur con eco minore nei media giornalistici, ma comunque con grande interesse partecipativo, sono le \"Rappresentazioni Classiche\" che si svolgono al Teatro greco di Palazzolo Acreide, dove, annualmente, giovani provenienti dall'Italia e dall'Europa si esibiscono recitando nelle sopracitate opere teatrali.\nDi seguito una lista pi\u00f9 dettagliata degli appuntamenti con le festivit\u00e0 siracusane:\nSfilata carri allegorici ed eventi collaterali, a Carnevale, nei comuni di: Avola, Carlentini, Floridia, Melilli, Palazzolo Acreide e Solarino\nCinema.\nTra le manifestazioni culturali della provincia, particolare importanza assume la cinematografia.\nInfatti, in Ortigia, \u00e8 presente il Museo del Cinema, che sorge su una superficie di circa 2000\u00a0m\u00b2 (il terzo museo cinematografico pi\u00f9 grande d'Italia) in cui vengono raccolti pi\u00f9 di 20.000 cimeli e film di ogni tempo.\nTra gli eventi della Provincia di rilievo internazionale, vi \u00e8 proprio un concorso cinematografico, il Festival del Cinema di Frontiera, che si tiene ogni estate a Marzamemi con proiezioni riguardanti il tema delle \"frontiere\" (geografiche, artistiche e culturali); infine, grazie alle sue localit\u00e0 ricche di bellezze artistiche e archeologiche ed alla presenza di scenari naturali in parte selvaggi ed incontaminati, la Provincia aretusea \u00e8 stata pi\u00f9 volte scelta come \"location\" del set di film e fiction (vedi Elenco dei film girati nella Provincia di Siracusa).\nMusica.\nLa provincia di Siracusa \u00e8 famosa per la presenza di diversi gruppi musicali e cantanti noti in campo nazionale e internazionale. Vari sono i generi in cui \u00e8 possibile rintracciare artisti siracusani. Si va dal pop, con Fiorello, Silvia Salemi, Colapesce e Mario Venuti, allo ska di Roy Paci &amp; Aretuska, dal metal dei No Fear (heavy e power) e dei Fiaba (folk metal e progressive) alla musica dance degli Eiffel 65, che vedeva come componente il francofontese Gianfranco Randone (\"Jeffrey Jey\"), per giungere al neomelodico Carmelo Zappulla, solo per citarne alcuni.\nMolto diffusi sono i musicisti folk che ripropongono i canti e le musiche popolari siciliane, sia negli aspetti pi\u00f9 tradizionali come ad esempio i Cantunovu, gli Sciroccu, Carlo Muratori ed il percussionista lentinese Alfio Antico, sia nel \"melting pot\" con altri generi (funk, latino, jazz) come i Qbeta. A tutto ci\u00f2, si deve aggiungere la tradizione delle bande musicali presenti in quasi tutti i centri del siracusano, alcune delle quali risalgono alla seconda met\u00e0 dell'Ottocento (Orchestra di Fiati \"F. Mul\u00e8\" di Noto, del 1840, Associazione Musicale \"M\u00b0 G. Passanisi\" di Augusta del 1863 e Corpo Bandistico Citt\u00e0 di Canicattini Bagni) e che vive la sua massima espressione nel raduno bandistico nazionale che ogni anno, dal 1981, si svolge a Canicattini Bagni.\nMenzione a parte merita poi il gruppo \"Musici e sbandieratori Citt\u00e0 di Floridia\" che si esibisce nelle varie manifestazioni medievali organizzate in ogni parte della Sicilia. La penuria sul territorio aretuseo di strutture idonee alla realizzazione e alla rappresentazione di spettacoli musicali (dalle sale d'incisione agli auditorium, agli stadi e ai palasport poco capienti) causa un notevole disagio sia agli artisti che sono costretti ad \"emigrare\", chi al nord (ne sono un esempio Fiorello, Silvia Salemi e Roy Paci), chi nella vicina Catania (Mario Venuti, Qbeta); sia agli spettatori ed ai fans che per assistere alle \"performance\" dei pi\u00f9 importanti nomi della scena nazionale ed internazionale devono recarsi a Catania o al palasport di Acireale. Nonostante ci\u00f2, ugualmente numerose sono le manifestazioni a carattere musicale che si svolgono in Provincia, soprattutto nella stagione estiva, quando \u00e8 possibile utilizzare i suggestivi scenari del Teatro greco di Siracusa e del Palalive Summer Arena (gi\u00e0 Palalido), sulla spiaggia di Fontane Bianche. Tra le manifestazione si ricordano l'Ortigia Festival, il Metal Camp Sicily e Lithos, nonch\u00e9 i vari concerti pop e di musica leggera che si tengono in occasione delle feste patronali in tutti i comuni della provincia.\nCucina.\nLa gastronomia siracusana annovera cibi rinomati per la loro buona qualit\u00e0. Gli usi e i sapori che generalmente si utilizzano sono quelli tipici di una cucina mediterranea.\nLe medaglie al valore militare e civile.\nSono stati molti i siracusani che sacrificandosi in alcune battaglie o in missioni di protezione hanno poi perso la vita eroicamente. A questi coraggiosi e storici personaggi \u00e8 stata data dal governo italiano una medaglia per il valore dimostrato.\nTra questi si ricordano\nPur non avendo ricevuto medaglia, sono da annoverare Filadelfio Aparo di Lentini, poliziotto vittima di mafia e Corrado Nastasi di Noto, carabiniere ucciso durante una rapina. A lui \u00e8 intitolata la sede dell'Associazione nazionale carabinieri di Avola.. Infine un pensiero va anche al giovane allievo par\u00e0, Emanuele Scieri di Siracusa, deceduto nel 1999 in circostanze non chiarite durante il servizio militare di leva obbligatoria nella caserma di Pisa.\nLa motivazione scritta di una delle medaglie al valore sopra elencate:\nEconomia.\nPur essendo la provincia siracusana ricca di risorse, \u00e8 per\u00f2 povera a livello economico. Nonostante essa contribuisca allo sviluppo nazionale, \u00e8 comunque evidente una sofferenza socio-economica della cittadinanza, determinata principalmente da una inadeguata gestione delle risorse e da una politica poco attenta ai fabbisogni locali.\nCon punte di eccellenza ed altre di decadenza, la provincia non si colloca bene nelle classifiche stilate dai tanti giornali italiani che annualmente stabiliscono la qualit\u00e0 della vita economica e sociale. Queste classifiche, che generalmente tendono sempre a premiare le citt\u00e0 del nord Italia, vengono stilate tenendo conto principalmente dell'economia di un luogo. Da questo fattore infatti si pu\u00f2 notare come l'Italia sia politicamente spaccata in due e priva di apporto sociale o di un qualche piano nazionale che miri a creare uguaglianza nella nazione. Siracusa ne \u00e8 un esempio; i suoi dati infatti, stilati da periodici come il Sole 24 Ore e Italia Oggi, mostrano come al sud si soffra di una crescente disoccupazione e di come l'abusivismo, il voto di scambio e l'assenza di uno Stato presente nel meridione, abbandonato pi\u00f9 che altro a s\u00e9 stesso, abbiano portato la popolazione in un tragico sistema economico.\nDifficilmente la popolazione pu\u00f2 cercare di creare impresa, poich\u00e9 le mafie, le poche risorse concesse al sud e una burocrazia non semplice, affievoliscono le possibilit\u00e0 imprenditoriali. La provincia tra l'altro \u00e8 nota in Italia per possedere una delle pi\u00f9 grandi industrie petrolchimiche d'Europa. Tra Priolo, Melilli ed Augusta infatti si raffina il petrolio, ma non vi sono adeguate o sufficienti politiche ambientali, motivo per il quale il territorio interessato da tale industria \u00e8 stato offeso e danneggiato con un incredibile inquinamento ambientale, cos\u00ec pesante che viene collocato tra i pi\u00f9 gravi d'Italia. Questa industria, attiva, \u00e8 nata con sistemi poco chiari e di dubbia morale, poich\u00e9 l'impianto sorge in un sito protetto sia per i resti archeologici e sia per la delicata struttura ambientale. Per cui un sito dove doveva essere proibito far sorgere un impianto cos\u00ec grande e cos\u00ec inquietante, perch\u00e9 privo di programmi di bonifica.\nOltre questa tragica situazione vi sono comunque altri settori dove si registrano fattori economici positivi. Il settore primario e il terziario sono i due settori dove la provincia trova grande potenziale, ma non sono adeguatamente tutelati ed espressi. Un dato curioso riguardante l'economia della provincia lo si pu\u00f2 notare nell'ultima classifica stilata dal giornale \"Sole 24 Ore\" (\"Qualit\u00e0 della vita anno 2011\"), il quale con dei numeri importanti fa notare le controversie di questo luogo che \u00e8 capace di ottenere il 1\u00ba posto a livello nazionale per la \"quota delle esportazioni sul Pil\" e poi fa un tuffo in fondo alla classifica ottenendo un 100\u00ba posto nazionale per il \"tasso di disoccupazione\", che attestandosi sul 15,47% si conferma tra i pi\u00f9 elevati d'Italia. Forse proprio a causa di ci\u00f2, ma anche da politiche poco lungimiranti che hanno concesso un eccesso di nuove costruzioni in un territorio in cui diminuiscono le richieste, la provincia di Siracusa risulta essere 5\u00aa in Italia con una percentuale del 28,52% di immobili non occupati.\nSettore primario.\nL'agricoltura ha da sempre una grande importanza per il territorio provinciale. Trovandosi esso in posizione ottimale per far crescere i frutti della terra, con sole e clima mite, la popolazione locale ha fin dai tempi pi\u00f9 antichi puntato molto sui propri prodotti naturali.\nMa in tempi moderni, a causa della crisi sul settore, \u00e8 diventato ancor pi\u00f9 difficile riuscire a formare una solida base economica agricola. Ci\u00f2 nonostante la provincia ha le sue eccellenze che, se pur in maniera pi\u00f9 ridimensionata, continua a produrre e ad esportare sia sul territorio nazionale che internazionale. I prodotti maggiormente diffusi in provincia sono: il limone di Siracusa, coltivato nella maggior parte dei comuni siracusani, specialmente quelli sulla fascia costiera, con i suoi 5.200 ettari, rappresenta 1/4 della produzione limonicola nazionale ed \u00e8 un importante punto di riferimento per la biodiversit\u00e0 territoriale; l'arancia rossa di Sicilia I.G.P., coltivata in gran parte della Sicilia orientale; il pomodoro di Pachino I.G.P., coltivato tra i comuni di Pachino, Portopalo di Capo Passero e Ispica (in provincia di Ragusa), rappresenta un grande simbolo di riconoscimento per il territorio in questione; la mandorla di Avola protetta dal marchio presidio Slow Food, coltivata tra le province di Siracusa e Ragusa, le quali danno anche un'importante produzione per l'industria dolciaria (gelaterie e pasticcerie) e confettiera; la patata novella di Siracusa P.A.T., coltivata nei comuni costieri come Augusta, Siracusa, Avola, Noto, Pachino, rappresenta un'importante risorsa agricola, coprendo il 50% circa dell'intera coltivazione di patate della Sicilia; l'olio dei Monti Iblei D.O.P, coltivato specialmente nelle zone montane della provincia, viene apprezzato per le sue caratteristiche organolettiche e nutrizionali. Ben sviluppata la pesca nel comprensorio di Portopalo, Marzamemi e Noto, oltre alla presenza di coltivazioni di mitili e cozze specie a Siracusa e Augusta. Da segnalare, infine, un vivace sviluppo del commercio vinicolo, in principal modo del marchio, ormai noto in tutta Italia e sempre pi\u00f9 presente a livello mondiale, Nero d'Avola, il cui vitigno viene coltivato in tutta la Sicilia ma \u00e8 originario di Avola. Inoltre vi \u00e8 la produzione di altri vini, tutti a marchio DOC, come i vini dell'Eloro, di Noto, di Pachino.\nSettore secondario.\nIl settore industriale siracusano negli anni attuali \u00e8 in crisi. Specialmente in passato nacquero sul territorio delle grandi industrie, le quali concentrandosi tutte nell'area costiera di Priolo-Melilli-Augusta deturparono il paesaggio e alcune lo inquinarono in maniera illegale. Tra queste ditte, ormai dismesse, si annovera la Eternit di Siracusa, la quale usando un materiale, poi dichiarato fuori legge nel 1992, l'amianto, fece 130 vittime tra i lavoratori. Dal 2013 la procura di Torino ha aperto un'inchiesta al riguardo, per dare giustizia alle famiglie di quelle vittime. Dell'antico apparato industriale sito in \"Marina di Melilli\" (o di Priolo), rimane attivo il polo petrolchimico siracusano, che dal 2008 ha visto l'interesse della Lukoil, la pi\u00f9 grande societ\u00e0 petrolifera della Russia, tra le maggiori al mondo, che ne ha acquistato le quote di maggioranza, arrivando nel 2012 ad averne l'80% della propriet\u00e0; il restante 20% \u00e8 della Erg, la ditta genovese. La storia di questo petrolchimico incomincia subito dopo la fine della Seconda guerra mondiale, fine anni quaranta inizio anni cinquanta. Inizialmente si chiamava RASIOM (Raffineria Siciliana Oli Minerali), infine, nel 1972, diventa Isab (Industria Siciliana Asfalti e Bitumi); si divide in Isab Nord e Isab Sud, al 2013 conta circa 1000 persone nella gestione di entrambi i siti. Il polo siracusano ospita al suo interno diversi marchi di raffinerie: la statunitense Esso, presso la raffineria di Augusta; la russa Lukoil e l'italiana Erg, presso la raffineria di Priolo Gargallo. I danni ambientali commessi da questo polo sono incalcolabili. Ma ancor pi\u00f9 grave sono i danni causati alla salute dell'uomo. Risulta infatti dalle tante ricerche stilate a livello nazionale sanitario, che, nella zona di Priolo-Melilli-Augusta vi \u00e8 una troppo elevata percentuale di tumori, malformazioni congenite alla nascita, disturbi gravi della salute, i quali sono assolutamente riconducibili all'inquinamento industriale sopportato dagli anni settanta. La cosa pi\u00f9 sconcertante \u00e8 la totale assenza di un piano risanatorio o protettivo al riguardo. Non vi sono state bonifiche, nonostante la Corte di giustizia dell'Unione europea abbia, nel 2010, sentenziato che la bonifica sul territorio siracusano doveva essere fatta dalle ditte che avevano inquinato suddetto sito.. Un tragico silenzio della popolazione, che ha dovuto scegliere tra il lavoro e la salute, delle concessioni territoriali troppo facili ed una mancanza di accuratezza politica sia locale che nazionale, hanno portato alle drammatiche conseguenze diurne. Il territorio \u00e8 stato interdetto alla pesca e alla balneazione (chilometri di costa pescosa e sabbiosa mediterranea inquinata), la popolazione che vive nelle vicinanze del settore industriale \u00e8 costretta a respirare, quotidianamente, odori maleodoranti. Inoltre, il reddito e l'occupazione, oramai, non sono pi\u00f9 sufficienti a sfamare la provincia. La beffa di tutto questo sacrificio \u00e8 che la Sicilia (soprattutto la provincia siracusana), la quale raffina circa il 40% del petrolio che poi viene distribuito in tutta la nazione, alla fine si ritrova ad avere la benzina pi\u00f9 cara d'Italia.\nDa menzionare anche la presenza della centrale elettrica Enel Tifeo, prossima ad essere convertita in termovalorizzatore, e la \"Centrale solare termodinamica Archimede\" in cui dopo la conversione alla produzione di energia tramite turbogas viene utilizzato il progetto innovativo di sfruttamento dell'energia solare denominato progetto Archimede. Sempre nell'ambito della produzione di energia elettrica, \u00e8 da menzionare una cospicua presenza di impianti che utilizzano fonti d'energia rinnovabili quali la centrale idrolettrica dell'Anapo, i parchi eolici presenti sul monte S. Venera presso Pedagaggi, a Francofonte in contrada San Leo e a Buccheri, oltre a diversi impianti fotovoltaici e di pannelli solari installati presso edifici pubblici e privati.\nSettore terziario.\nInfine il turismo, risorsa in costante crescita in tutta la provincia. Gi\u00e0 nell'Ottocento Stendhal, scrittore francese, cos\u00ec definiva un viaggio in Italia:\nLa Sicilia \u00e8 una terra molto portata al turismo. Alcune citt\u00e0 della provincia di Siracusa erano in quell'epoca inserite nel viaggio del Grand Tour (il viaggio culturale che compievano i giovani europei aristocratici), inoltre dagli anni 2000 la provincia annovera due patrimoni dell'umanit\u00e0 UNESCO: Siracusa e la necropoli rupestre di Pantalica e le citt\u00e0 barocche del Val di Noto. La popolazione locale sta sempre pi\u00f9 prendendo coscienza del suo patrimonio culturale, artistico, naturalistico. Motivo che spiega perch\u00e9 vi \u00e8 una pi\u00f9 frequente sensibilizzazione per la voce del \"turismo di massa\", il quale viene visto come risorsa potenziale da esprimere per sostituire, ad esempio, settori oramai troppo sofferti e non pi\u00f9 possibili da tollerare, come l'industria petrolchimica siracusana, della quale se ne pu\u00f2 augurare la chiusura, vedendo come valida alternativa un'espansione del settore terziario, il cui punto principale viene dato dai servizi turistici.\nDel resto i punti attrattivi della provincia sono numerosi: le spiagge, per un turismo balneare; le chiese, per un turismo religioso; le case rurali per un agriturismo, la cucina e i suoi sapori per un turismo enogastronomico, e via di seguito. Inoltre l'offerta ricettiva \u00e8 ben distribuita su tutta la provincia: hotel, bed and breakfast, camping, villaggi, case vacanze, permettono la ricezione di turisti. Ci\u00f2 che manca \u00e8 una maggiore attenzione alla politica di questo settore; per cui maggiori investimenti nella cultura, nei musei, nei teatri ecc. La provincia sta comunque cercando di prendere questa strada, dal 2007 circa, \u00e8 presente e partecipa a iniziative volte agli operatori turistici, agenti di viaggio per promuovere il turismo, come la Borsa internazionale del turismo (Bit di Milano) e la Fiera internazionale del turismo di Berlino (Fiera ITB Berlin). Tra l'altro un segno tangibile di una ricerca volta al settore turistico, lo si \u00e8 avuto nel Bit di Milano 2013, presso il quale la provincia ha presentato, per la prima volta in Italia, il progetto \"Siracusa e Noto anche in lingua dei segni\", si tratta del primo progetto italiano turistico dedicato ai sordi, mettendo loro a disposizione un \"turismo accessibile\" fatto interamente di itinerari con interpreti LIS (la lingua dei segni). Il presidente di Italia Nostra (associazione di salvaguardia dei beni culturali, artistici e naturali), si \u00e8 poi impegnato a far andare questo progetto nella sezione apposita all'Expo 2015, al quale la provincia siracusana parteciper\u00e0, avendone gi\u00e0 ospitato, l'8 marzo scorso, il convegno, organizzato dal presidente di Expo 2015 Spa, Diana Bracco e l'amministratore delegato Beppe Sala, con tutte le imprese siciliane riunitesi in Siracusa per discutere della prossima esposizione universale che si terr\u00e0 a Milano.\nDa segnalare inoltre che ormai, da circa un decennio, si \u00e8 sviluppato anche sul territorio siracusano un tessuto di centri commerciali, di medie e grandi dimensioni, presso i quali si sviluppano beni e servizi.\nInfrastrutture e trasporti.\nCollegamenti stradali.\nAutostrade.\nLa provincia \u00e8 servita dalle autostrade NSA339 Catania-Siracusa e A18 Siracusa-Gela. La prima si innesta sul tracciato della strada statale 114 dallo svincolo per Augusta-Villasmundo sino all'imbocco con la tangenziale di Catania ed \u00e8 stata ultimata ed aperta al traffico nel dicembre del 2009, mentre la seconda non \u00e8 terminata. Dopo l'apertura di un primo tratto alla fine degli anni settanta di 9,5\u00a0km da Siracusa fino a Cassibile, i lavori si sono protratti per oltre venti anni, sino a quando, il 24 ottobre del 2008 \u00e8 stato aperto un ulteriore tratto di 32\u00a0km sino a Rosolini. Al momento, sul territorio provinciale insistono complessivamente 57\u00a0km di autostrade di cui 40\u00a0km della \"A18\" e 17\u00a0km della \"NSA339\".\nStrade.\nLa provincia \u00e8 attraversata da 9 strade statali, per un totale di 246\u00a0km. Tra queste, le pi\u00f9 importanti sono la 114 e la 115 per i collegamenti verso Catania e verso Ragusa e che risultano ormai sottodimensionate e pericolose per la mole di traffico veicolare che quotidianamente le attraversano.\nIl quadro dei collegamenti su gomma \u00e8 poi completato dalla presenza di 106 strade provinciali, 15 strade regionali, 49 strade di bonifica e 12 strade rurali, per uno sviluppo complessivo di circa 1.500 chilometri di rete stradale.\nCollegamenti ferroviari.\nLa rete ferroviaria provinciale \u00e8 costituita da due linee, ambedue di RFI, la Siracusa Catania elettrificata e a binario unico, e la Siracusa-Ragusa, anch'essa a binario unico ma non elettrificata. La rete provinciale \u00e8 notevolmente ridotta rispetto al passato a causa della malaugurata politica dei \"rami secchi\"; la provincia contava infatti anche su un collegamento utile, ma soppresso negli anni settanta, con Pachino avente origine nella stazione di diramazione di Noto, sulla Siracusa-Canicatt\u00ec. Fino alla met\u00e0 degli anni cinquanta era presente anche una linea ferroviaria a scartamento metrico che con diramazione a Giarratana arrivava sino a Ragusa e a Vizzini dove permetteva lo scambio dei viaggiatori con la Catania-Caltagirone. Tale linea dismessa, attraversava tutta la valle dell'Anapo ove aveva anche una stazione denominata \"Necropoli Pantalica\", in corrispondenza della importantissima zona archeologica, patrimonio UNESCO.\nLa rete ferroviaria attuale, quasi tutta a binario singolo (eccetto il tratto a doppio binario Siracusa-Targia) ed elettrificata solo in direzione di Catania, meriterebbe di essere ammodernata visto che attraversa molti centri urbani di rilevante importanza. Per quanto riguarda la direttrice costiera, la Siracusa-Catania, sono gi\u00e0 stati elaborati i progetti per la velocizzazione, correggendone il tracciato tortuoso, e il successivo raddoppio. Anche per la Siracusa-Ragusa sembra aprirsi qualche prospettiva di rammodernamento. Rimangono tuttavia lunghi i tempi previsti per tali riclassificazioni.\nPorti.\nPur se affacciata sul mare per tutto il suo sviluppo di costa, la provincia non \u00e8 provvista di grandi strutture portuali: da menzionare sono il Porto di Siracusa, un tempo importante perch\u00e9 origine di linee di navigazione viaggiatori che dopo un lungo periodo di decadenza oggetto di progetti di ammodernamento per essere convertito in porto crocieristico e quello commerciale di Augusta, sede anche di un'importante base navale della Marina Militare. Vanno ricordati inoltre i pontili petroliferi a nord di Siracusa a servizio del polo petrolchimico. Importante porto peschereccio \u00e8 il porto di Portopalo sede di una consistente flotta da pesca. Le rimanenti strutture sono riservate al diporto e alla pesca locale.\nAeroporti.\nNella provincia non sono presenti aeroporti civili ma solo l'aeroporto militare di Sigonella che si trova sul territorio di Lentini. L'idroscalo di Siracusa al momento non ha movimenti degni di nota. A circa 5\u00a0km dal capoluogo si trova un'aviosuperficie con pista in asfalto di 500 metri. Gli aeroporti civili con traffico commerciale pi\u00f9 vicino alla provincia sono l'aeroporto di Catania e l'aeroporto di Comiso.\nSport.\nEventi.\nLa Provincia di Siracusa ha ospitato ed organizzato, in passato, alcune manifestazioni sportive di carattere internazionale, quali ad esempio: il Gran Premio di Siracusa, gara automobilistica riservata alle vetture della Formula 1, che per\u00f2 non valeva come prova del mondiale e che si svolse nell'Autodromo di contrada Pantanelli, tra gli anni cinquanta e gli anni sessanta; il Trofeo Pantalica ed il Giro della Provincia di Siracusa, competizioni ciclistiche riservate ai professionisti (cat. \"\u00e9lite\") che si sono corse, il primo dal 1975 al 2003, ed il secondo, tra il 1998 ed il 2001, rispettivamente nella Val d'Anapo e nel comprensorio Eloro; nonch\u00e9, il Rally Mare Monti, che si \u00e8 corso per 18 edizioni, dal 1982 fino al 2000. Manifestazioni che non sono riuscite a perdurare quasi sempre a causa dell'endemica penuria di risorse finanziarie degli enti organizzatori.\nNegli anni passati, inoltre, la provincia aretusea \u00e8 stata scelta per lo svolgimento di alcune tappe del Giro d'Italia: nel 1965 (Agrigento-Siracusa), nel 1976 (Catania-Siracusa e Siracusa-Caltanissetta) e nel 1999 (Noto-Catania).\nNella provincia di Siracusa si svolgono le seguenti manifestazioni sportive:\nInfine, accanto agli eventi propriamente sportivi, la Provincia di Siracusa \u00e8 ricca di manifestazioni in cui l'aspetto sportivo \u00e8 quasi marginale, poich\u00e9 fortemente integrato e caratterizzato da quello tradizionale e folclorico, \u00e8 il caso delle corse ippiche denominate \"Pali cittadini\", come il Palio di San Domenico ad Augusta, il Palio di Santa Venera ad Avola ed il Palio dell'Ascensione a Floridia.\nSociet\u00e0 sportive.\nIl territorio siracusano ha una lunga tradizione sportiva, legata soprattutto alla pallamano, specialmente a Siracusa e Rosolini, alla pallanuoto e al basket femminile (Priolo Gargallo), con squadre che hanno partecipato o che partecipano ai massimi campionati nazionali. Ne sono un esempio, per la stagione 2007/08, l'Acer Priolo, squadra di pallacanestro femminile, che milita in Serie A1, l'A.S. Albatro Handball Siracusa che disputa la Serie A d'\u00e9lite di pallamano, l'IGM Ortigia Siracusa di pallanuoto che gioca in Serie A1 femminile, l'Augusta F.C., squadra della Serie A1 di calcio a 5. Buona anche la diffusione della pallavolo, giocata ormai da pi\u00f9 di 40 anni in quasi tutti i comuni, con societ\u00e0 che come l'Aurora di Siracusa militarono per alcune stagioni nella serie A2. La serie B nazionale \u00e8 presente ad Augusta (maschile) e, con l'Holimpia femminile, a Siracusa.\nil calcio, invece, \u00e8 presente solo a livelli dilettantistici o semiprofessionistici. Tutte le compagini aretusee militano in campionati minori. Tra queste, il Siracusa Calcio 1924 che dopo aver preso parte a sette campionati consecutivi di Serie B dal 1946 al 1953 ed aver sfiorato la Serie A con un quinto posto nel 1950-51, il 29 marzo 2009 ha conquistato la matematica promozione in Seconda divisione (ex Serie C2) con sei giornate d'anticipo e successivamente \u00e8 stata ripescata in Prima Divisione (ex serie C1) nella stagione 2010-11; la Leonzio di Lentini che nel 1994 disput\u00f2 la Serie C1 e che nella stagione 2011/12 \u00e8 iscritta al campionato regionale di Eccellenza, cos\u00ec come il Real Avola; il Megara Augusta 1908 che nel 1948 disput\u00f2 la Serie C e, dopo esser fallita nel 2006, nella stagione 2011/12 gareggia nel campionato di Prima Categoria, col nome di Augusta Brucoli; la Notinese, anch'essa in Serie C nel 1948 e che dal 2010-11 disputa il campionato di Serie D con il nome di Noto, cos\u00ec come il Palazzolo, anch'esso iscritto al campionato di Serie D per la stagione 2011-12.\nMolto diffuse, in provincia, sono pure le societ\u00e0 ciclistiche, soprattutto nei comuni di Avola, Canicattini Bagni, Floridia e Solarino e quelle di atletica leggera, ma sempre a livello dilettantistico. Negli altri sport, per quanto riguarda i risultati ottenuti dalle squadre siracusane, la societ\u00e0 pi\u00f9 vittoriosa \u00e8 stata l'Ortigia Siracusa di pallamano maschile, vincitrice, consecutivamente, di tre scudetti, dal 1987 al 1989 e di due Coppe Italia nel 1996 e nel 1997.\nAltre compagini vincitrici di trofei in campo nazionale ed internazionali sono: la Trogylos Priolo, che nel tempo ha cambiato varie denominazioni a seconda dello sponsor (quella attuale \u00e8 \"Acer Priolo\"), vincitrice di due scudetti, nel 1989 e nel 2000 e di un'Eurolega, il massimo trofeo europeo del basket femminile, nel 1990; l'Ortigia di pallanuoto femminile che ha conquistato due Coppe LEN nel 2004 e nel 2005; l'Eos Siracusa che ha vinto lo scudetto nella pallamano femminile nel 2000; l'Associazione Sportiva Augusta vincitrice di una Coppa Italia di calcio a 5 ed il Siracusa Calcio che ha conquistato la Coppa Italia di Serie C nel 1979.\nAtleti.\nGli sportivi siracusani pi\u00f9 famosi sono sicuramente l'arbitro internazionale di calcio Concetto Lo Bello, protagonista assoluto negli anni sessanta-settanta e l'apneista Enzo Maiorca, pi\u00f9 volte detentore del record di immersione in apnea.\nOltre ad essi si ricordano: nell'atletica leggera, l'astista siracusano Giuseppe Gibilisco; nell'automobilismo, il pilota megarese Giovanni Lavaggi; nel calcio, i siracusani Rosario Lo Bello, arbitro, figlio del gi\u00e0 citato Concetto ed il calciatore Giovanni Pisano, nonch\u00e9 i floridiani Giampaolo Ciarci\u00e0, calciatore, e Gaetano Auteri, allenatore, ed il rosolinese Salvatore Guastella; nel canottaggio, il due volte campione del mondo (due senza e otto pesi leggeri) siracusano Carlo Grande; i ciclisti Carmelo Barone, Giampaolo Caruso e Paolo Tiralongo di Avola, Giuseppe Di Grande di Belvedere, Nicola Miceli di Canicattini Bagni e Giuseppe Palumbo di Solarino; nelle immersioni in apnea, Rossana Maiorca, anch'essa figlia d'arte; il tennista Alessio Di Mauro; nella Pallanuoto: i siracusani Paolo Caldarella, vincitore della medaglia d'oro alle Olimpiadi di Barcellona '92 con il Settebello e campione europeo a Sheffield nel 1993, tragicamente scomparso in un incidente stradale, ed il commissario tecnico della nazionale italiana Alessandro Campagna; il pattinatore e commissario tecnico della nazionale italiana di pattinaggio, Pippo Cantarella.\nImpianti sportivi.\nGli impianti principali sono ovviamente concentrati nel capoluogo, non ne mancano, per\u00f2, di importanti anche negli altri paesi, come nel caso del \"PalaAcer\" a Priolo Gargallo e dell\"'Ippodromo del Mediterraneo\", nei pressi di Cassibile.\nPer il resto, a parte queste due eccezioni, gli altri impianti della provincia hanno una mera rilevanza locale, essendo stati concepiti per le esigenze dello sport dilettantistico e per essere destinati alla fruizione da parte del solo pubblico della zona o tuttalpi\u00f9 di zone immediatamente limitrofe.\nTra le strutture pi\u00f9 importanti possono essere annoverate:\nAmministrazione.\nDal 17 giugno 2008, il Presidente della Provincia diviene Nicola Bono del Popolo della Libert\u00e0, sostenuto da una coalizione di centro-destra di cui fanno parte anche l'UdC, il Movimento per le Autonomie e la lista civica Alleanza Azzurra.\nIl 17 giugno 2013, Nicola Bono passa la fascia di rappresentanza al commissario straordinario, Alessandro Giacchetti, finisce cos\u00ec il suo mandato durato cinque anni. L'attuale commissario si occuper\u00e0 dell'amministrazione pubblica della provincia fino a gennaio 2014, anno in cui entrer\u00e0 in vigore la legge emanata dal governo siciliano che stabilisce la soppressione delle province regionali e inaugura i nuovi liberi consorzi comunali.\nComuni.\nAppartengono al Libero consorzio comunale di Siracusa i seguenti 21 comuni:"}
{"id": "5717125", "revid": "1318658", "url": "https://it.wikipedia.org/wiki?curid=5717125", "title": "Libero consorzio comunale di Trapani", "text": "Il libero consorzio comunale di Trapani, \u00e8 un libero consorzio comunale di abitanti. \u00c8 subentrato nel 2015 alla soppressa provincia regionale di Trapani. Occupa una superficie di km\u00b2 con una densit\u00e0 abitativa di 169,76 ab./km\u00b2; \u00e8 il pi\u00f9 occidentale dei liberi consorzi comunali siciliani e ha come capoluogo la citt\u00e0 di Trapani.\nGeografia fisica.\nIl Libero consorzio comunale si affaccia a nord sul Mar Tirreno, a sud sul Mar Mediterraneo, e a ovest sul Canale di Sicilia. Confina solo ad est con la Citt\u00e0 metropolitana di Palermo e con il Libero consorzio comunale di Agrigento. Il territorio possiede poche aree pianeggianti e di estensione limitata, la prevalenza \u00e8 collinare con rilievi che non raggiungono i mille metri, a eccezione dei monti Sparagio (1110\u00a0m) e Inici (1065\u00a0m). La parte nord occidentale \u00e8 di massima pi\u00f9 accidentata che quella a sud.\nInsieme al Libero consorzio comunale di Caltanissetta, alla provincia di Imperia e recentemente alla provincia di Varese, la ex provincia trapanese \u00e8 l'unica altra dove il comune demograficamente pi\u00f9 rilevante non \u00e8 il capoluogo; in questo caso \u00e8 Marsala. Anomalia dovuta al fatto che altri 25.000 abitanti circa pur identificandosi con la comunit\u00e0 trapanese, risiedono nella zona di Casa Santa, parte integrante della citt\u00e0 di Trapani, ma ricadente nel limitrofo comune di Erice.\nLe isole.\nLe isole comprese nel territorio trapanese sono:\nI fiumi.\nIl Libero consorzio comunale di Trapani \u00e8 povero di corsi d'acqua di rilievo, se si eccettua il fiume Belice, lungo 95 km, la cui foce nel comune di Castelvetrano crea la Riserva naturale Foce del Fiume Belice e dune limitrofe.\nAltri corsi d'acqua sono:\nI laghi.\nI laghi naturali del trapanese sono:\nLaghi artificiali:\nEsiste invece una laguna costiera, nei pressi di Marsala, detta dello Stagnone (laguna). Questa si \u00e8 formata in tempi abbastanza recenti; all'interno si trova l'isola di San Pantaleo ove si trova Mozia, al tempo dei Fenici importante base navale e commerciale.\nI monti.\nLe uniche vette che superano i mille metri sono il \"Monte Sparagio\" alto 1110 metri s.l.m., il \"Monte Inici\" di 1064\u00a0m e il \"Pizzo delle Niviere\" di 1042\u00a0m, tutti e tre a nord, tra Castellammare del Golfo e il Capo San Vito. Al centro del territorio provinciale i Monti di Gibellina raggiungono al massimo i 751\u00a0m con la \"Rocca delle Penne\". Tutto il territorio della provincia \u00e8 comunque collinare, con poche e poco estese aree pianeggianti, per lo pi\u00f9 nella zona meridionale.\nIl mare.\nLa costa del Libero consorzio comunale di Trapani, tra le maggiori attrattive turistiche, si presenta a Nord alta e frastagliata con discese a picco sul mare fino a poco prima del capoluogo e Valderice. Forma a nord il Golfo di Castellammare e dopo Capo San Vito i due piccoli golfi di Cofano e Bonagia, separati dal Monte Cofano che discende a picco sul mare.\nA Ovest da Trapani a Mazara del Vallo, la costa diventa bassa, con alternanza di piccoli rilievi che non raggiungono i duecento metri. \u00c8 in questa parte di costa che si trovano i maggiori porti come quelli di Trapani, di Marsala e di Mazara del Vallo.\n La costa ovest presenta anche la particolarit\u00e0 di un arcipelago a pochi km di distanza da Trapani, quello delle Isole Egadi, che comprende tre isole principali, Favignana, Levanzo e Marettimo e due isolotti, Formica e Maraone. A Marsala, nel tratto di costa compreso tra Punta Alga e Capo San Teodoro, si trova la laguna dello Stagnone, molto estesa (2000 ha), dal 1984 Riserva naturale orientata. Le acque sono basse e molto salate, per cui nel tempo sono nate numerose saline sulla costa e sull'isola Longa. La laguna comprende quattro isolette: l'isola Longa, Santa Maria, San Pantaleo e Schola.\nLa costa sud compresa tra i comuni di Mazara del Vallo e Castelvetrano \u00e8 caratterizzata da ampie spiagge sabbiose, qui si possono vedere i templi di Selinunte affacciati sul mare che oggi costituiscono il parco archeologico pi\u00f9 grande d'Europa.\nAltra grande attrattiva \u00e8 l'isola di Pantelleria.\nStoria.\nEt\u00e0 antica.\nL'insediamento dei primi abitanti nell'area provinciale trapanese \u00e8 antichissimo. Insediamenti preistorici risalenti al paleolitico sono presenti in varie localit\u00e0 (vedi Levanzo), anche se fin oggi le ricerche sono state poche e frammentarie.\nAl mesolitico appartiene l'insediamento della Grotta dell'Uzzo nei pressi di San Vito Lo Capo, con i suoi cocci di ceramichei non decorate ma con manici e tacche per facilitarne la presa, e tracce evidenti di abitanti dediti alla caccia e alla pesca e che praticavano l'agricoltura. Tracce della presenza dell'uomo in Sicilia, attorno al 10000 a.C. si rilevano anche dai graffiti con scene di caccia e rituali ritrovati nelle pareti della Grotta del Genovese a Levanzo.\nA Pantelleria sono evidenti le tracce della popolazione detta dei Sesioti, un popolo del mare, che fece dell'isola un vero e proprio .\nLa provincia conobbe tra XI e X secolo a.C., la colonizzazione dei Fenici, ritenuti i fondatori di Solunto, Mozia, Palermo Lilibeo (Marsala), che vi stabilirono proprie basi costiere in seguito passate in mano cartaginese. Le aree centro meridionali videro lo stanziamento degli Elimi mentre la colonizzazione greca si ferm\u00f2 ai margini della provincia con la fondazione di Selinunte da parte dei megaresi e fu spesso occasione di aspri conflitti e distruzioni. La conquista e la dominazione romana impover\u00ec il territorio e ridusse di molto l'importanza commerciale degli antichi siti portuali.\nLa caduta dell'impero romano tuttavia apr\u00ec la strada alle invasioni e alle distruzioni. I Vandali, poi gli Ostrogoti di Teodorico occuparono la provincia e il resto dell'isola. Nel 535 fu Belisario ad occuparla annettendola all'Impero romano d'Oriente riportando la Sicilia, dove ancora si parlava il greco, all'ambiente culturale bizantino.\nA partire dal 652 iniziarono le scorrerie degli Arabi dalla Tunisia e la provincia ne risult\u00f2 particolarmente esposta. Nell'827, infine, con lo sbarco a Mazara del Vallo inizi\u00f2 la conquista dell'isola. La provincia di Trapani e in genere la Sicilia occidentale si integrarono abbastanza presto con i nuovi arrivati, e proprio nel cuscus, il piatto tradizionale, e nella pasticceria ne rimane la traccia. Gli arabi introdussero le nuove tecniche di coltivazione dell'olivo e degli agrumi.\nEt\u00e0 medievale.\nDurante il periodo normanno numerosi furono i conflitti e le ribellioni di varie citt\u00e0 ai nuovi signori. Durante il XIV secolo l'arrivo di mercanti genovesi e inglesi che si stabilirono a Messina e Trapani promosse il rifiorire dei commerci. Nel 1492 a causa della persecuzione antisemita della Spagna anche gli ebrei delle fiorenti comunit\u00e0 di Salemi e Trapani dovettero abbandonare la Sicilia.\nEt\u00e0 Moderna.\nIl 20 agosto 1535 Carlo V, arriv\u00f2 a Trapani dopo aver conquistato Tunisi. La citt\u00e0 - la quarta dell\u2019isola dopo Palermo, Messina e Catania - si era ormai talmente affermata nello scacchiere geopolitico dell'epoca da meritare dall'imperatore l'appellativo di \"Chiave del Regno\". Durante la sua permanenza a Trapani, Carlo V giur\u00f2 di mantenere i privilegi della citt\u00e0, compreso quello con cui il Senato cittadino poteva conferire lauree in medicina, fisica, teologia, matematica, belle arti e giurisprudenza (\"Drepanum Urbs Invictissima ubi Caesar primum juravit\"). Lasci\u00f2 Trapani alla fine di agosto diretto a Palermo; sost\u00f2 una notte al Castello di Inici ospite di Giovanni Sanclemente, un nobile di origine catalana che era stato suo compagno d\u2019armi a Tunisi, e il 1\u00ba settembre raggiunse Alcamo, citt\u00e0 feudale dei Cabrera, dove trascorse due notti, ospitato nel castello trecentesco. Da Alcamo il corteo imperiale raggiunse Monreale, e da l\u00ec Palermo.\nEt\u00e0 contemporanea.\nLa Provincia fu testimone e parte attiva della spedizione dei Mille; Garibaldi infatti scelse proprio il territorio trapanese per iniziare la campagna di liberazione dell'isola. Le navi sbarcarono a Marsala l'11 maggio 1860 e due navi da guerra borboniche giunte nel frattempo, tardarono a bombardare gli invasori, data la presenza di due navi britanniche presenti nel porto.\nIl 14 maggio, a Salemi, Garibaldi assunse la dittatura della Sicilia in nome di Vittorio Emanuele. I \"Mille\" poi vinsero la battaglia di Calatafimi il 15 maggio.\nDurante l'ultima fase della seconda guerra mondiale le installazioni aeroportuali di Trapani, Pantelleria, Castelvetrano e i porti che si affacciavano sul canale di Sicilia vennero duramente bombardati dagli alleati.\nLa provincia di Trapani nel gennaio 1968 venne duramente colpita dal terremoto del Belice; tra i tanti centri colpiti dal sisma vi furono paesi che rimasero completamente distrutti: Gibellina, Poggioreale e Salaparuta. Subirono danni ingenti: Partanna, Santa Ninfa, Salemi, Vita e Calatafimi. La ricostruzione avvenne con estrema lentezza e irrazionalit\u00e0, ma venne costruita un'autostrada, la A29, al posto della disastrata viabilit\u00e0 ordinaria e questa fu anche l'occasione in cui la provincia perse una delle sue linee ferroviarie, la Castelvetrano-Santa Ninfa-Salaparuta, che, , non venne pi\u00f9 riattivata.\nMafia.\nLa provincia di Trapani, unitamente a quella di Palermo, rappresenta l\u2019originario centro di aggregazione della mafia siciliana. \u00c8 da qui, in particolare, che l\u2019organizzazione Cosa nostra, dall'inizio del secolo XX, si \u00e8 gradualmente estesa al resto dell\u2019isola. Ed \u00e8 da qui che sono partiti in quegli anni alcuni tra i pi\u00f9 noti boss, come Salvatore Maranzano e Joe Bonanno, di quella che sarebbe poi divenuta la Cosa nostra americana.\nNonostante le numerose operazioni condotte dalle forze dell\u2019ordine negli ultimi decenni, i clan, sotto il controllo del castelvetranese Matteo Messina Denaro, esercitano ancora un controllo del territorio e possono contare su un\u2019ampia dotazione di risorse umane, relazionali ed economiche. La mafia, nella provincia di Trapani, secondo una relazione della DIA del 2008, \u00e8 ancora \u00abcapillarmente radicata sul territorio ed in grado di condizionare pesantemente la realt\u00e0 sociale, economica ed istituzionale\u00bb.\nL'ente provincia.\nIl Regno delle due Sicilie nel 1817 istitu\u00ec la provincia trapanese.\nL'Ente provincia nasce nel 1861 composta da tre circondari. Nel 1927 furono soppressi i circondari e tutte le competenze passarono alla provincia. Con lo Statuto speciale siciliano del 1946 furono soppresse le provincie siciliane. Furono ricostituite nel 1963, recependo la normativa nazionale, e furono denominate \"provincie regionali\" nel 1986.\nIstituzione del Libero consorzio comunale.\nIl 24 marzo 2014 \u00e8 avvenuta la soppressione delle nove provincie regionali, sostituite da nove \"Liberi Consorzi comunali\" (coincidenti territorialmente e amministrativamente con le rispettive province e di cui assumono tutte le funzioni) nelle more della costituzione delle tre aree metropolitane e dei liberi consorzi definitivi come previsto dalla legge approvata dall'Assemblea Regionale Siciliana il 12 marzo 2014. Un'ulteriore legge regionale discipliner\u00e0 compiti e funzioni di questi nuovi enti, mentre ogni consorzio \u00e8, nel frattempo, retto da un commissario straordinario nominato dalla giunta regionale.\nIn ottemperanza alla legge regionale del 24 marzo 2014, n. 8, recante il titolo \u201cIstituzione dei liberi Consorzi comunali e delle Citt\u00e0 metropolitane\u201d e disciplinata poi con la successiva legge regionale n. 15 del 4 agosto 2015, \"Disposizioni in materia di liberi Consorzi comunali e Citt\u00e0 metropolitane\", la provincia regionale di Trapani \u00e8 stata soppressa e sostituita dal Libero consorzio comunale di Trapani.\nTrasporti e collegamenti.\nCollegamenti stradali principali.\nAutostrade.\nLa provincia \u00e8 attraversata dalle seguenti autostrade:\nL'Autostrada A29, costruita dopo il terremoto del Belice a cura dell'ANAS, \u00e8 senza pedaggio.\nStrade.\nLa provincia \u00e8 attraversata dalla seguenti Strade Statali:\n\u00c8 inoltre disponibile un elenco delle strade provinciali.\nCollegamenti ferroviari.\nLa provincia fruisce di un collegamento ferroviario Palermo \u2013 Trapani via Castelvetrano e Marsala e di uno che dalla stazione di Alcamo Diramazione raggiunge Trapani via Milo (quest'ultima tratta sospesa dal 2013); ambedue sono di RFI. Le linee sono entrambe a semplice binario e a trazione diesel per complessivi 241,3\u00a0km di ferrovia.\nFino al 1985 era collegata ad Agrigento tramite la linea a scartamento ridotto Castelvetrano-Sciacca-Porto Empedocle; dalla chiusura di questa si \u00e8 accentuato l'isolamento ferroviario della provincia che oggi risulta collegata solamente al capoluogo di regione.\nNegli anni precedenti era stata chiusa al traffico perch\u00e9 danneggiata dal Terremoto del Belice, e mai pi\u00f9 riaperta nonostante registrasse un discreto traffico viaggiatori, anche la linea ferroviaria da Castelvetrano per Partanna, Gibellina e Salaparuta, gi\u00e0 in precedenza mutilata del tratto per San Carlo e Burgio.\nCollegamenti aerei.\nLa provincia \u00e8 dotata di due scali aeroportuali, quello di Trapani Birgi che riveste anche importanza strategica essendo sede del 37\u00ba stormo dell'Aeronautica Militare italiana, e quello di Pantelleria. L'aeroporto di Trapani-Birgi permette collegamenti con:\nBologna,\nBrindisi,\nBruxelles,\nLondra,\nMalta,\nMilano (Bergamo),\nNapoli,\nPantelleria,\nParma,\nPisa,\nRoma (Fiumicino),\nRoma (Ciampino),\nTorino,\nTreviso.\nCollegamenti marittimi.\n. I fenici ne facevano largo uso per i loro commerci e per l'esportazione dei vini di Sicilia. Fu per\u00f2 solo nel XVIII secolo, con l'arrivo degli investitori inglesi, che venne ampliato e potenziato il porto di Marsala per il commercio dei vini con le localit\u00e0 pi\u00f9 lontane, e quello di Trapani nell'Ottocento, per il trasporto del sale.\nOggi dal porto di Trapani sono attivi i collegamenti con le isole dell'arcipelago delle Egadi; sono in funzione collegamenti con navi e collegamenti veloci con aliscafi. Il porto \u00e8 collegato regolarmente con Civitavecchia, Tunisi, Susa, Livorno, Cagliari e Pantelleria. Da Marsala sono attivi collegamenti con Favignana.\nFunivie.\nTrapani ed Erice sono collegati da una funivia dotata di 47 cabine, di cui quattro riservate ai soggetti disabili, in grado di trasportare otto persone ciascuna.\nLa capacit\u00e0 operativa \u00e8 di mille persone ogni ora, alla velocit\u00e0 di cinque metri al secondo.\nLa distanza tra la stazione di valle e quella di monte \u00e8 di poco pi\u00f9 di tre chilometri con un tempo di percorrenza di dieci minuti.\nEconomia.\nAgricoltura.\nLa provincia di Trapani, con i circa 67.000 ettari di terreno coltivati a vigneto, ha la maggior superficie coltivata a vite per singola provincia d'Italia cui consegue una produzione di 4-5 milioni di ettolitri di vino annui. Lo sviluppo della vite \u00e8 favorito dalle caratteristiche naturali del terreno, dal clima caldo-umido e dalle scarse piogge.\nI vigneti tipici della zona sono delle variet\u00e0 Grillo, Catarratto, Inzolia, Zibibbo, Trebbiano, Nero d'Avola e producono vini di grande pregio apprezzati in tutto il mondo di cui alcuni sono riconosciuti a denominazione di origine controllata.\nDa ricordare il Marsala nelle sue molti varianti ed aromatizzazioni, il moscato di Pantelleria e il passito di Pantelleria, il Bianco d'Alcamo (1999) e i bianchi prodotti nelle innumerevoli aziende vitivinicole della zona. Di grande rilevanza i vini dolci e da dessert di buona gradazione.\nLa provincia di Trapani ha sei tipologie di vini DOC: il Marsala (1969), il Delia Nivolelli (1998), il Bianco d'Alcamo (1999), il Moscato di Pantelleria (2000), l'Erice (2004) e il Salaparuta (2006).\nI Fenici portarono i vini trapanesi in tutte le citt\u00e0 costiere del Mediterraneo, facendone uno dei prodotti pi\u00f9 importanti degli scambi commerciali dell'epoca. Gli investimenti degli inglesi tra cui gli Ingham, i Woodhouse e i Whitaker nel periodo napoleonico e nei decenni successivi favorirono il sorgere della grande industria enologica di Marsala e delle altre aree del trapanese.\nLe aree interessate alla coltivazione dell'olivo ricadono nella Valle del Belice con i territori di Castelvetrano, Partanna e Campobello di Mazara e la Valle di Erice.\nLa cultivar diffusa nella zona del Belice \u00e8 la \"Nocellara del Belice\" ma nel trapanese troviamo anche la \"Cerasuola\" e la \"Biancolilla\". Il metodo di raccolta \u00e8 prevalentemente manuale. L'olio viene ottenuto mediante sistemi di estrazione a ciclo continuo, con spremitura a freddo, che permettono di ottenere un prodotto di ottime qualit\u00e0 chimiche e organolettiche. L'olivicultura nella zona risale ai tempi delle dominazioni araba e spagnola. L'olio delle Valli Trapanesi ha ottenuto il marchio DOP.\nIndustria.\nLa presenza di importanti attivit\u00e0 portuali a carattere peschereccio ha prodotto lo sviluppo dell'industria legata al settore della conservazione e della refrigerazione del pescato.\nNotevole \u00e8 quindi lo sviluppo dell'industria legata alla conservazione ittica con produzione di affumicati di tonno e pesce spada, tonni in scatola e in vetro, sott'olio, bottarga di tonno.\nUn tempo fiorente, risale infatti alle epoche storiche pi\u00f9 remote, la produzione di sale marino, ricco naturalmente di Iodio, \u00e8 andata scemando nel tempo a vantaggio del sale minerale pi\u00f9 facile da produrre e commercializzare. Nel 2011 il sale marino di Trapani ha ottenuto la IGP dal ministero delle Politiche agricole.\nLa pi\u00f9 grande industria provinciale \u00e8 comunque l'industria enologica che risale ai tempi dei Fenici e dei Greci che ne fecero conoscere ed apprezzare i prodotti in tutte le aree da loro raggiunte. Infatti nella provincia di Trapani vengono prodotti molti vini D.O.C. e IGT tra i quali il famoso vino liquoroso Marsala, l'Alcamo, il Moscato di Pantelleria, lo Zibibbo, oltre che il Nero d'Avola.\nAltro settore importante \u00e8 quello dell'estrazione del marmo che ha il suo polo a Custonaci dove sono presenti diverse cave che esportano i prodotti in tutto il mondo.\nCommercio.\nLa costa trapanese per la sua vicinanza al Nordafrica e soprattutto perch\u00e9 poste sulle rotte di navigazione del Mediterraneo fu sede di commerci e scambi sin dalle epoche preistoriche come attestano i ritrovamenti a Pantelleria e nelle Grotte di Levanzo e dell'area tra Erice e Castellammare. Furono tuttavia i Fenici quelli che svilupparono in larga scala il commercio via mare e stabilirono sedi ed empori nei vari porti. Importantissimo fu quello di Mozia, ma non meno quelli di Trapani e Castellammare del Golfo, porto ed emporio di Segesta.\nImportanti da sempre furono il commercio del vino, del sale e dell'olio d'oliva trasportati in tutto il bacino mediterraneo.\nLe attivit\u00e0 marinare.\nLa pesca rappresenta una delle attivit\u00e0 pi\u00f9 importanti della provincia. Basti pensare al porto di Mazara del Vallo, il pi\u00f9 importante d'Italia per quantit\u00e0 di pescato e per naviglio armato. La pesca del tonno con la tipica e rituale mattanza ancor oggi tramanda un metodo di pesca tipico nella tonnara che sta scomparendo.\nIl naviglio da pesca nei due compartimenti di Trapani e Mazara del Vallo ammonta a 734 unit\u00e0, cos\u00ec suddivise:\nCultura.\nIstruzione.\nLa provincia di Trapani non ha una propria universit\u00e0, ma \u00e8 attivo un \"Consorzio Universitario della Provincia di Trapani\" con sede ad Erice, nei locali concessi al Polo didattico dell'Universit\u00e0 degli studi di Palermo e di Bologna, che organizza e promuove corsi di laurea specialistici e master con speciale indirizzo relativo alle attivit\u00e0 socioeconomiche della provincia. Una delle finalit\u00e0 statutarie \u00e8 anche l'istituzione di un Ateneo autonomo della Sicilia occidentale.\nMusica, teatro ed arti figurative.\nFra i teatri tradizionali si possono ricordare il Teatro Villa Margherita e quello dell'Universit\u00e0 a Trapani, i teatri Impero e Comunale a Marsala, il Teatro Geber Hamed a Erice, il Teatro Selinus a Castelvetrano, il Teatro Rivoli a Mazara del Vallo e il Teatro Comunale \"Cielo d'Alcamo\" ad Alcamo.\nNei mesi estivi nel capoluogo si svolge il \"Luglio Musicale Trapanese\" con gli spettacoli, soprattutto tragedie greche e teatro di prosa, rappresentati al Teatro antico di Segesta.\nA Castellammare del Golfo, nei mesi di giugno e luglio si svolge la manifestazione \"Castellammare estate\" che presenta spettacoli di musica, teatro, cinema, arte e tradizione.\nA Gibellina vengono svolte le \"Orestiadi\", promosse ed organizzate dalla \"Fondazione Orestiadi\".\nLa \"Salerniana\" di Erice, promuove ed organizza dal 1972 collettive e personali d'arte contemporanea curate da critici quali Achille Bonito Oliva o Giulio Carlo Argan, con opere di Carla Accardi, Pietro Consagra e Antonio Sanfilippo presenti nella sua collezione.\nFolklore e musica tradizionale.\nLa Provincia di Trapani vanta un importante culto per le tradizioni popolari. A testimoniare ci\u00f2 ha contribuito la formazione nel corso del secolo di gruppi folclorici che hanno portato in alto il nome di Trapani e dell'intera Sicilia.\nPrimo fra questi il \"Coro delle Egadi\" che, nato nel maggio 1935 in seno all'O.N.D., \u00e8 uno dei primissimi gruppi italiani di musica folclorica; tra l'altro \u00e8 il secondo gruppo di musica tradizionale pi\u00f9 antico di Sicilia (assieme al \"\"Canterini Peloritani\" di Messina, formatosi lo stesso anno, e dopo il \"Canterini Etnei\" di Catania).\nAttive rappresentanze del folklore provinciale trapanese e della musica folclorica siciliana sono (in ordine alfabetico):\nCoro Citt\u00e0 di Trapani, Ericefolk e Val d'Erice Folk Studio sono (chi pi\u00f9, chi meno) tutti e tre figli del Coro delle Egadi.\nTurismo.\nNonostante le bellezze naturali e il ricchissimo patrimonio archeologico il turismo \u00e8 ancor oggi un settore poco significativo dell'economia locale, seppur in crescita costante come presenze. Molto resta ancora da fare in termini di infrastrutture ricettive.\n\u00c8 comunque auspicabile il potenziamento dei porti, per renderli pi\u00f9 efficienti nei collegamenti con le isole minori, delle reti viarie complementari interne e il ripristino e ammodernamento della ferrovia costiera fino ad Agrigento e alla sua Valle dei Templi che attraversava le importanti aree archeologiche di Selinunte, Eraclea Minoa.\nLe 125 strutture alberghiere e complementari hanno ospitato circa 260.000 clienti nel 1998 di cui l'80% italiani. La media di presenze \u00e8 stata di 3,2 giorni per la clientela nazionale e di 2,2 giorni per quella estera con un tasso di sviluppo (+6%) inferiore alla media regionale (+12,1%).\nNel 2000 la ricettivit\u00e0 risultava aumentata a 149 strutture alberghiere con 296.559 arrivi ( +8,1% rispetto al 1999) e 987.533 presenze (+14,3%) con una permanenza media aumentata a 3,3 giorni. Numeri in continua evoluzione visto che nel 2003, rispetto al solo 2002, la ricettivit\u00e0 \u00e8 cresciuta del 34,4% per il numero degli esercizi (alloggi privati +48,8%, agriturismo +47,1% e alberghi +14%) e del 12,9% per quello dei posti letto (agriturismo +104,7%, alloggi privati +67,7%, alberghi +14,2% e campeggi +2%). Sempre nel 2003 la ricettivit\u00e0 \u00e8 cresciuta in tutta la Provincia, tranne che a Campobello, Petrosino, Poggioreale e Santaninfa. Il settore alberghiero e della ristorazione, rispetto alle altre categorie produttive di servizi, ha il maggiore peso nei comuni di: San Vito Lo Capo (58,1%), Favignana (35,9%), Castellammare del Golfo (30,9%) e Buseto Palizzolo (30,8%). Fra le citt\u00e0 con maggior numero di alberghi e ristoranti: Trapani (256), Marsala (204), Mazara del Vallo (126), Castelvetrano (107), San Vito Lo Capo (104) e Castellammare del Golfo (97).\nAltri itinerari archeologici.\nFeste e sagre della provincia.\nLa festa di San Giuseppe viene celebrata anche nell'Isola di Marettimo dal 18 al 20 di marzo. Viene celebrata anche a Marsala dove vengono realizzati gli altari votivi con i pani se pur in maniera ridotta rispetto a Salemi, un tempo si realizzavano le cene oggi questa usanza e poco frequente a Marsala.\nGastronomia.\nTrapani e la sua provincia risentono nella gastronomia, pi\u00f9 di altre aree della Sicilia, del maggior numero di influenze straniere e in particolare della dominazione araba. Ma assume una fondamentale differenza nel massivo uso del pesce al posto della carne.\nPiatti tipici:\nTra i dolci, oltre a quelli diffusi in Sicilia, come le cassate siciliane e cannoli farciti con ricotta, in particolare nelle frazioni trapanesi di \"Dattilo\" e \"Napola\", vi sono le \"cassateddi\", cassatelle ripiene di ricotta di pecora o le \"cosi duci\" tipiche di Castellammare del Golfo e dell'Agro ericino; i bocconcini di Erice, dolcini di pasta reale con l'anima di marmellata di cedro al liquore, e la cassata ericina dal ripieno a base di cedrata.\nParchi, riserve ed aree protette.\nNella provincia di Trapani sono comprese otto riserve regionali di protezione floro-faunistica fra le quali la pi\u00f9 nota, e prima istituita in Sicilia, \u00e8 certamente la Riserva naturale orientata dello Zingaro che si estende fra i comuni di Castellammare del Golfo e San Vito Lo Capo, affacciandosi sul golfo di Castellammare, per circa 7\u00a0km di costa e quasi 1.700 di natura incontaminata.\nOltre alla Riserva dello zingaro si annoverano la Riserva naturale Bosco di Alcamo, Riserva naturale orientata \"Isole dello Stagnone di Marsala\", la Riserva naturale orientata Monte Cofano, la Riserva naturale Foce del Fiume Belice e dune limitrofe.\nVi sono istituite due zone Ramsar, la Riserva naturale orientata Saline di Trapani e Paceco e la Riserva naturale integrale Lago Preola e Gorghi Tondi.\nVi \u00e8 quindi una riserva marina, la Riserva naturale marina Isole Egadi, e dal 2016 il Governo italiano ha approvato l'istituzione del primo parco nazionale in Sicilia, il parco dell'isola di Pantelleria con la conseguente soppressione della Riserva naturale orientata Isola di Pantelleria.\nAmministrazione.\nIl 9 dicembre 2014 si \u00e8 insediato il nuovo commissario straordinario del Libero consorzio comunale di Trapani, Ignazio Tozzo dirigente della Regione.\nHa sostituito l'ex-magistrato Antonio Ingroia, commissario dal 21 febbraio 2014.\nAttualmente \u00e8 guidata dall'ex magistrato Raimondo Cerami, nella qualit\u00e0 di commissario.\nComuni.\nIl comune pi\u00f9 popoloso \u00e8 Marsala. Appartengono al libero consorzio comunale di Trapani i seguenti 25 comuni:\nSport.\nEventi.\nIl capoluogo della provincia \u00e8 la citt\u00e0 pi\u00f9 attiva nell'ambito delle manifestazioni sportive. L'evento probabilmente pi\u00f9 importante che Trapani ha ospitato \u00e8 stata l'Universiade 1997: il torneo di pallacanestro e la partita inaugurale del torneo di calcio (Italia-Brasile) hanno avuto luogo negli impianti sportivi trapanesi.\nUn altro evento internazionale \u00e8 stato ospitato da Trapani tra il 28 settembre e il 9 ottobre 2005: le regate della \"Louis Vuitton Cup\" acts 8&amp;9 con la partecipazione di tutte le imbarcazioni partecipanti alla America's Cup. La manifestazione \u00e8 stata organizzata dall'Ac Management.\nInoltre Trapani ha ospitato i \"Campionati europei juniores di pallacanestro\" nel 1997 e i \"campionati mondiali di scherma categoria cadetti e juniores\" dal 4 al 14 aprile 2003.\nSociet\u00e0 sportive.\nIl calcio ha una lunga tradizione in provincia, molto campanilistica, che ha portato a disputare diverse stagioni in Serie C all'Associazione Sportiva Trapani e allo Sport Club Marsala 1912. Il Trapani Calcio milita attualmente in Serie B. Anche l' ha militato in Serie C mentre il Gruppo Sportivo Mazara 1946 conta ventisette stagioni in Serie D.\nNel basket la societ\u00e0 sportiva pi\u00f9 importante della provincia di Trapani \u00e8 la Pallacanestro Trapani attualmente militante in Lega Due Gold, il secondo campionato di basket italiano. Nel 1991-92 la squadra raggiunse la Serie A1, giocandovi per una stagione. Di rilievo in campo femminile lo Sport Club Alcamo. La societ\u00e0 di pallacanestro di Alcamo \u00e8 stata tra le protagoniste in Italia e in Europa negli anni novanta: giunta in Serie A1 nel 1994-95, \u00e8 l'unica squadra trapanese ad aver disputato la finale di una coppa europea, la Coppa Ronchetti 1995-96, persa contro il Tarbes Gespe Bigorre.\nLa pallamano \u00e8 anche abbastanza diffusa in provincia. La Pallamano Alcamo disputa la Serie A1 maschile e la Polisportiva Il Giovinetto di Marsala \u00e8 attualmente in A2.\nLa pallavolo \u00e8 rappresentata dalla societ\u00e0 del capoluogo, militante in Serie B1.\nAtleti.\nTra gli atleti pi\u00f9 importanti vi sono la cestista Adalgisa Impastato, nata ad Alcamo e bandiera della squadra di basket locale, i calciatori Roberto Galia, trapanese che ha speso buona parte della sua carriera nella Juventus, Aldo Firicano, ericino ex della , Nicol\u00f2 Sciacca, marsalese ex del Foggia, e l'allenatore di calcio Pasquale Marino, di Marsala, che ha portato il Catania in Serie A nel 2006-2007 e allenatore in Serie A del e del .\nImpianti sportivi.\nIl Palazzetto dello sport del capoluogo, il PalaIlio, pu\u00f2 accogliere oltre 5000 spettatori. Ha ospitato varie partite della nazionale di pallacanestro italiana. Gli stadi calcistici principali sono il Provinciale di Trapani e il Lombardo Angotta di Marsala. Una piscina olimpionica all'aperto \u00e8 stata inaugurata a Trapani il 28 aprile 2012."}
{"id": "5717127", "revid": "37401", "url": "https://it.wikipedia.org/wiki?curid=5717127", "title": "Cantone di Les Monts du Livradois", "text": "Il Cantone di Les Monts du Livradois \u00e8 una divisione amministrativa dell'Arrondissement di Ambert, dell'Arrondissement di Thiers e dell'Arrondissement di Clermont-Ferrand.\n\u00c8 stato costituito a seguito della riforma approvata con decreto del 21 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i seguenti trentotto comuni:"}
{"id": "5717128", "revid": "287204", "url": "https://it.wikipedia.org/wiki?curid=5717128", "title": "Cantone di Orcines", "text": "Il Cantone di Orcines \u00e8 una divisione amministrativa dell'Arrondissement di Clermont-Ferrand.\n\u00c8 stato costituito a seguito della riforma approvata con decreto del 21 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i seguenti 23 comuni:"}
{"id": "5717130", "revid": "838137", "url": "https://it.wikipedia.org/wiki?curid=5717130", "title": "D\u00fcrener Turnverein 1847 2014-2015", "text": "Questa voce raccoglie le informazioni riguardanti il D\u00fcrener Turnverein 1847 nelle competizioni ufficiali della stagione 2014-2015.\nOrganigramma societario.\nArea direttiva\nArea tecnica\nArea sanitaria"}
{"id": "5717131", "revid": "110157", "url": "https://it.wikipedia.org/wiki?curid=5717131", "title": "Cantone di Riom", "text": "Il Cantone di Riom \u00e8 una divisione amministrativa dell'Arrondissement di Riom.\n\u00c8 stato costituito a seguito della riforma approvata con decreto del 21 febbraio 2014, che ha avuto attuazione dopo le elezioni dipartimentali del 2015.\nDal 1\u00ba gennaio 2016, a seguito della fusione dei comuni di Cellule e La Moutade a formare il nuovo comune di Chambaron-sur-Morge il numero complessivo dei comuni si \u00e8 ridotto a 5.\nComposizione.\nComprende i seguenti 5 comuni:"}
{"id": "5717135", "revid": "110157", "url": "https://it.wikipedia.org/wiki?curid=5717135", "title": "Zaman", "text": "Zaman (tradotto letteralmente: \"tempo\" o \"era\"), a volte reso graficamente come ZAMAN era il pi\u00f9 diffuso quotidiano della Turchia prima del commissariamento del 4 marzo 2016. \nCaratteristiche.\nLa testata trattava di cronaca e politica turche e internazionali, economia ed altro. Ospitava i contributi su base regolare di vari intellettuali ed anche una sezione culturale.\nStoria.\nZaman fu fondato nel 1986 e nel 1995 fu il primo quotidiano turco ad essere anche pubblicato on-line.\nIl 4 marzo 2016, in quello che alcuni media e gruppi di attivisti hanno considerato un ennesimo attacco alla libert\u00e0 di stampa in Turchia, il quotidiano \u00e8 stato commissariato dal governo. Il provvedimento \u00e8 stato giustificato con il legame del giornale al movimento \"Hizmet\", che il governo stesso accusava di essere in procinto di costruire uno \"stato parallelo\".\nLa testata \u00e8 stata chiusa a seguito dell'adozione del decreto n.668, pubblicato sulla Gazzetta Ufficiale della Repubblica Turca il 27 luglio 2016 e con effetto a partire dal 29 luglio dello stesso anno.\nCollocazione politica.\nZaman era notoriamente legato al movimento \"Hizmet\" fondato dal predicatore islamico Fethullah G\u00fclen, ma la propriet\u00e0 della testata non era detenuta dal movimento. Politicamente era di tendenza conservatrice. Per quanto il quotidiano dichiarasse di sostenere la democrazia e il secolarismo esso veniva generalmente considerato islamista legato al movimento G\u00fclen da molte fonti."}
{"id": "5717137", "revid": "287204", "url": "https://it.wikipedia.org/wiki?curid=5717137", "title": "Cantone di Saint-\u00c9loy-les-Mines", "text": "Il Cantone di Saint-\u00c9loy-les-Mines \u00e8 una divisione amministrativa dell'Arrondissement di Riom.\n\u00c8 stato costituito a seguito della riforma approvata con decreto del 21 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i seguenti 35 comuni:"}
{"id": "5717141", "revid": "1573940", "url": "https://it.wikipedia.org/wiki?curid=5717141", "title": "Amphiglossus elongatus", "text": "Amphiglossus elongatus () \u00e8 un sauro della famiglia Scincidae, endemico del Madagascar.\nDistribuzione e habitat.\nL'areale della specie \u00e8 ristretto al Madagascar settentrionale."}
{"id": "5717142", "revid": "287204", "url": "https://it.wikipedia.org/wiki?curid=5717142", "title": "Cantone di Saint-Georges-de-Mons", "text": "Il Cantone di Saint-Georges-de-Mons \u00e8 una divisione amministrativa dell'Arrondissement di Riom.\n\u00c8 stato costituito a seguito della riforma approvata con decreto del 21 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i seguenti 28 comuni:"}
{"id": "5717143", "revid": "287204", "url": "https://it.wikipedia.org/wiki?curid=5717143", "title": "Cantone di Saint-Ours", "text": "Il Cantone di Saint-Ours \u00e8 una divisione amministrativa dell'Arrondissement di Clermont-Ferrand e dell'Arrondissement di Riom.\n\u00c8 stato costituito a seguito della riforma approvata con decreto del 21 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i seguenti 40 comuni:"}
{"id": "5717151", "revid": "1233442", "url": "https://it.wikipedia.org/wiki?curid=5717151", "title": "Cr\u00e9dit agricole", "text": ""}
{"id": "5717157", "revid": "287204", "url": "https://it.wikipedia.org/wiki?curid=5717157", "title": "Gopi", "text": ""}
{"id": "5717162", "revid": "1573940", "url": "https://it.wikipedia.org/wiki?curid=5717162", "title": "Trachylepis", "text": "Trachylepis \u00e8 un genere di sauri della famiglia Scincidae.\nDistribuzione e habitat.\nLe specie di questo genere sono diffuse in Africa, in Europa meridionale, in Medio-Oriente e in Asia centrale; una specie (\"Trachylepis atlantica\") \u00e8 endemica dell'arcipelago di Fernando de Noronha (Brasile).\nTassonomia.\nIl genere comprende le seguenti specie:"}
{"id": "5717172", "revid": "35485", "url": "https://it.wikipedia.org/wiki?curid=5717172", "title": "Jane Vejjajiva", "text": ""}
{"id": "5717173", "revid": "991694", "url": "https://it.wikipedia.org/wiki?curid=5717173", "title": "Ngamphan Wetchachiwa", "text": ""}
{"id": "5717174", "revid": "599013", "url": "https://it.wikipedia.org/wiki?curid=5717174", "title": "Hecate (disambigua)", "text": ""}
{"id": "5717175", "revid": "697352", "url": "https://it.wikipedia.org/wiki?curid=5717175", "title": "Ecate (disambigua)", "text": ""}
{"id": "5717176", "revid": "1494169", "url": "https://it.wikipedia.org/wiki?curid=5717176", "title": "Hekate (disambigua)", "text": ""}
{"id": "5717181", "revid": "287204", "url": "https://it.wikipedia.org/wiki?curid=5717181", "title": "Hecate (personaggio)", "text": ""}
{"id": "5717182", "revid": "287204", "url": "https://it.wikipedia.org/wiki?curid=5717182", "title": "Ecate (personaggio)", "text": ""}
{"id": "5717183", "revid": "38120", "url": "https://it.wikipedia.org/wiki?curid=5717183", "title": "Hecate", "text": ""}
{"id": "5717184", "revid": "111484318", "url": "https://it.wikipedia.org/wiki?curid=5717184", "title": "Mo Idrettslag", "text": "Il Mo Idrettslag \u00e8 una societ\u00e0 calcistica norvegese con sede nella citt\u00e0 di Mo i Rana. Milita nella 3. divisjon, la quarta divisione del campionato norvegese. La squadra gioca le partite casalinghe al Sagbakken Kunstgress.\nStoria.\nIl Mo Idrettslag \u00e8 stato fondato nel 1904, all'epoca con il nome Mo Idr\u00e6tsforening. Il primo presidente \u00e8 stato Anton P. J\u00e6ger. La polisportiva vantava tra le sue discipline ginnastica, pallamano, tennis da tavolo ed orientamento. Nel 1920, \u00e8 stata adottata l'attuale denominazione. Dal 1988, il Mo Idrettslag \u00e8 diventato si \u00e8 occupato esclusivamente di calcio."}
{"id": "5717188", "revid": "767487", "url": "https://it.wikipedia.org/wiki?curid=5717188", "title": "Alzano 1909 Virescit Football Club 1998-1999", "text": "Questa pagina raccoglie le informazioni riguardanti l'Alzano 1909 Virescit Football Club nelle competizioni ufficiali della stagione 1998-1999."}
{"id": "5717189", "revid": "755885", "url": "https://it.wikipedia.org/wiki?curid=5717189", "title": "Il posto dei santi", "text": "Il posto dei santi \u00e8 un singolo del gruppo musicale italiano Negramaro, pubblicato il 20 novembre 2015 come terzo estratto dal sesto album in studio \"La rivoluzione sta arrivando\".\nDescrizione.\nIl brano racconta di come anche la scomparsa di una persona amata possa significare un \"inno alla vita\". Il coro nel ritornello \u00e8 eseguito dal soprano giapponese Hiroko Fujita.\nVideo musicale.\nIl video, pubblicato in anteprima su \"Repubblica.it\" il 23 novembre 2015, consiste in un video animato con protagonisti di un viaggio interstellare i Negramaro, con disegni realizzati dal bassista del gruppo Ermanno Carl\u00e0."}
{"id": "5717190", "revid": "1573940", "url": "https://it.wikipedia.org/wiki?curid=5717190", "title": "Mabuyinae", "text": "Mabuyinae \u00e8 una sottofamiglia di sauri della famiglia Scincidae.\nTassonomia.\nLa sottofamiglia comprende i seguenti generi:"}
{"id": "5717200", "revid": "690357", "url": "https://it.wikipedia.org/wiki?curid=5717200", "title": "Villa di Traiano", "text": "La Villa di Traiano era la residenza estiva dell'Imperatore \"Traiano\" (98-117 d.C.), sorge nello scenario naturale degli Altipiani di Arcinazzo, pi\u00f9 precisamente alle falde del Monte Altuino (1271 m s.l.m.), in una zona attraversata dal fiume Aniene, le cui acque pregiate erano considerate le pi\u00f9 buone e salubri dell'antichit\u00e0. La villa, i cui lavori iniziarono a partire dalla fine del I secolo d.C., occupa una superficie di circa 5 ettari, molti dei quali ancora da scavare.\nStoria del complesso.\nLa Villa di Traiano non \u00e8 menzionata in maniera esplicita in nessuna delle fonti letterarie antiche, tuttavia in un passo del Panegirico a Traiano, orazione laudatoria pronunciata nel 100 d.C. da Plinio il Giovane in onore dell'Imperatore, si \u00e8 voluto vedere un chiaro riferimento proprio alla suddetta residenza, in quanto la descrizione del paesaggio circostante, presente nel passo letterario che verr\u00e0 riportato di seguito, \u00e8 coerente con quello che doveva presentarsi agli occhi dell'Imperatore quasi duemila anni fa proprio in quei luoghi. Plinio il Giovane, infatti, nel tessere le doti fisiche e mentali di Traiano, parla anche dei suoi interessi, in particolar modo della pesca e della caccia:\nA supporto di questo dato letterario ci sono per\u00f2 anche dati archeologici: alla fine dell'Ottocento, infatti, furono rinvenute nei pressi della Villa una serie di \"Fistula acquaria\", ossia condutture dell'acqua in piombo, recanti la titolatura imperiale ed il nome del procuratore Hebrus, lo stesso ricordato per la residenza di Traiano a \"Centumcellae\" (l'odierna Civitavecchia). Il rinvenimento di queste fistulae \u00e8 stato importante non soltanto perch\u00e9 ha permesso di attribuire con certezza il complesso a Traiano, ma anche perch\u00e9 \u00e8 stato possibile ottenere una datazione precisa. Sulla prima serie di \"fistulae\" \u00e8 presente il seguente testo:\nQuesto gruppo si pu\u00f2 datare tra il 97 d.C. ed il 99 d.C. grazie alla presenza dell'epiteto \"\"Germanicus\" riferito a Traiano, che quest'ultimo acquis\u00ec dopo la sua vittoria nelle guerre contro i Germani. Sulla seconda serie, invece, si pu\u00f2 leggere:\nQuesto secondo gruppo si data tra il 114 d.C. ed il 115 d.C.; compare infatti nella titolatura imperiale l'attributo \"Dacicus\", che indica la vittoriosa conclusione delle due guerre daciche nel 106 d.C., ma non \u00e8 presente l'attributo \"Parthicus\"\" che l'imperatore ricever\u00e0 soltanto nel 116 d.C. dopo la vittoriosa campagna militare contro i Parti. Le \"fistulae plumbee\" dicono dunque che i lavori presso la Villa dovettero svolgersi prima del 116 d.C. e dopo la vittoria sui Germani del 97 d.C. - 99 d.C. A sostegno di questa datazione si aggiungono altri dati archeologici, come la tecnica edilizia in \"opus mixtum\" di reticolato e mattoncini, tipica dell'et\u00e0 traianea; alcuni interventi eseguiti da Traiano nella vicina Valle dell'Aniene e i materiali rinvenuti.\nDalla prima serie di \"fistulae\" si pu\u00f2 ricavare un altro dato, ossia l'incarico di curatore dei lavori presso la Villa conferito a Hebrus, liberto e Procuratore dell'Imperatore. Questo personaggio \u00e8 documentato, come gi\u00e0 detto in precedenza, anche su altre iscrizioni provenienti dalla Villa di \"Centumcellae\" (\"CIL\", XV 7770 e 7771). Dunque \u00e8 assai probabile che, per la fiducia ed il lavoro condotto, Traiano abbia affidato a \"Hebrus\" l'incarico di curatore dei lavori sia presso \"Centumcellae\", sia presso gli Altipiani di Arcinazzo.\nStoria degli scavi.\nLa Villa di Traiano fu oggetto di spogli gi\u00e0 a partire dall'et\u00e0 tardo antica, alto-medievale e nel corso del Seicento. \nDalla fine del Settecento in poi si hanno notizie certe di alcuni interventi in quest'area; pi\u00f9 che essere un cantiere di scavo nel senso attuale del termine, questa, come le successive iniziative, furono intraprese per riutilizzare i materiali antichi, in particolar modo i marmi, di cui la Villa era ricca, per la realizzazione di nuove costruzioni.\nIntensi scavi furono effettuati nel 1777 ed erano tesi al recupero dei marmi necessari per la costruzione della chiesa di Sant'Andrea presso Subiaco. Dall'analisi del carteggio tra il direttore degli scavi G. Corradi ed il Prefetto delle Antichit\u00e0 dello Stato Pontificio G. B. Visconti, si deduce che il rifornimento di marmi preziosi fu ingente; gli scavi si interruppero nel 1778 dal momento che i materiali per la costruzione della Chiesa erano sufficienti. \nNel 1829 e fino a tutto il 1833 furono avviati ulteriori lavori nella Villa per il recupero del materiale utile per la costruzione della Chiesa di Santa Maria Assunta presso Arcinazzo Romano.\nIl processo di spoliazione fu lungo, graduale e generalizzato e coinvolse non esclusivamente materiali di elevato pregio, ma anche quelli pi\u00f9 umili come ad esempio il piombo.\nBisogna attendere gli anni Cinquanta del secolo scorso (1955, 1958, 1960) per poter parlare di una vera e propria campagna di scavo cos\u00ec come la intendiamo noi oggi, nel corso della quale furono portati alla luce un piccolo settore della Villa lungo la via Sublacense, il muro di contenimento che delimita la terrazza inferiore e parte di quello analogo per la terrazza superiore: si intu\u00ec che la pianta fosse dotata di un peristilio e si studi\u00f2 la zona di quello che fu allora considerato un ninfeo (oggi identificato con il triclinio) nella terrazza inferiore. Furono inoltre individuate una cisterna e una vasta pianta di forma ellittica nella terrazza superiore.\nAltri interventi limitati ci furono negli anni Settanta e tra il 1980 ed il 1982 che portarono alla scoperta dell'importante area del triclinio. Il pi\u00f9 recente cantiere di scavo \u00e8 stato aperto nel 1999 dalla Soprintendenza per i Beni Archeologici del Lazio (odierna Sopraintendenza Archeologia del Lazio ed Etruria Meridionale) con obiettivi da un lato volti alla ricerca, dall'altro ad un restauro delle aree gi\u00e0 riportate in luce. Sono stati ottenuti importanti risultati anche nel settore dei ritrovamenti pittorici e ornamentali. Nella terrazza superiore, invece, attraverso prospezioni elettromagnetiche condotte dall'Istituto per le Tecnologie Applicate ai Beni Culturali del Consiglio Nazionale delle Ricerche si \u00e8 raggiunto lo scopo di avere una pianta delle strutture sepolte in questa parte del complesso, che con ogni probabilit\u00e0 pu\u00f2 essere identificata con l'area abitativa e privata.\nDescrizione del sito.\nLa Villa si compone di due vaste \"plateae\" (spianate artificiali) che furono realizzate, tramite terrazzamenti, a partire dal pianoro, che dalle pendici del Monte Altuino (1271 m s.l.m.) digrada fino a valle: la prima, in alto; la seconda pi\u00f9 in basso, l'unica fino ad oggi fatta oggetto di scavi.\nPlatea Inferiore.\nLa \"platea\" inferiore, che costituisce la parte di rappresentanza del complesso, \u00e8 orientata in direzione Est-Ovest ed \u00e8 meno estesa della superiore. Essa ha la forma di un lungo rettangolo (100 x 40 m) ed \u00e8 sorretta a valle da una sostruzione continua a massicci contrafforti: il rivestimento del nucleo murario \u00e8 l\u2019\"opus mixtum\" di reticolato e fasce di mattoni, coniugato nelle piccole superfici con il listato o il laterizio.\nL'area al centro di questa \"platea\", che appare oggi spoglia e priva di edifici, \u00e8 identificabile con il giardino; nell'antichit\u00e0, come d'altro canto ancora oggi, una Villa era tanto pi\u00f9 bella, quanto pi\u00f9 lo fosse stato il suo giardino. La centralit\u00e0 di quest'ultimo nella concezione architettonica degli spazi della Villa di Traiano trova diretti confronti con altre residenze limitrofe e non solo, sia pi\u00f9 antiche, sia pi\u00f9 recenti. Se proviamo ad immaginare il giardino centrale ricco di piante ornamentali, fontane ed architetture decorative, potremo renderci conto che rappresentava uno dei punti nevralgici dell'intero complesso. Le costruzioni, infatti, gli ruotano intorno, circoscrivendolo all'interno di una cornice di grande bellezza.\nAlle estremit\u00e0 del giardino sono state rinvenute due grandi vasche-fontana semicircolari, con gradini agli angoli, rivestite interamente di lastre di marmo bianco; entrambe erano affiancate da una base in muratura che forse sorreggeva un bacino.\nIl giardino \u00e8 circondato su tre lati (Est-Ovest-Sud) da portici voltati: a Sud (lato lungo verso la strada) e ad Est (uno dei due lati brevi) si succedono grossi pilasti con applicate delle semicolonne in laterizio rivestite di stucco, nel lato Ovest, invece, i pilastri erano sostituti da nove colonne scanalate e architrave in marmo cipollino su basi ioniche di marmo bianco con intercolumni pi\u00f9 larghi al centro. Il portico Sud costituisce il vero e proprio corridoio di accesso all'ala di rappresentanza, situata nella parte Ovest della platea; la volta di questo portico era decorata da affreschi continui su fondo scuro con costolature in rosso ed oculo centrale posto sul vertice, il pavimento era rivestito in lastre di marmo bianco. Di questo complesso apparato pittorico rimane testimonianza grazie al rinvenimento di una consistente porzione centrale di un clipeo recante la raffigurazione di una Vittoria Alata, con spada e disco d'oro. Il portico si apriva integralmente verso il giardino mentre a Sud, lungo la strada, erano presenti dei grossi finestroni che consentivano di ammirare il magnifico paesaggio circostante.\nNel lato Nord il giardino \u00e8 delimitato dalle sostruzioni che sorreggono la \"platea\" superiore, che sono decorate da una successione di nicchie rivestite di marmo da cui sgorgava acqua. Poco dopo la costruzione, per\u00f2, queste nicchie-fontane furono murate, per ragioni che a noi rimangono sconosciute, ma probabilmente legate a dissesti delle strutture.\nAd Ovest del giardino si apre il corpo di fabbrica principale dell'intera \"platea\", ed \u00e8 la parte pi\u00f9 rappresentativa dell'intero complesso, e quella che ha restituito il maggior numero di reperti. Al centro \u00e8 identificabile il triclinio (13 x 9 m), al quale si accede per mezzo di quattro porte intervallate da finestroni che aprono sugli ambienti laterali. L'ingresso verso il giardino era inquadrato da una coppia di colonne. Sulla parete di fondo c'\u00e8 un ninfeo costituito da tre nicchie dalle quali fuoriusciva l'acqua che si riversava nel \"lacus\" sottostante. Le nicchie erano incorniciate da mensole in marmo, decorate da delfini e tritoni, che servivano come appoggio per le colonnine che sostenevano l'architrave decorata. Al di sopra era presente una fascia formata da un mosaico composto da tessere in pasta vitrea, in modo da riflettere i raggi del sole, che colpendo il sottostante specchio d'acqua, creavano un gioco di luce e colori sulle pareti circostanti in marmo e stucco dorato. Il ninfeo era dotato di una volta che garantiva armonia e grazia a tutta la struttura. Il pavimento era invece decorato in \"opus sectile\", ossia da lastre rettangolari di marmo africano bordate da listelli in giallo antico. Ai due lati del triclinio \u00e8 presente la medesima successione di ambienti di forma, dimensioni e funzioni identiche: in primo luogo un ampio atrio rettangolare (18 x 7,20 m), inquadrato da una doppia coppia di colonne. I vani collocati nel fondo sono stati identificati con luoghi destinati agli ospiti di prestigio. Questi ambienti possedevano due ingressi distinti, uno per angolo, posti ai lati del grande finestrone che dava sull'atrio-vestibolo; il tetto era voltato a botte, mentre i pavimenti erano in \"opus sectile\". Di estrema preziosit\u00e0 era la decorazione delle pareti e della volta, della quale \u00e8 stata rinvenuta una grande quantit\u00e0 di frammenti.\nPlatea Superiore.\nNella vasta \"platea\" superiore non sono stati eseguiti scavi, ma \u00e8 stata condotta una campagna di prospezioni elettromagnetiche, che ha consentito una lettura delle strutture sottostanti. \u00c8 apparso chiaro che, mentre la \"platea\" inferiore aveva un carattere prevalente di rappresentanza, nella superiore \u00e8 possibile localizzare il nucleo privato dell'intera residenza. Si pu\u00f2 riconoscere, infatti, il \"palatium\" privato affiancato forse da un complesso termale ed una struttura ellittica identificabile con un \"vivarium\", grande vasca per l'allevamento dei pesci. Questa \"platea\", contrariamente all'altra, costituisce la parte privata dell'intero complesso.\nApprovvigionamento idrico.\nLa Villa era alimentata da due capienti cisterne collocate ad una quota superiore. Una, sulla collina a Nord-Est, \u00e8 costituita da due lunghi ambienti rettangolari con volte a botte, collegate da passaggi aperti nel muro centrale. La seconda cisterna, i cui resti sono inglobati in casaletti rustici, sorgeva ad Ovest, pi\u00f9 vicina alla \"platea\" superiore; questa serviva per alimentare le fontane all'interno del Triclinio. Tutta l'acqua in uscita defluiva all'esterno tramite uno speco che sbocca sotto un contrafforte del terrazzamento.\nMuseo Civico Archeologico.\nInaugurato il 20 giugno 2004 e ricavato da due piccoli casali appositamente restaurati, \u00e8 posto all'interno dell'area archeologica. Il Museo ospita la collezione dei pi\u00f9 significativi reperti rinvenuti nel corso delle campagne di scavo. La raccolta \u00e8 composta da elementi architettonici e decorativi come marmi, stucchi dorati, raffinatissimi pavimenti in \"opus sectile,\" affreschi dai colori vivaci che decoravano le sale di questa splendida residenza montana. Il museo \u00e8 uno strumento fondamentale per la lettura e la comprensione della Villa Imperiale. Il museo si trova all'interno del sistema OMR (Organizzazione Museale Regionale - si tratta di musei che rispondono ad appropriati standard di funzionamento che offrono buoni servizi al pubblico. Attualmente sono pi\u00f9 di cento e conservano beni culturali di archeologia, di storia, di arte, di tradizioni popolari, di scienza e di natura); nel sistema MedAniene (Sistema Museale Territoriale) ed infine nel Sistema Museale Tematico Archeologico PROUST."}
{"id": "5717202", "revid": "1499412", "url": "https://it.wikipedia.org/wiki?curid=5717202", "title": "Lisa e il suo orsacchiotto", "text": "Lisa e il suo orsacchiotto (\"Corduroy\") \u00e8 una serie TV animata per bambini americani, canadesi e cinesi basata sul libro per bambini \u201cCorduroy\u201d di Don Freeman del 1968 e sul suo seguito del 1978 A Pocket for Corduroy. Originariamente \u00e8 andato in onda per una sola stagione su TVOKids in Canada e Bookworm Bunch per i bambini degli Stati Uniti nel 2000, prima di essere cancellato insieme a Elliot Moose. La Serie \u00e8 composta da 26 episodi di 10 minuti, che sono state trasmesse in coppia in 13 episodi di 21 minuti. La storia \u00e8 ambientata a New York City e segue l'orsacchiotto di velluto a coste (la cui personalit\u00e0 \u00e8 simile a quella di un bambino in et\u00e0 prescolare) e la sua migliore amica Lisa, una studentessa americana di origini giamaicane. Gli altri due giocattoli (Buckaroo il cavallo a dondolo e Rosetta il topo giocattolo), le loro personalit\u00e0 (come l\u2019Orsacchiotto) sono entrambi simili all'essere un bambino in et\u00e0 prescolare. Tutti gli episodi Lisa e il suo Orsacchiotto sono stati ufficialmente rilasciati su YouTube nell'aprile 2013 sul canale di Treehouse TV."}
{"id": "5717203", "revid": "941725", "url": "https://it.wikipedia.org/wiki?curid=5717203", "title": "Joseph Passalacqua", "text": "Biografia.\nNacque a Trieste nel febbraio 1797 (battezzato il 26), figlio del mercante Pietro Passalacqua e di Regina Marchetti. Da ragazzo, probabilmente, assistette il padre nel negozio di generi di Sicilia, che chiuse nel 1809. Successivamente continu\u00f2 a svolgere l'attivit\u00e0 di mercante, come riferisce il giornale triestino \"L'Osservatore Triestino\": \u00abnella sua giovinezza non fu che dedicato al commercio\u00bb.&lt;br&gt;\nNel 1820 abbandon\u00f2 la citt\u00e0 natia a causa di \u00abdisavventure della sua famiglia\u00bb, trasferendosi in Egitto. Condusse scavi archeologici dal 1821 al 1826 in vari siti, ma principalmente presso la necropoli tebana. Particolarmente importante fu la sua scoperta di una camera sepolcrale intatta, avvenuta il 4 dicembre 1823: egli stesso ne parl\u00f2 in dettaglio in un catalogo pubblicato nel 1826.&lt;br&gt;\nLasciato l'Egitto, trascorse circa un anno a Parigi, dove sperava di vendere la sua collezione di antichit\u00e0 egizie al Louvre. La sua raccolta fu esposta nella Galleria Vivienne, che lo rese conosciuto in tutta l'Europa e gli procur\u00f2 la collaborazione con diversi studiosi e scienziati, tra cui i fratelli Champollion. Durante il soggiorno parigino fece un'altra importante scoperta, particolarmente utile per la papirologia: riusc\u00ec a separare i fogli di papiro che costituivano il \"cartonnage\", cos\u00ec da permetterne la lettura.&lt;br&gt;\nIl Louvre decise di non acquistare la sua collezione, cos\u00ec la vendette al re di Prussia Friedrich Wilhelm III. Nel 1828 si trasfer\u00ec a Berlino, dove fu assunto come primo direttore del Museo Egizio, che fu istituito appositamente per accogliere la sua raccolta di antichit\u00e0 egizie.\nVisse a Berlino fino alla morte, avvenuta nel 1865."}
{"id": "5717204", "revid": "767487", "url": "https://it.wikipedia.org/wiki?curid=5717204", "title": "Forever and Ever (singolo Demis Roussos)", "text": "Forever and Ever \u00e8 un brano musicale inciso nel 1973 da Demis Roussos e pubblicato come singolo estratto dall'album omonimo. Autori del brano sono Stelios Vlavianos e Alec R. Kostadinos.\nIl singolo, pubblicato su etichetta Philips Records, raggiunse il primo posto delle classifiche in Belgio e il secondo in Francia e nei Paesi Bassi. In Italia, il brano partecip\u00f2 al Festivalbar del 1973.\nTesto.\nSi tratta di una canzone d'amore: il protagonista dice che la donna che ama sar\u00e0 per sempre (\"forever and ever\") il suo sole che sorge, la sua primavera, il suo arcobaleno, ecc. e il sogno che diventa realt\u00e0.\nCover.\nUna cover del brano \u00e8 stata incisa dai seguenti artisti (in ordine alfabetico):"}
{"id": "5717206", "revid": "767487", "url": "https://it.wikipedia.org/wiki?curid=5717206", "title": "Associazione Calcio Arezzo 1998-1999", "text": "Questa pagina raccoglie le informazioni riguardanti l'Associazione Calcio Arezzo nelle competizioni ufficiali della stagione 1998-1999."}
{"id": "5717208", "revid": "301422", "url": "https://it.wikipedia.org/wiki?curid=5717208", "title": "Neko no ongaeshi", "text": ""}
{"id": "5717215", "revid": "1573940", "url": "https://it.wikipedia.org/wiki?curid=5717215", "title": "Trachylepis gravenhorstii", "text": "Trachylepis gravenhorstii () \u00e8 un sauro della famiglia Scincidae, endemico del Madagascar.\nDistribuzione e habitat.\nLa specie \u00e8 ampiamente diffusa in tutto il Madagascar, con l'eccezione dell'estrema parte settentrionale.\nPopola habitat differenti, dalla foresta umida alla foresta spinosa; la sua presenza \u00e8 stata documentata anche all'interno di piantagioni di caff\u00e8 e di ylang-ylang."}
{"id": "5717216", "revid": "270680", "url": "https://it.wikipedia.org/wiki?curid=5717216", "title": "Santoor", "text": ""}
{"id": "5717217", "revid": "270680", "url": "https://it.wikipedia.org/wiki?curid=5717217", "title": "Santour", "text": ""}
{"id": "5717218", "revid": "270680", "url": "https://it.wikipedia.org/wiki?curid=5717218", "title": "Santouri", "text": ""}
{"id": "5717219", "revid": "270680", "url": "https://it.wikipedia.org/wiki?curid=5717219", "title": "Sant\u00eer", "text": ""}
{"id": "5717220", "revid": "934649", "url": "https://it.wikipedia.org/wiki?curid=5717220", "title": "Katariina K\u00e4ik", "text": ""}
{"id": "5717221", "revid": "270680", "url": "https://it.wikipedia.org/wiki?curid=5717221", "title": "Sanduri", "text": ""}
{"id": "5717224", "revid": "44876", "url": "https://it.wikipedia.org/wiki?curid=5717224", "title": "Unione Sportiva Brescello 1998-1999", "text": "Questa pagina raccoglie le informazioni riguardanti l'Unione Sportiva Brescello nelle competizioni ufficiali della stagione 1998-1999."}
{"id": "5717225", "revid": "1573940", "url": "https://it.wikipedia.org/wiki?curid=5717225", "title": "Trachylepis lavarambo", "text": "Trachylepis lavarambo () \u00e8 un sauro della famiglia Scincidae, endemico del Madagascar.\nDistribuzione e habitat.\nL'areale della specie \u00e8 ristretto all'isola di Nosy Be, nel Madagascar nord-occidentale; la sua presenza \u00e8 documentata solo all'interno della foresta primaria di Lokobe..\nConservazione.\nPer la ristrettezza del suo areale, sottoposto alla pressione della deforestazione, la \"IUCN Red List\" classifica \"Trachylepis lavarambo\" come specie vulnerabile."}
{"id": "5717226", "revid": "767487", "url": "https://it.wikipedia.org/wiki?curid=5717226", "title": "La morale di Ruth Halbfass", "text": "La morale di Ruth Halbfass (\"Die Moral der Ruth Halbfass\") \u00e8 un film tedesco del 1972, diretto da Volker Schl\u00f6ndorff e con protagonisti Senta Berger, Peter Ehrlich, Helmut Griem e Margarethe von Trotta.\nTrama.\nRuth Halbfass, moglie di Erich Halbfass, intrattiene una relazione extraconiugale con Franz Vogelsang, insegnante di disegno della figlia Agaia.\nVogelsang assolda alcuni killer per uccidere il marito dell'amante, ma l'attentato fallisce e viene a sua volta ferito a colpi di pistola dalla moglie Doris, che finisce in prigione."}
{"id": "5717227", "revid": "736476", "url": "https://it.wikipedia.org/wiki?curid=5717227", "title": "Die Moral der Ruth Halbfass", "text": ""}
{"id": "5717229", "revid": "1305772", "url": "https://it.wikipedia.org/wiki?curid=5717229", "title": "Oratorio di San Pietro Martire", "text": ""}
{"id": "5717241", "revid": "767487", "url": "https://it.wikipedia.org/wiki?curid=5717241", "title": "Carrarese Calcio 1908 1998-1999", "text": "Questa voce raccoglie le informazioni riguardanti la Carrarese Calcio 1908 nelle competizioni ufficiali della stagione 1998-1999."}
{"id": "5717243", "revid": "278406", "url": "https://it.wikipedia.org/wiki?curid=5717243", "title": "Filipe Lu\u00eds", "text": ""}
{"id": "5717248", "revid": "919135", "url": "https://it.wikipedia.org/wiki?curid=5717248", "title": "Equazione trascendente mista", "text": "Un'equazione trascendente mista \u00e8 un'equazione in cui l'incognita figura sia quale argomento di una funzione trascendente (trigonometrica, esponenziale, logaritmica, ecc.) sia in forma polinomiale, oppure compare quale argomento di due diverse funzioni trascendenti all'interno della stessa equazione. A meno di forme notevoli particolari, non esistono metodi analitici esatti applicabili in qualsiasi caso per la risoluzione di questo tipo di equazioni, le quali possono solo essere risolte per via numerica mediante successive approssimazioni. L'equazione\n\u00e8 un esempio di equazione trascendente mista."}
{"id": "5717250", "revid": "4252", "url": "https://it.wikipedia.org/wiki?curid=5717250", "title": "Patriarchi della Chiesa greco-ortodossa di Antiochia", "text": "Elenco dei patriarchi della Chiesa greco-ortodossa di Antiochia dopo lo scisma della Chiesa ortodossa siriaca."}
{"id": "5717257", "revid": "110157", "url": "https://it.wikipedia.org/wiki?curid=5717257", "title": "The Blood Is Strong", "text": "The Blood Is Strong \u00e8 un album-colonna sonora del gruppo di folk rock scozzese Capercaillie, pubblicato dalla Grampian Television Music Records nel 1988.\nNel 1995 l'etichetta discografica Survival Records (SURCD 014) ripubblic\u00f2 l'album su CD con un ordine differente dei brani e con tracce aggiunte rispetto all'album originale.\nTracce.\nMusica scritta ed arrangiata da \"Capercaillie\", eccetto dove indicato."}
{"id": "5717258", "revid": "33689", "url": "https://it.wikipedia.org/wiki?curid=5717258", "title": "Renate Eco-Ramge", "text": "Biografia.\nNata a Francoforte sul Meno, dopo una laurea in educazione artistica e comunicazione visiva all'Universit\u00e4t der K\u00fcnste Berlin, conosce e sposa nel 1962 Umberto Eco, con il quale ha avuto i figli Stefano e Carlotta.\nDal 1964, si occupa di didattica museale e dell'arte presso vari enti museali e universitari italiani. Ha insegnato nelle Facolt\u00e0 di Architettura dell'Universit\u00e0 di Palermo e del Politecnico di Milano. Ha pubblicato studi sull'educazione visiva e sul colore. Dal 1999 lavora come consulente per l'identit\u00e0 visiva per diversi musei e istituzioni culturali.\nA lei si deve, tra le altre cose, lo sviluppo del concetto del \"Laboratorio del Loggiato\" della Pinacoteca di Brera a Milano.\nCon Giovanni Anceschi e Giuseppe Gherpelli della Soprintendenza Archeologica di Pompei, ha messo a punto il \u201cModello metodologico di costruzione dell'identit\u00e0 comunicativa per i Beni culturali\u201d di Pompei. Sempre con Giovanni Anceschi, \u00e8 membro della Commissione del Ministero per i Beni e le Attivit\u00e0 Culturali, per la quale ha prodotto il fascicolo \u201cComunicazione primaria per i musei\u201d."}
{"id": "5717261", "revid": "54558", "url": "https://it.wikipedia.org/wiki?curid=5717261", "title": "Renate Ramge", "text": ""}
{"id": "5717272", "revid": "599013", "url": "https://it.wikipedia.org/wiki?curid=5717272", "title": "Bob Feller", "text": "Carriera.\nFeller gioc\u00f2 con i Cleveland Indians dal 1936 al 1941 e poi dal 1945 al 1956, fermandosi per quattro anni di servizio nella Marina durante la Seconda guerra mondiale. Un talento precoce che non ebbe bisogno di passare attraverso le minor league, inizi\u00f2 a giocare come professionista all'et\u00e0 di 17 anni. Fu il primo lanciatore ad ottenere 24 vittorie in una stagione prima di compiere 21 anni. Nel corso della sua carriera lanci\u00f2 tre no-hitter, nel 1940, 1946 e 1951 e 12 \"one-hitter\", entrambi record MLB al momento dei ritiro. Contribu\u00ec alla vittoria degli Indians nelle World Series nel 1948 e a un record dell'American League di 111 vittorie nel 1954. Feller guid\u00f2 la AL in vittorie per sei volte e in strikeout per sette. Nel 1946 fece registrare 348 strikeout, una cifra che non venne pi\u00f9 raggiunta per 19 anni. Convocato per otto All-Star Game, nel 1999 \"The Sporting News\" lo inser\u00ec al 36\u00ba posto nella classifica dei migliori cento giocatori di tutti i tempi.\nL'Hall of Famer Ted Williams defin\u00ec Feller \"il migliore e pi\u00f9 veloce lanciatore che abbia visto durante la mia carriera.\" Un altro membro della Hall of Fame come Stan Musial lo descrisse come \"probabilmente il miglior lanciatore della nostra epoca.\" Quando fu introdotto nella Baseball Hall of Fame, la sua percentuale di voti positivi era la quarta di tutti i tempi.\nFu membro della Massoneria."}
{"id": "5717275", "revid": "670104", "url": "https://it.wikipedia.org/wiki?curid=5717275", "title": "Daniel Frank (hockeista su ghiaccio)", "text": "Carriera.\nClub.\nFrank si form\u00f2 hockeisticamente tra l'HC Merano, l'austriaca EC Red Bull Salisburgo (nel campionato Under 18) e la tedesca EV Kaufbeuren (sia nel campionato Under 18 che, sebbene per una sola partita, in quello Under 20).\nNel 2012 fece ritorno in Italia, dove esord\u00ec nella prima squadra dell'HC Merano Junior in seconda serie. Nella stagione successiva pass\u00f2 in prestito all'HC Bolzano, neoiscritto al campionato sovranazionale EBEL, dividendosi tra la prima squadra (che vinse il titolo) e la seconda (iscritta in Serie B).\nNell'estate del 2014 si trasfer\u00ec al Bolzano in via definitiva. Venne confermato nelle stagioni successive, ma nell'estate del 2019 la sua posizione rimase in bilico: a lungo in ballottaggio con Viktor Schweitzer per il ruolo di tredicesimo attaccante del Bolzano, venne confermato solo poco prima dell'avvio della stagione.\nNazionale.\nDopo aver vestito le maglie delle selezioni giovanili, Frank fece il suo esordio in Nazionale maggiore nel novembre 2015 in una tappa dell'Euro Ice Hockey Challenge."}
{"id": "5717276", "revid": "110157", "url": "https://it.wikipedia.org/wiki?curid=5717276", "title": "Coppa del Generalissimo 1946 (hockey su pista)", "text": "La Coppa del Generalissimo 1946 \u00e8 stata la 3\u00aa edizione della principale coppa nazionale spagnola di hockey su pista. Il torneo ha avuto luogo dal 2 al 5 maggio 1946. Il trofeo \u00e8 stato vinto dal per la prima volta nella sua storia superando in finale l'."}
{"id": "5717277", "revid": "54476", "url": "https://it.wikipedia.org/wiki?curid=5717277", "title": "Torre dello Scarpariello", "text": "La torre dello Scarpariello \u00e8 una torre di difesa costiera situata nel comune di Ravello, alla localit\u00e0 Marmorata, su una sporgenza della scogliera, prima dell'insenatura di Minori.\nStoria.\nLa torre fu edificata a seguito dell'ordinanza di don Pedro di Toledo del 1533, assieme alle altre fortificazioni che l'Universit\u00e0 di Ravello volle costruire per la difesa costiera. La torre, in origine, prese il nome dalla localit\u00e0 dove sorge, torre Ficarola, poi divenne torre dello Scarpariello (anche Matteo Camera nel suo libro su Amalfi non ha trovato una spiegazione al cambiamento del nome).\nL'11 marzo del 1567 Gio Marino de Monica si impegna con Joanne Alfonso Bisballe, commissario speciale della costruzione delle torri nel Principato Citra, ad eseguire, come partitario, i lavori delle torri della Regia Curia e a completarle entro due anni, interrompendo soltanto nei mesi di maggiore caldo o freddo. L'impegno, garantito con i propri beni dal della Monica, riguarda 12 torri dell'ex ducato di Amalfi, tra le quali la torre di Marmorata. I lavori di costruzione delle dodici torri da parte di Gio Marino della Monica vennero posti a misurazioni di verifica l'11 marzo del 1580, e una seconda volta il 18 settembre 1589: furono scelte a campione le torri di Marmorata e dell'Annunziata Majuri. A guardia della torre Marmorata, alle dipendenze dell'Universit\u00e0 di Ravello, c'era nel 1584 Michele Guttieri, nel 1605 Damiano Gian Sales, nel 1664 Carlo Cimmino e nel 1718 Matteo Anastasio.\nNel Piano delle torri del Regno di Napoli, redatto nel 1776, la Torre di Marmorata \u00e8 riportata alle dipendenze dell'Universit\u00e0 di Ravello ed \u00e8 custodita dagli Invalidi. In un secondo censimento della stessa epoca \u00e8 chiamata Torre d'avviso detta Capo Focardo, distante un quarto di miglio dalla precedente (di S. Francesco), \u00e8 interina in persona di Nicola Anastasio non ha bisogno di ripari. Le spese sono attribuite all'Universit\u00e0 di Ravello, che tiene una Torre e vi mantiene due aggiunti. La torre di Scarpariello fu inclusa nel decreto del Re Vittorio Emanuele II, del 30 dicembre del 1866, che elencava le opere che cessavano dall'essere considerate come opere di fortificazione e, quindi, potevano essere vendute. Dalla torre, da un lato, si guarda la torre Mezza Capo di Minori e, dall'altro, la torre di Capo d'Atrani.\nUtilizzata come abitazione, nel corso degli anni ha visto ospitati personaggi illustri, nella fattispecie, nel 1944 il re Vittorio Emanuele III e la regina Elena, negli anni sessanta del 1900 Jacqueline Kennedy e numerosi ambasciatori e ministri in visita alla vicina Amalfi.\nCaratteristiche costruttive.\nLa tipologia \u00e8 quella delle torri a doppia piazza, la prima, che presidiava il lato mare, presenta tre troniere, su questo fronte e due troniere sui due laterali. Le troniere di questa prima piazza sono realizzate con un cielo ampio e una guancia poco alta. Sul fronte verso monte, dove \u00e8 l'ingresso, si trova il corpo pi\u00f9 alto, composto da due guardiole, che accedono alla piazza inferiore, e da altri due ambienti, posti in arretrato sulle due guardiole. Dal terrazzo di questi due ambienti si accede, attraverso una scala, alla seconda piazza, cinta da quattro troniere, sul alto a monte e da due, sui fronti laterali. Tutte le torniere di questa seconda piazza hanno una guancia allungata e di conseguenza un cielo ridotto. I due ambienti, coperti con una volta a botte, sulla piazza inferiore, presentato un corpo aggiunto verso il mare, gli altri due, pi\u00f9 in alto, prospettano sul fronte mare, su un piccolo terrazzo, ottenuto sul corpo aggiunto.\nLa torre \u00e8 stata ampiamente rimaneggiata negli anni: ha un ingresso al livello delle guardiole, in corrispondenza della piazza. L'accesso \u00e8 consentito mediante un ponticello e un piccolo ponte levatoio, rifatto in epoca contemporanea. Un altro ingresso \u00e8 collocato al di sotto di questo, esso permette l'entrata ad un grande locale (m. 5,50 x m. 5,90), coperta da un'ampia volta a botte, posto sotto la piazza inferiore. Ancora al di sotto, s'incontra un altro ambiente, di dimensioni minori rispetto al precedente (m. 5,20 x m. 5,10), coperto da solaio piano, probabilmente ricavato dalla vecchia cisterna.\nLe dimensioni esterne della torre sono al primo livello di m. 11,60 per m. 12,65, sul fronte mare, la piazza inferiore \u00e8 posizionata alla quota di m. 12,45, complessivamente la torre raggiunge l'altezza di m, 19,50. Le pareti raggiungono dimensioni ragguardevoli, al primo livello, sul fronte mare si sono misurati m. 4,60, spessore, dimensione massime tra le torri del salernitano, pari soltanto a della torre Angellara di Salerno.\nLa torre all'esterno \u00e8 interamente intonacata e si presenta in ottimo stato di conversazione. \u00c8 circondata da un giardino, disposto su pi\u00f9 terrazzi digradanti sul mare."}
{"id": "5717278", "revid": "22475", "url": "https://it.wikipedia.org/wiki?curid=5717278", "title": "Una seducente sospensione del buon senso", "text": "Una seducente sospensione del buon senso \u00e8 un romanzo scritto da Giovanni Storti e Franz Rossi ed edito da Arnoldo Mondadori Editore nel 2015.\nDopo il successo ottenuto con il libro autobiografico \"Corro perch\u00e9 mia mamma mi picchia\", che aveva vinto il Premio Bancarella Sport 2014, la coppia Storti-Rossi torna in libreria con un nuovo libro, in questo caso di narrativa pura.\nSi tratta di un romanzo di formazione sui generis, infatti il protagonista non \u00e8 un giovane ma un uomo di mezza et\u00e0 che ha visto il suo mondo andare in crisi e si avventura in un viaggio. Il racconto scivola tra riflessioni e colpi di scena, con alcune sferzate ironiche.\nTrama.\nGilberto, il protagonista del romanzo, \u00e8 un cinquantenne con un lavoro sicuro che per\u00f2 non gli offre pi\u00f9 stimoli, un matrimonio che non \u00e8 sopravvissuto alla partenza dei due figli e una casa che \u00e8 oggetto di mire speculative. Una vita tranquilla ma non felice, una crisi di mezza et\u00e0 latente e una routine che sfiora la noia esistenziale.\nA sparigliare le carte un evento improvviso, un misterioso vicino di casa gli lascia in eredit\u00e0 alcuni oggetti e un pacchetto destinato a una certa Teresa. Gilberto decide di cogliere la palla al balzo e parte alla ricerca di Teresa, a cui il pacchetto era stato spedito anni prima, usando il viaggio attraverso l'Italia del nord come una sospensione temporale della sua vita, come una strada verso la serenit\u00e0.\nA fargli compagnia un amico particolare, Armstrong, che rappresenta il buon senso, la risposta istintuale alle tante seghe mentali che affollano la mente del protagonista.\nLungo il cammino incontreranno una galleria di personaggi, ognuno con la sua caratteristica e ognuno, a suo modo, aiuter\u00e0 Gilberto a riprendere possesso della propria vita, incontrando anche di nuovo l'amore.\nCuriosit\u00e0.\nNel romanzo sono citate molte altre opere che Gilberto, appassionato bibliofilo, legge durante il viaggio.\nTra queste:"}
{"id": "5717279", "revid": "15756", "url": "https://it.wikipedia.org/wiki?curid=5717279", "title": "Accademia medico-fisico fiorentina", "text": "L'Accademia medico-fisica fiorentina fu una societ\u00e0 scientifica fondata nel 1824, il cui scopo era quello di incoraggiare nuove ricerche scientifiche sui problemi pi\u00f9 importanti della medicina dell'epoca.\nLe origini e i fondatori.\nAntonio Cocchi, medico e anatomista dell'Ospedale di Santa Maria Nuova di Firenze, fu il primo ad avere l'idea concreta di un'accademia medica nella citt\u00e0, tuttavia la sua proposta, formulata in una relazione del 23 dicembre 1742, non ebbe seguito.\nSuccessivamente i medici Alessandro Bicchierai e Giovanni Targioni Tozzetti il 17 luglio 1778 ottennero dal granduca Pietro Leopoldo il permesso di ideare un piano per l'istituzione di una societ\u00e0 annessa all'Ospedale per l'incoraggiamento della medicina. Ma anche questo secondo tentativo non and\u00f2 a buon fine, sia per il problema di trovare un luogo adeguato all'interno, sia per l'ingente spesa economica necessaria.\nUn ulteriore tentativo fu quello di Lorenzo Nannoni, chirurgo dell'Ospedale, che compil\u00f2 nel 1806 un abbozzo di statuto per l'Accademia. Ma anche in questo caso il progetto non fu concretizzato.\nNel 1822 alcuni medici che frequentavano il Gabinetto Vieusseux, nato appena due anni prima, fra i quali Cosimo Ridolfi, Pietro Betti e Giuseppe Gazzeri, formarono il primo nucleo della futura Accademia. Giovan Pietro Vieusseux forn\u00ec loro una stanza per le riunioni settimanali e, dietro pagamento di una tassa annua da parte degli iscritti, si impegn\u00f2 a far giungere a Firenze i pi\u00f9 importanti giornali di medicina italiani e stranieri. La prima adunanza ufficiale si tenne il 4 febbraio 1824. Il 7 dicembre 1824 fu ufficialmente approvata la costituzione della Societ\u00e0 medico-fisico fiorentina e ne fu compilato lo Statuto, che entr\u00f2 in vigore l'anno successivo.\nLa Societ\u00e0 era composta da soci conservatori, soci onorari e soci corrispondenti. Fu stabilito che il segretario facesse ogni anno un resoconto accademico e che venissero stampati i processi delle sedute ordinarie. Nel 1826 venne creato l'emblema della Societ\u00e0 con l'effigie di Francesco Redi.\nDopo i primi anni di splendore, gli anni '30 dell'Ottocento furono un periodo di debolezza per la Societ\u00e0, sia per i dissensi interni di natura personale e politica, sia dal punto di vista finanziario. Nonostante questo, proprio in questi anni si ebbero momenti di grande importanza per le scoperte in campo medico, basti pensare a Filippo Pacini, che nell'adunanza del 22 novembre 1835 comunic\u00f2 la sua relazione intorno ai corpuscoli nervosi terminali del tatto.\nDopo la morte di Angiolo Nespoli, divenne presidente della Societ\u00e0 Maurizio Bufalini e l'Accademia si risollev\u00f2 dalle difficolt\u00e0, aumentando notevolmente il numero dei propri membri con l'apertura anche a soci corrispondenti dall'estero.\nNell'adunanza del 28 marzo del 1886, la denominazione ufficiale della Societ\u00e0, dietro proposta del fisiologo Luigi Luciani, fu cambiata in quella di Accademia medico-fisica fiorentina.\nL'Accademia nel Novecento.\nAgli inizi del secolo XX, in seguito alle numerose epidemie di difterite, gli studi e le discussioni accademiche si accentrarono sui metodi per prevenire questa malattia. Nel periodo bellico i temi maggiormente affrontati furono le malattie e le ferite di guerra. In anni pi\u00f9 recenti sono state discusse relazioni su molteplici problemi a tema medico-scientifico, fra cui le malattie del fegato, le ecografie renali e l'uso della tomografia assiale. Negli anni '80 l'Accademia cess\u00f2 la sua attivit\u00e0.\nLa sede.\nGi\u00e0 nel maggio del 1824, a distanza di pochi mesi dalla fondazione, la Societ\u00e0 fu costretta a cambiare sede. Il Vieusseux, infatti, fece sapere che non gli era pi\u00f9 possibile tenere a disposizione le stanze del suo Gabinetto per le riunioni dell'Accademia. Con autorizzazione ufficiale del 7 dicembre 1824, le riunioni della Societ\u00e0 si spostarono in alcuni locali messi a disposizione dal socio Gaetano Buzzi in Via delle Belle Donne.\nIl 26 marzo 1838 il Granduca concesse che la sede della Societ\u00e0 fosse spostata presso l'Ospedale di Santa Maria Nuova, come era stato proposto nel secolo precedente. In occasione del trasferimento, il Museo patologico della Societ\u00e0 fu incorporato in quello che faceva gi\u00e0 parte dell'Arcispedale e la biblioteca della Societ\u00e0 fu data in custodia a quella presente nell'Ospedale.\nPoco prima della chiusura definitiva, l'Accademia spost\u00f2 nuovamente la sede in Viale Morgagni.\nIl Museo patologico.\nFin dalla sua fondazione, uno degli scopi principali dell'Accademia fu quello di creare un Museo patologico. Gi\u00e0 nella seconda adunanza, quella del 3 marzo 1824, Francesco Camici e Pietro Betti presentarono ed illustrarono alcuni pezzi anatomici, cos\u00ec come il presidente Nespoli nella riunione del 7 aprile dello stesso anno. Il Betti fu nominato conservatore degli oggetti patologici e divenne il principale promotore del Museo. Nel maggio del 1824 ne present\u00f2 il primo catalogo, che comprendeva sedici pezzi patologici di cui si spiegava la storia e se ne presentava l'analisi chimica. Negli anni di vita dell'Accademia molti furono i medici, anche non soci, che contribuirono ad ampliare la raccolta sia con donazioni di pezzi anatomici sia con somme di denaro.\nIl Museo nel corso degli anni fu visitato da medici illustri e fu citato dall'Acad\u00e9mie nationale de m\u00e9decine di Parigi come uno dei migliori musei patologici d'Italia.\nNel 1959 il Museo fu trasferito a Careggi presso l'Istituto di Anatomia patologica dell'Universit\u00e0 di Firenze.\nPubblicazioni.\nAlla fine di ogni anno il segretario dell'Accademia aveva il compito di redigere un resoconto accademico. Dal 1826 al 1828 tale resoconto fu pubblicato nell\"'Antologia\" del Vieusseux, cos\u00ec come i processi delle sedute ordinarie, che uscirono nella rivista con il titolo di \"Atti della Societ\u00e0 medico-chirurgica fiorentina\".\nLa pubblicazione degli Atti non fu per\u00f2 continua e le interruzioni furono dovute a svariati motivi. Nel 1838, in seguito al trasferimento della Societ\u00e0 presso l'Arcispedale, si decise di pubblicare i verbali delle riunioni nell\"'Archivio delle scienze medico-fisiche\". Nel 1843 passarono nella \"Gazzetta toscana delle scienze fisico-mediche\" e dal 1852 nella \"Gazzetta medica italiana federativa toscana\". Quest'ultima rivista nel 1858 cambi\u00f2 nome diventando \"Lo Sperimentale\", che divenne l'organo ufficiale dell'Accademia fino al 1971."}
{"id": "5717283", "revid": "767487", "url": "https://it.wikipedia.org/wiki?curid=5717283", "title": "Her Dog-Gone Wedding", "text": "Her Dog-Gone Wedding \u00e8 un cortometraggio muto del 1920 diretto da Harry Williams.\nProduzione.\nIl film - con il titolo di lavorazione \"His Wife's Caller\" - fu prodotto dalla Fox Film Corporation (come Sunshine Comedies).\nDistribuzione.\nDistribuito dalla Fox Film Corporation, il film - un cortometraggio in due bobine - usc\u00ec nelle sale cinematografiche USA il 6 dicembre 1920."}
{"id": "5717284", "revid": "290948", "url": "https://it.wikipedia.org/wiki?curid=5717284", "title": "Idrolizzazione", "text": ""}
{"id": "5717286", "revid": "101175", "url": "https://it.wikipedia.org/wiki?curid=5717286", "title": "Campionato europeo Superstock 600 2015", "text": "Il Campionato europeo Superstock 600 del 2015 \u00e8 stato l'undicesima edizione del campionato Europeo della categoria Superstock 600. Sviluppatosi su 8 prove in totale, con inizio in Spagna sul circuito di Arag\u00f3n l'11 aprile e conclusione in Francia, sul circuito di Magny-Cours il 3 ottobre.\nAl termine del campionato si \u00e8 laureato campione europeo il pilota turco Toprak Razgatl\u0131o\u011flu alla guida di una Kawasaki ZX-6R gestita dal Kawasaki Puccetti Racing, che ha preceduto di 59 punti l'italiano Michael Ruben Rinaldi sempre su Kawasaki. Al terzo posto si piazza un altro italiano, Federico Caricasulo in sella ad una Honda CBR600RR, staccato di 71 punti dal leader del campionato.\nSistema di punteggio.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10|| width=6%|11|| width=6%|12|| width=6%|13|| width=6%|14|| width=6%|15|| width=6%|16&gt;\n!width=5%|Punti"}
{"id": "5717287", "revid": "110157", "url": "https://it.wikipedia.org/wiki?curid=5717287", "title": "Coppa del Generalissimo 1947 (hockey su pista)", "text": "La Coppa del Generalissimo 1947 \u00e8 stata la 4\u00aa edizione della principale coppa nazionale spagnola di hockey su pista. Il torneo ha avuto luogo dal 15 al 19 marzo 1947. Il trofeo \u00e8 stato vinto dall' per la seconda volta nella sua storia superando in finale il ."}
{"id": "5717289", "revid": "287204", "url": "https://it.wikipedia.org/wiki?curid=5717289", "title": "Lazovic", "text": ""}
{"id": "5717299", "revid": "247222", "url": "https://it.wikipedia.org/wiki?curid=5717299", "title": "The Huntsman", "text": ""}
{"id": "5717313", "revid": "15756", "url": "https://it.wikipedia.org/wiki?curid=5717313", "title": "Invasione giapponese di Taiwan (1874)", "text": "L'Invasione giapponese di Taiwan nel 1874 (nota in Giappone come Spedizione a Taiwan (giapponese: ) fu un'operazione militare avviata dalle forze armate giapponesi in risposta all'uccisione di 54 marinai Ryukyu da parte degli aborigeni Paiwan.\nCrisi diplomatica.\nNel dicembre 1871 una nave Ry\u016bky\u016b naufrag\u00f2 lungo le coste di Taiwan. 66 marinai superstiti del naufragio riuscirono ad approdare a riva ma furono accolti dalla popolazione Paiwan che ne cattur\u00f2 e uccise 54, decapitandoli. I rimanenti 12 furono tratti in salvo da alcuni cinesi e furono trasferiti a Tainan, nella parte meridionale dell'isola. Il governo cinese trasfer\u00ec i superstiti nella provincia di Fujian con l'intento di farli rimpatriare.\nIl governo giapponese chiese immediatamente alla Cina di punire i capi delle trib\u00f9 aborigene, e pretese inoltre un indennizzo per l'accaduto. Per contro il governo cinese rifiut\u00f2 adducendo la motivazione che gli aborigeni taiwanesi non erano posti sotto la loro giurisdizione. Il ministro degli esteri giapponese Soejima Taneomi and\u00f2 a Pechino e venne ricevuto addirittura dall'imperatore Tongzhi in persona, che tuttavia rifiut\u00f2 la richiesta di risarcimento e chiese al ministro di considerare la faccenda solo un \"problema interno\" e non un incidente internazionale, in quanto le Ry\u016bky\u016b erano formalmente tributarie della Cina. In risposta Taneomi fece presente che quattro tra le vittime erano provenienti dalla prefettura di Oda. Nel frattempo in Giappone i consiglieri stranieri Charles Le Gendre e Gustave Emile Boissonade suggerirono che il governo di Tokyo prendesse l'iniziativa e risolvesse la questione con la forza, per dimostrare la propria determinazione.\nSpedizione militare.\nIl governo giapponese nel maggio 1874 prese la decisione definitiva e sped\u00ec un contingente di oltre tremila uomini su una flotta guidata dalla . Gli aborigeni erano pi\u00f9 numerosi ma i giapponesi erano di gran lunga meglio equipaggiati ed ebbero facilmente ragione degli avversari nella battaglia di Stone Gate il 22 maggio. Lo scontro cost\u00f2 la vita ad almeno trenta aborigeni mentre furono molti di pi\u00f9 i feriti, al contrario i giapponesi persero solo sei uomini e altri trenta rimasero feriti\nNel novembre 1874 il governo cinese, messo di fronte all'invasione dell'isola accett\u00f2 di porgere le proprie scuse al governo giapponese e a pagare un'indennit\u00e0 di 500.000 Kuping tael (18,7 tonnellate di argento). Dopo il pagamento le forze giapponesi liberarono l'isola e tornarono in patria.\nConseguenze.\nNel 1875 il governo Qing cerc\u00f2 di sottomettere le popolazioni locali di Taiwan inviando un contingente di 300 uomini, tuttavia il tentativo non ebbe successo e quasi tutti i membri della spedizione furono uccisi.\nGeneralmente l'incursione giapponese viene vista dagli storici come una \"prova generale\" di quella che sar\u00e0 negli anni seguenti la politica espansionistica giapponese. Soprattutto la debole risposta cinese e l'arrendevolezza del governo Qing furono cruciali venti anni dopo per la decisione dei giapponesi di scatenare la prima guerra sino-giapponese. In molti ambienti giapponesi si cominci\u00f2 a considerare Taiwan come una potenziale colonia giapponese, cosa che puntualmente si concretizzer\u00e0 con la successiva spedizione di conquista del 1895. Per il momento tuttavia il Giappone era alle prese con i problemi interni derivanti dal rinnovamento Meiji (la guerra Boshin era una ferita ancora fresca e la ribellione di Saga si era conclusa da poco, inoltre a breve sarebbero scoppiate la ribellione di Ch\u014dsh\u016b e quella di Satsuma)."}
{"id": "5717317", "revid": "287204", "url": "https://it.wikipedia.org/wiki?curid=5717317", "title": "Aconit (D 609)", "text": "L'\"Aconit\" (F703/D609) \u00e8 stata un unico esemplare di fregata costruito per la Marine nationale durante la guerra fredda che fu in servizio tra il 1973 e il 1997. Essa fu chiamata \"Aconit\" riprendendo il nome della corvetta \"Aconit\" (della classe Flower) che fu in servizio nelle Forces navales fran\u00e7aises libres.\nDescrizione.\nNegli anni 60, il programma di corvette C65 prevedeva la realizzazione di 5 navi specializzate nella lotta antisommergibile, basate sull'uso del radar rimorchiato attivo DUBV43 e sui missili porta-siluri Malafon.\nAlla fine il programma \"C65\", che pu\u00f2 essere considerato come l'ultima evoluzione dei 5 \"escorteurs d'escadres type T47\" ASW, si ferma alla prima unit\u00e0 : l\"Aconit\" .\nLa progettazione delle navi ASW sar\u00e0 completamente ripensata e diventer\u00e0 il programma C67 poi rinominato in F67 che dar\u00e0 la nascita alle navi della .\nAll'inizio classificata come \"corvette type C65\", l\"Aconit\" diventa una \"fr\u00e9gate type F65\" nel 1988; in precedenza aveva gi\u00e0 cambiato di pennant number passando dall'originario \"F703\" a \"D609\" nel gennaio 1974.\nLa nave prende il nome dal genere di piante Aconitum."}
{"id": "5717323", "revid": "2015336", "url": "https://it.wikipedia.org/wiki?curid=5717323", "title": "Museo civico di Rieti", "text": "Il Museo civico di Rieti \u00e8 il principale museo della citt\u00e0 di Rieti.\nStoria.\nIl nucleo originario del museo inizi\u00f2 a formarsi nel tardo rinascimento, quando sotto i portici del Palazzo Comunale vennero riunite una serie di lapidi.\nCon l'esproprio dei beni degli enti ecclesiastici previsto dal Regio Decreto del 21 aprile 1862 il municipio entr\u00f2 in possesso di una collezione di dipinti, sculture ed oreficerie che si and\u00f2 ad aggiungere al materiale epigrafico.\nA partire dal 1865 questo materiale fu sistemato ed esposto nell'ex convento della chiesa di Sant'Agostino.\nNel 1909 la collezione fu spostata al secondo piano del Palazzo Comunale (in occasione degli interventi operati da Cesare Bazzani in riparazione al terremoto del 1898) e riorganizzata con il patrocinio del soprintendente alle gallerie dell'Umbria Umberto Gnoli e dal restauratore reatino Giuseppe Colarieti Tosti.\nBonaventura Quintarelli, vescovo di Rieti dal 1895 alla morte nel 1915, raccolse in un corridoio del Palazzo Vescovile una collezione di oggetti liturgici ed opere d'arte, rimaste incustodite nelle chiese rurali abbandonate e negli ex conventi della diocesi od acquistate dalle collezioni di privati, che alla sua morte fu lasciata in donazione al Museo Civico.\nNel corso del Novecento il museo si \u00e8 arricchito grazie a numerose donazioni, tra le quali la collezione archeologica del canonico Vincenzo Boschi acquistata dal Comune di Rieti alla sua morte nel 1912; circa un centinaio di opere di Antonino Calcagnadoro donate dagli eredi alla sua morte nel 1935; la collezione di Francesco Palmegiani donata nel 1952; una raccolta di dipinti e di suoi scritti donati da Angelo Sacchetti Sassetti e dal nipote Giorgio Djichkariani nel 1958.\nNegli anni Sessanta la Soprintendenza alle gallerie del Lazio restaur\u00f2 e sched\u00f2 l'intero materiale.\nNegli anni novanta una riorganizzazione port\u00f2 alla distribuzione delle opere in due sezioni, quella Storico Artistica (rimasta nel Palazzo Comunale) e quella Archeologica, trasferita nel duecentesco monastero di Santa Lucia ed inaugurata nel 2001. La sezione archeologica \u00e8 stata ampliata nel 2007 con l'apertura dell'Ala dei Sabini.\nDescrizione.\nIl museo si compone di due sezioni: quella Storico Artistica (collocata nel Palazzo Comunale) e quella Archeologica (collocata nell'ex monastero di Santa Lucia).\nSezione Storico-Artistica.\nLa sezione Storico-Artistica \u00e8 disposta in nove sale, pi\u00f9 un disimpegno, collocate al secondo piano del Palazzo Comunale di Rieti (in piazza Vittorio Emanuele II). Ospita opere d'arte relative ad un periodo che va dal medioevo ad oggi.\nTra le opere esposte si trovano:\nSezione Archeologica.\nLa sezione Archeologica \u00e8 collocata al piano terra del duecentesco monastero di Santa Lucia (Via Sant'Anna 4).\nLa sezione si compone di reperti provenienti dalla citt\u00e0 e dalla Sabina, risalenti ad un periodo che va dalla preistoria al medioevo (dal XII secolo a.C. al XIII d.C.).\nTra i reperti pi\u00f9 interessanti ci sono un'urna a capanna proveniente dalla necropoli di Campo Reatino e risalente all'et\u00e0 del ferro, una dedica di epoca romana ad Ercole, un'iscrizione ad Agrippa, e un rilievo di et\u00e0 augustea proveniente da Trebula Mutuesca che raffigura una scena di caccia.\nLe sale in cui si articola il percorso sono allestite a tema:"}
{"id": "5717331", "revid": "1573940", "url": "https://it.wikipedia.org/wiki?curid=5717331", "title": "Madascincus stumpffi", "text": "Madascincus stumpffi () \u00e8 un sauro della famiglia Scincidae, endemico del Madagascar."}
{"id": "5717333", "revid": "3831", "url": "https://it.wikipedia.org/wiki?curid=5717333", "title": "Museo archeologico di Rieti", "text": ""}
{"id": "5717334", "revid": "3831", "url": "https://it.wikipedia.org/wiki?curid=5717334", "title": "Museo di Rieti", "text": ""}
{"id": "5717337", "revid": "3115", "url": "https://it.wikipedia.org/wiki?curid=5717337", "title": "Common Assessment Framework", "text": "Il CAF (Common Assessment Framework - Griglia Comune di Autovalutazione) \u00e8 uno strumento di Total Quality Management pensato e sviluppato dai vertici amministrativi degli stati membri dell'Unione Europea e gestito dall'European Institute of Public Administration (EIPA).\n\u00c8 uno strumento ideato dal settore pubblico per il settore pubblico, per la gestione della qualit\u00e0 finalizzata al miglioramento delle performance e ispirato dal modello di eccellenza EFQM della European Foundation for Quality Management e dal modello Speyer della German University of Administrative Sciences.\nIl modello.\nSi tratta di un modello generale, semplice, accessibile, facile da utilizzare, consiste in una griglia di autovalutazione concettualmente simile ad EFQM ma concepita specificamente per le organizzazioni del settore pubblico. Il CAF \u00e8 stato presentato nel maggio del 2000 come primo strumento europeo di Total Quality Management. Dal lancio del modello ad oggi sono quasi tremila le amministrazioni pubbliche registrate come utenti CAF e sono molte di pi\u00f9 quelle che utilizzano il CAF dentro e fuori l'Europa per le proprie esigenze di sviluppo. Il CAF \u00e8 stato revisionato nel 2002 e nel 2006, per poi essere ulteriormente rivisto dopo sei anni di esperienza sulla base dei feedback ricevuti dagli utenti e dai corrispondenti nazionali. Il Modello CAF 2013 \u00e8 ancora pi\u00f9 solido e adatto a sostenere il settore pubblico a beneficio di tutti i portatori di interesse e in particolare dei cittadini. Si propone di: - introdurre le amministrazioni pubbliche ai principi di Total Quality Management e di guidarle progressivamente, attraverso l'uso e la comprensione del processo di autovalutazione, al ciclo integrato del Plan-Do-Check-Act ; - facilitare l'autovalutazione di un'organizzazione pubblica al fine di ottenere una diagnosi e intraprendere azioni di miglioramento; - agire come ponte tra i vari modelli in uso per la gestione della qualit\u00e0; - facilitare il benchlearning fra le organizzazioni del settore pubblico.\nL'insieme delle attivit\u00e0 di promozione del CAF fa capo al Dipartimento della Funzione Pubblica che, direttamente e attraverso i suoi partner sovrintende le diverse iniziative. Un ruolo particolarmente rilevante \u00e8 svolto dal Centro risorse nazionale CAF (CRCAF).\nLa struttura.\nLa struttura a nove criteri, in analogia con EFQM, definisce gli aspetti principali che devono essere presi in considerazione in qualsiasi analisi organizzativa. I criteri da 1 a 5 (leadership, strategia e pianificazione, personale, partnership e risorse, processi) si riferiscono alle prassi gestionali di un'organizzazione: i cosiddetti Fattori Abilitanti. Essi descrivono ci\u00f2 che l'organizzazione fa e l'approccio utilizzato per conseguire i risultati attesi. Nei criteri da 6 a 9 vengono misurati i risultati ottenuti relativamente ai cittadini/clienti, al personale, alla responsabilit\u00e0 sociale e alle performance chiave, attraverso misure di percezione e di performance. Ciascun criterio \u00e8 articolato in sottocriteri; i 28 sottocriteri individuano le dimensioni principali da considerare quando si valuta un'organizzazione. Essi sono illustrati con esempi che descrivono un ampio numero di buone pratiche sviluppate in Europa che suggeriscono le possibili aree da prendere in considerazione per esaminare come l'organizzazione soddisfi i requisiti espressi nei sottocriteri. Integrare gli esiti della valutazione dei fattori abilitanti e dei risultati nelle prassi gestionali dell'organizzazione costituisce il ciclo dell'innovazione e dell'apprendimento continui che sta alla base del percorso verso l'eccellenza."}
{"id": "5717338", "revid": "4252", "url": "https://it.wikipedia.org/wiki?curid=5717338", "title": "Placca del Peyer", "text": ""}
{"id": "5717339", "revid": "830939", "url": "https://it.wikipedia.org/wiki?curid=5717339", "title": "Precetti Igienici", "text": ""}
{"id": "5717342", "revid": "1543377", "url": "https://it.wikipedia.org/wiki?curid=5717342", "title": "North Highlands", "text": "North Highlands \u00e8 un \"census-designated place\" degli Stati Uniti d'America, situato nella Contea di Sacramento dello Stato della California. Fa parte dell'area metropolitana di Sacramento.\nSi estende su una superficie di . Al censimento del 2010 contava abitanti."}
{"id": "5717346", "revid": "729019", "url": "https://it.wikipedia.org/wiki?curid=5717346", "title": "Invasione giapponese di Taiwan (1895)", "text": "L'Invasione giapponese di Taiwan nel 1895 () fu un conflitto militare combattuto tra maggio e ottobre 1895 tra l'Impero Giapponese e la Repubblica di Formosa.\nStoria.\nAl termine della prima guerra sino-giapponese l'imperatore Qing dovette cedere il controllo di Taiwan agli avversari. Tuttavia sull'isola un gruppo di ribelli rifiutarono la sovranit\u00e0 giapponese e proclamarono la propria indipendenza fondando la Repubblica di Formosa.\nI giapponesi prepararono la campagna conquistando prima le Isole Pescadores, in modo da impedire alla Cina di fornire supporto ai ribelli taiwanesi, poi si imbarcarono su una flotta di circa dodici navi e sbarcarono sulle coste di Taiwan il 29 maggio 1895. Pochi giorni dopo i giapponesi iniziarono la loro avanzata verso la capitale affrontando e sconfiggendo le forze rivali il 3 giugno a Keelung, Dopo la sconfitta i taiwanesi iniziarono ad ostacolare la marcia dei giapponesi grazie a tattiche di guerriglia e riuscirono a sconfiggere in campo aperto i giapponesi il 2 settembre a Yunlin-Chiayi. Tutto questo per\u00f2 non fu sufficiente e il 20 ottobre il presidente della repubblica Liu Yung-fu scapp\u00f2 rifugiandosi in Cina. Il giorno seguente la citt\u00e0 di Tainan venne conquistata e l'isola fu annessa all'impero del Giappone. Molti drappelli continuarono la guerriglia per circa un mese, venendo stanati ed eliminati di volta in volta. L'ultimo scontro militare si ebbe il 26 novembre a Changhsing e termin\u00f2 con la resa dei repubblicani."}
{"id": "5717347", "revid": "767487", "url": "https://it.wikipedia.org/wiki?curid=5717347", "title": "The Texan (film 1920)", "text": "The Texan \u00e8 un film muto del 1920 diretto da Lynn F. Reynolds. La sceneggiatura si basa sul romanzo \"The Texan\" di James B. Hendryx, pubblicato a New York nel 1918.\nTrama.\nA cavallo, in giro per il paese, Tex Benton vede una tartaruga: dopo aver catturato un coniglio, fa gareggiare i due animali per mettere alla prova la vecchia favola che vede vincitore quello pi\u00f9 lento. In realt\u00e0, la corsa \u00e8 vinta dal coniglio e il cowboy giura a s\u00e9 stesso di adeguare i suoi comportamenti a quel modello. In una cittadina sul confine, Tex fa amicizia con l'indiano Bat, poi, a Wolfville, prende parte a un rodeo e decide che conquister\u00e0 Alice Marcum, una bella ragazza che per\u00f2 \u00e8 corteggiata anche da un tipo che viene dall'est. Tex, la \"lepre\", perder\u00e0 contro il novellino, la \"tartaruga\", perch\u00e9 quest'ultimo propone ad Alice di sposarla. Il cowboy, dal canto suo, decide che il matrimonio non fa per lui.\nProduzione.\nIl film, girato a Prescott, in Arizona, fu prodotto dalla Fox Film Corporation.\nDistribuzione.\nIl copyright del film, richiesto da William Fox, fu registrato il 31 ottobre 1920 con il numero LP15749.\nDistribuito dalla Fox Film Corporation, il film usc\u00ec nelle sale cinematografiche USA nell'ottobre 1920 nella cosiddetta \"Tom Mix Series\". In Danimarca, dove usc\u00ec il 15 gennaio 1923, venne rinominato \"Ene mod alle\"."}
{"id": "5717350", "revid": "46291", "url": "https://it.wikipedia.org/wiki?curid=5717350", "title": "Leucadeae", "text": "Leucadeae \u00e8 una trib\u00f9 di piante Spermatofite Dicotiledoni appartenenti alla famiglia delle Lamiaceae (ordine delle Lamiales).\nEtimologia.\nIl nome della trib\u00f9 deriva dal suo genere pi\u00f9 importante: \"Leucas\", la cui etimologia deriva dalla parola greca \"leukh\" ( = bianco) e si riferisce al colore prevalentemente bianco dei fiori del genere. Il nome scientifico della trib\u00f9 \u00e8 stato definito dai botanici contemporanei Anne-Cathrine Scheen &amp; Per Olof Ryding nella pubblicazione \"Annals of the Missouri Botanical Garden. St. Louis, Missouri - 97(2): 217\" del 2010.\nDistribuzione e habitat.\nLe specie di questa trib\u00f9 hanno una distribuzione afro-asiatica e prediligono climi caldi (anche semidesertici) e zone montagnose secche.\nSistematica.\nLa famiglia di appartenenza della trib\u00f9 (Lamiaceae), molto numerosa con circa 250 generi e quasi 7000 specie, ha il principale centro di differenziazione nel bacino del Mediterraneo e sono piante per lo pi\u00f9 xerofile (in Brasile sono presenti anche specie arboree). Per la presenza di sostanze aromatiche, molte specie di questa famiglia sono usate in cucina come condimento, in profumeria, liquoreria e farmacia. La famiglia \u00e8 suddivisa in 7 sottofamiglie; la trib\u00f9 Leucadeae appartiene alla sottofamiglia Lamioideae.\nFilogenesi.\nL'insieme dei generi di questa trib\u00f9, da un punto di vista filogenetico, formano un gruppo ben supportato. Il nuovo genere \"Rydingia\" risulta \"gruppo fratello\" del resto della trib\u00f9, mentre il genere \"Leucas\" chiaramente non \u00e8 monofiletico (infatti i cladi \"Otostegia\" e \"Isoleucas\" sono nidificati all'interno di \"Leucas\"), inoltre \u00e8 parafiletico rispetto ai generi africani \"Acrotome\" e \"Leonotis\". Anche il genere \"Leonotis\" non \u00e8 monofiletico (anche se il tipo di impollinazione - Impollinazione ornitogama - \u00e8 comune a tutte le specie del genere).\nIl cladogramma a lato, tratto dallo studio citato e semplificato, dimostra la struttura interna della trib\u00f9.\nComposizione della trib\u00f9.\nLa trib\u00f9 \u00e8 formata da 6 generi e circa 165 specie:"}
{"id": "5717355", "revid": "450700", "url": "https://it.wikipedia.org/wiki?curid=5717355", "title": "Acidemia", "text": ""}
{"id": "5717356", "revid": "291989", "url": "https://it.wikipedia.org/wiki?curid=5717356", "title": "Giovanni Luigi di Nassau-Hadamar", "text": ""}
{"id": "5717359", "revid": "76667429", "url": "https://it.wikipedia.org/wiki?curid=5717359", "title": "Tigre dell'Ircania", "text": ""}
{"id": "5717371", "revid": "124123", "url": "https://it.wikipedia.org/wiki?curid=5717371", "title": "Kabayama Sukenori", "text": "Biografia.\nNato nella regione di Satsuma (attuale Kagoshima) fu avviato alla carriera militare fin da piccolo poich\u00e9 appartenente ad una famiglia di samurai e combatt\u00e9 nella guerra anglo-satsuma e nella guerra Boshin.\nNel 1871 entr\u00f2 nel neo-costituito Esercito imperiale con il grado di maggiore in virt\u00f9 delle sue precedenti esperienze sul campo di battaglia. Durante la ribellione di Satsuma si distinse sul campo riuscendo a difendere il castello di Kumamoto e si guadagn\u00f2 la promozione a colonnello e in seguito a maggior generale, venendo messo anche a capo della polizia metropolitana di Tokyo. Nel 1883 lasci\u00f2 l'esercito per entrare nella Marina imperiale e ottenere incarichi nell'apposito ministero. Divenne ministro della marina nel 1890 e serv\u00ec sotto i governi di Yamagata Aritomo e Matsukata Masayoshi per poi dimettersi e ritirarsi dalla politica nel 1892.\nDurante la prima guerra sino-giapponese fu richiamato in servizio e prese parte alla Battaglia del fiume Yalu e a quella di Weihaiwei. L'anno seguente fu messo a capo della spedizione per la conquista di Taiwan e dopo il termine delle operazioni militari fu nominato governatore dell'isola.\nAl rientro in patria fu membro del Consiglio privato del Giappone e fu ministro dell'Interno e dell'Educazione per poi ritirarsi nuovamente dalla politica (definitivamente) nel 1910. \u00c8 morto l'8 febbraio 1922 all'et\u00e0 di 84 anni ed \u00e8 stato sepolto a Tokyo, nel quartiere di Sugamo."}
{"id": "5717372", "revid": "119982", "url": "https://it.wikipedia.org/wiki?curid=5717372", "title": "Governatore Generale di Taiwan", "text": ""}
{"id": "5717373", "revid": "729019", "url": "https://it.wikipedia.org/wiki?curid=5717373", "title": "Strada europea E87", "text": "La E87 \u00e8 una strada europea che collega Odessa ad Adalia. Come si evince dalla numerazione, si tratta di una strada intermedia con direzione nord-sud.\nPercorso.\nLa E87 \u00e8 definita con i seguenti capisaldi di itinerario: \"Odessa - Izma\u00efl - Reni - Gala\u021bi - Tulcea - Constanza - Varna - Burgas - Marinka - Zvezdec - Malko T\u0103rnovo - Derek\u00f6y - K\u0131rklareli - Babaeski - Havsa - Ke\u015fan - Gallipoli - Eceabat ... \u00c7anakkale - Ayval\u0131k - Smirne - Sel\u00e7uk - Ayd\u0131n - Denizli - Ac\u0131payam - Korkuteli - Adalia\"."}
{"id": "5717378", "revid": "729019", "url": "https://it.wikipedia.org/wiki?curid=5717378", "title": "Strada europea E89", "text": "La E89 \u00e8 una strada europea che collega Gerede ad Ankara. Come si evince dalla numerazione, si tratta di una strada intermedia con direzione nord-sud.\nPercorso.\nLa E89 \u00e8 definita con i seguenti capisaldi di itinerario: \"Gerede - K\u0131z\u0131lcahamam - Ankara\"."}
{"id": "5717379", "revid": "1498232", "url": "https://it.wikipedia.org/wiki?curid=5717379", "title": "Sanremo Giovani 2015", "text": "La nona edizione televisiva del concorso Sanremo Giovani si \u00e8 svolta a Sanremo il 27 novembre 2015, presentata da Carlo Conti. Il titolo della manifestazione \u00e8 reso graficamente in #SG - Sanremo Giovani, in riferimento agli hashtag del servizio di rete sociale Twitter. La serata finale \u00e8 stata preceduta da un appuntamento di presentazione degli artisti finalisti in onda quotidianamente dal 23 al 27 novembre 2015 dalle 18:25, denominato Saremo Sanremo.\nLa manifestazione torna ad essere trasmessa in televisione dopo tredici anni di assenza, durante i quali le selezioni della sezione di partecipanti del Festival di Sanremo denominata appunto \"Giovani\" o \"Nuove Proposte\" si sono svolte di anno in anno secondo modalit\u00e0 differenti, avendo solitamente come atto conclusivo l'audizione in forma privata di fronte alla giuria di 50-70 preselezionati.\nDurante il 2015 gli artisti che avevano inoltrato richiesta di partecipazione alla sezione \"Nuove Proposte\" sono stati 646, di cui sono stati convocati all'audizione 60. Tra di essi sono stati scelti i 12 finalisti, che si contendono 6 degli 8 posti disponibili nella sezione \"Nuove Proposte\" del Festival di Sanremo 2016, mentre i 2 posti rimanenti vengono assegnati ai vincitori di Area Sanremo."}
{"id": "5717386", "revid": "484362", "url": "https://it.wikipedia.org/wiki?curid=5717386", "title": "Arnoldo III di Bentheim-Tecklenburg", "text": "Biografia.\nArnoldo era figlio del conte Eberwin III di Bentheim-Steinfurt (della linea maggiore) e della moglie, la contessa Anna di Tecklenburg-Schwerin.\nTrascorse la sua giovinezza presso l'abbazia di Leeden assieme alla sorella Walburga. La madre lo educ\u00f2 personalmente in materia religiosa. Egli frequent\u00f2 inoltre la scuola principesca di J\u00fclich dove studi\u00f2 le arti, lingue e le pratiche cavalleresche. Egli ebbe insegnanti protestanti, ma anche cattolici.\nNel 1571 egli si rec\u00f2 a Strasburgo per studiare teologia protestante, diritto e politica. Egli aveva pianificato di visitare la corte francese a Parigi al termine del suo \"Grand Tour\", ma durante il viaggio ricevette notizia di una rivolta nella capitale francese: il massacro della notte di san Bartolomeo lo fece desistere dal seguire il suo programma e complet\u00f2 quindi i suoi studi presso la corte del Langravio di Assia-Kassel.\nIl 26 luglio 1573 egli spos\u00f2 Maddalena, figlia del conte Gumprecht II di Neuenahr-Alpen.\nArnoldo riusc\u00ec a riunire pacificamente numerosi territori nelle sue mani, grazie ad eredit\u00e0 e al matrimonio. Deteneva le Contee di Bentheim, Tecklenburg, Steinfurt, Limburg an der Lenne, la Signoria di Rheda oltre a possedimenti nel Basso Reno e diritti di balivato nell'Arcidiocesi di Colonia; questo diede al Casato di Bentheim-Tecklenburg un importante ruolo politico. D'altronde il casato non seguiva le regole della primogenitura e quindi si arriv\u00f2 ad una frammentazione dei possedimenti di famiglia, che fecero perdere importanza alla dinastia. Durante il suo regno, Arnoldo dovette affrontare una lite legale con i Conti di Solms-Braunfels circa l'eredit\u00e0 della Contea di Tecklenburg.\nTra il 1588 e il 1593, Arnoldo III introdusse gradualmente nei suoi territori la dottrina riformata di Giovanni Calvino e di Huldrych Zwingli, che aveva studiato in dettaglio mentre era a Strasburgo nel 1571 - 1572. Il periodo trascorso a Strasburgo influenz\u00f2 infatti notevolmente i suoi atteggiamenti in merito alla religione e soprattutto le sue posizioni sulla politica e sull'istruzione. Arnoldo III support\u00f2 le istituzioni scolastiche esistenti e fond\u00f2 numerose scuole nei suoi possedimenti. Nel settembre 1588 egli fond\u00f2 la sua prima scuola, una scuola latina nel monastero abbandonato di Sch\u00fcttorf; nel 1591, a causa di un'incombente invasione di truppe nemiche, venne trasferita a Steinfurt e nel 1853 la scuola venne ampliata e ribattezzata in suo onore \"Arnoldium\".\nArnoldo III mor\u00ec nel 1606 e fu sepolto nella chiesa protestante di Bad Bentheim.\nMatrimonio e discendenza.\nDalla moglie Maddalena di Neuenahr-Alpen ebbe i seguenti figli:"}
{"id": "5717402", "revid": "767487", "url": "https://it.wikipedia.org/wiki?curid=5717402", "title": "His Noisy Still", "text": "His Noisy Still \u00e8 un cortometraggio muto del 1920 diretto da Roy Del Ruth.\nProduzione.\nIl film fu prodotto dalla Fox Film Corporation (come Sunshine Comedies).\nDistribuzione.\nDistribuito dalla Fox Film Corporation, il film - un cortometraggio in due bobine - usc\u00ec nelle sale cinematografiche USA il 25 ottobre 1920."}
{"id": "5717403", "revid": "144796", "url": "https://it.wikipedia.org/wiki?curid=5717403", "title": "Mary Victoria Hamilton", "text": ""}
{"id": "5717404", "revid": "144796", "url": "https://it.wikipedia.org/wiki?curid=5717404", "title": "William Alexander Anthony Archibald Hamilton, XI duca di Hamilton", "text": ""}
{"id": "5717405", "revid": "144796", "url": "https://it.wikipedia.org/wiki?curid=5717405", "title": "Maria Amelia Elisabetta Carolina di Baden", "text": ""}
{"id": "5717406", "revid": "357043", "url": "https://it.wikipedia.org/wiki?curid=5717406", "title": "Democrazie", "text": ""}
{"id": "5717407", "revid": "767487", "url": "https://it.wikipedia.org/wiki?curid=5717407", "title": "Zoolander 2", "text": "Zoolander 2, reso graficamente 2oolander, Zoolander No. 2 e Zoolander II, \u00e8 un film del 2016 scritto, diretto ed interpretato da Ben Stiller, sequel della pellicola del 2001 \"Zoolander\". Il film \u00e8 inoltre interpretato da Owen Wilson, Pen\u00e9lope Cruz, Christine Taylor, Kristen Wiig e Will Ferrell.\nCome nel primo film, sono presenti molti camei di celebrit\u00e0 che interpretano loro stesse tra cui: Justin Bieber, Sting, Katy Perry, Valentino e John Malkovich.\nTrama.\n2001. A soli due giorni dall'inaugurazione, il \"Centro Derek Zoolander Per Ragazzi Che Non Sanno Leggere Bene E Che Vogliono Imparare Anche Altre Cose Buone\" collassa su se stesso poich\u00e9 lo stesso Derek Zoolander, proprietario del centro educativo, l'ha ingenuamente costruito con gli stessi materiali del modellino di preparazione. Nel crollo, Matilda muore e Hansel rimane \"sfigurato\" in volto, venendo costretto a ritirarsi dal mondo della moda.\n2003. Jacobean Mugatu viene condannato a scontare una dura pena in un carcere di massima sicurezza, mentre i suoi complici Katinka Ingabogovinanana ed il malvagio DJ scompaiono.\n2006. Per via della sua incompetenza, a Derek viene tolta la custodia del figlio, Derek Zoolander Jr.; amareggiato, il modello decide di ritirarsi a vita privata.\n2016. L'agente dell'Interpol ed ex modella indossatrice di costumi Valentina Valencia segue il caso di una serie di celebrit\u00e0 misteriosamente assassinate, tutte con la famosa espressione di Zoolander, \"Blue Steel\", stampata in volto. Quest'ultimo viene scosso dal torpore in cui versa da una missiva della stilista pi\u00f9 rinomata del momento, Alexanya Atoz, che lo invita a Roma per una sfilata. Nonostante non sia pi\u00f9 famoso, n\u00e9 riesca pi\u00f9 a eseguire nessuna delle sue espressioni, Derek accetta l'invito sperando che i servizi sociali gli riconsegnino il figlio dopo aver visto il suo impegno. Riceve la lettera anche Hansel, ritiratosi nel deserto dove vive assieme alle sue compagne e compagni di orgia: avendo ingravidato tutto il gruppo ed incapace di prendersi le proprie responsabilit\u00e0 come padre, Hansel raggiunge Derek a Roma.\nTuttavia, la sfilata si rivela un fallimento e i due vengono pubblicamente umiliati. In procinto di andarsene, vengono raggiunti da Valencia, che li conduce al quartier generale dell'Interpol, dove scoprono che l'espressione utilizzata dalle vittime non era una \"Blue Steel\" bens\u00ec un\"'Aqua Vitae\", utilizzata nelle pubblicit\u00e0 di prodotti ringiovanenti: intuiscono quindi che la Atoz, leader nel settore dei prodotti anti-et\u00e0, potrebbe essere coinvolta negli omicidi per via dei suoi interessi nel cercare la mitica fonte dell'eterna giovinezza.\nAiutato da Valencia, Derek trova suo figlio in un orfanotrofio romano e tenta di instaurare un rapporto con lui, ma questi (pingue ed intellettuale) lo respinge, rimproverandogli la sua assenza come padre. I tre vengono poi contattati da Sting, in realt\u00e0 un membro di un'organizzazione millenaria che ha come scopo di proteggere i discendenti di Steva, il terzo abitante del giardino dell'Eden assieme a Adamo e Eva e capostipite della discendenza dei modelli, capace di utilizzare \"El Ni\u00f1o\", l'espressione pi\u00f9 potente di tutte: la leggenda narra infatti che chi uccider\u00e0 Steva e ne berr\u00e0 il sangue otterr\u00e0 l'eterna giovinezza. Siccome l'ultimo discendente di Steva pare essere proprio Derek Jr., l'Interpol circonda l'orfanotrofio, che per\u00f2 risulta totalmente abbandonato. Zoolander capisce che il direttore del posto era il malvagio DJ camuffato, e quindi si dirige con Hansel e Valentina nella prigione-isola in cui \u00e8 rinchiuso Mugatu a chiedere spiegazioni.\nUna volta dentro, viene ingannato da Mugatu, che lo imprigiona al suo posto e fugge su un elicottero per incontrare la Atoz, sua complice. Nottetempo, Mugatu si reca con Alexanya e Derek Jr. ad una riunione segreta con gli alti vertici della moda mondiale, che vogliono assistere al sacrificio del discendente di Steva per berne il sangue. Liberatosi e raggiunta Roma a nuoto grazie a Valencia, Derek, Hansel e quest'ultima si infiltrano alla riunione, impedendo l'uccisione di Jr.. Mugatu rivela che la leggenda di Steva era solamente una montatura per riunire in un solo luogo tutti gli alti vertici della moda, colpevoli di averlo lasciato marcire in prigione, e Derek ed Hansel, le persone che avevano causato la sua incarcerazione, per ucciderli con una bomba; inoltre, Alexanya Atoz si scopre essere Katinka travestita. Come ultima cosa, Mugatu rivela di essere stato lui stesso, assieme ai suoi complici, a fornire materiale scadente per la costruzione del \"Centro Derek Zoolander\", causando il crollo.\nDerek prova a fermare la bomba con la \"Magnum\", ma \u00e8 troppo poco potente; a dargli manforte ci sono per\u00f2 Hansel, Sting (che si rivela essere il padre mai conosciuto di Hansel), e Derek Jr., che dimostra di essere veramente discendente di Steva sfoderando la \"El Ni\u00f1o\". La bomba esplode dunque contro Mugatu, uccidendolo.\nSiccome l'intero avvenimento era trasmesso in mondovisione, Derek ed Hansel tornano ad essere delle celebrit\u00e0. Risolto il problema paterno, Hansel accetta di diventare padre e torna dai suoi compagni di orge, mentre Derek si riappacifica con Jr. e, con il benestare del fantasma di Matilda, sposa Valentina, con cui ha una figlia ed apre il \"Centro Valentina Valencia Per Le Indossatrici Di Costumi Che Vogliono Essere Prese Seriamente E Magari Entrare Nelle Forze Dell'Ordine\".\nProduzione.\nNel dicembre 2008 Stiller ha confermato di voler fare un sequel del film del 2001 \"Zoolander\" dicendo: \u00abHo cercato un modo per far funzionare \"Zoolander 2\" e abbiamo letto alcune sceneggiature. Credo che sia il sequel che prima o poi debba fare perch\u00e9 mi piace il primo film e farei in modo che il seguito sia qualcosa di nuovo e che valga la pena fare.\u00bb. Nel febbraio 2010 Justin Theroux, che aveva gi\u00e0 lavorato con Ben Stiller scrivendo \"Tropic Thunder\", \u00e8 stato assunto per scrivere e dirigere il sequel. Il mese seguente Stiller ha confermato che avrebbe co-scritto la sceneggiatura, affermando: \u00abSiamo nel punto in cui cerchiamo di scrivere la sceneggiatura, cio\u00e8 stiamo muovendo i primi passi. Ma s\u00ec, lo faremo.\u00bb. Qualche tempo dopo, in un momento non specificato, Stiller ha preso in mano la regia del film. Nel dicembre 2010 Owen Wilson ha confermato che il sequel di \"Zoolander\" sarebbe stato fatto e che sarebbe stato intitolato \"Twolander\".\nNel gennaio 2011 Stiller ha annunciato di aver finito la sceneggiatura e ha descritto la trama con queste parole: \u00ab\u00c8 ambientato in Europa dieci anni dopo... \u00e8 praticamente Derek e Hansel... mentre il primo film \u00e8 finito con un lieto fine un sacco di roba \u00e8 successa nel frattempo. Le loro vite sono cambiate e non sono pi\u00f9 rilevanti. Per loro \u00e8 un mondo nuovo. Will Ferrell \u00e8 compreso nella sceneggiatura ed ha espresso interesse a recitare nel film. Credo che Mugatu sia una parte integrante della storia di Zoolander perci\u00f2 s\u00ec, \u00e8 molto presente.\u00bb. Nel luglio 2012 Stiller ha confermato la presenza di alcune difficolt\u00e0 nello sviluppo del film. Nel settembre 2014 Ferrell ha detto del sequel: \u00abPresto faremo una lettura della sceneggiatura, di cui Mugatu fa parte.\u00bb.\nIl 20 novembre 2014 Pen\u00e9lope Cruz si \u00e8 aggiunta al cast del film, seguita da Christine Taylor. Nel febbraio 2015 \u00e8 stato annunciato che le riprese del film sarebbero incominciate negli studi Cinecitt\u00e0 di Roma nella primavera del 2015. Il 10 marzo 2015 Ben Stiller e Owen Wilson sono apparsi come Derek Zoolander e Hansel McDonald alla Settimana della moda di Parigi. Il giorno stesso, la Paramount ha annunciato che il film sarebbe stato distribuito a partire dal 12 febbraio 2016.\nRiprese.\nLa lavorazione del film \u00e8 incominciata il 7 aprile 2015 e si \u00e8 conclusa il 13 luglio 2015. Il film \u00e8 stato completamente girato a Cinecitt\u00e0, Roma.\nDistribuzione.\nIl primo trailer ufficiale \u00e8 stato pubblicato il 18 novembre 2015. Il film \u00e8 stato distribuito negli USA il 12 febbraio 2016 e l'11 febbraio in Italia.\nControversie.\nPoco dopo l'uscita del primo trailer del film, l'attivista del movimento LGBT Sarah Rose ha lanciato una petizione per boicottare la pellicola, definendo il personaggio di Tutto, interpretato da Benedict Cumberbatch, \"transfobico\" e \"un'esagerata e cartoonesca derisione degli individui androgini/trans\".\nAccoglienza.\nIncassi.\nIl film ha incassato in tutto il mondo oltre 55 milioni di dollari contro un budget di 50 milioni.\nCritica.\nSecondo il sito Rotten Tomatoes, basandosi su 112 recensioni, i giudizi della critica sul film sono per il 21% favorevoli, con un punteggio medio di 4.4/10. Su Metacritic, altro aggregatore di recensioni, il film ha un punteggio di 35 su 100, indicando \"recensioni generalmente negative\"."}
{"id": "5717412", "revid": "729019", "url": "https://it.wikipedia.org/wiki?curid=5717412", "title": "Strada europea E91", "text": "La E91 \u00e8 una strada europea che collega Toprakkale alla Siria. Come si evince dalla numerazione, si tratta di una strada intermedia con direzione nord-sud.\nPercorso.\nLa E91 \u00e8 definita con i seguenti capisaldi di itinerario: \"Toprakkale - Alessandretta - Topbo\u011fazi - Antiochia - Yaylada\u011f - Siria\"."}
{"id": "5717415", "revid": "767487", "url": "https://it.wikipedia.org/wiki?curid=5717415", "title": "The Face at Your Window", "text": "The Face at Your Window \u00e8 un film muto del 1920 diretto da Richard Stanton.\nProduzione.\nIl film fu prodotto dalla Fox Film Corporation.\nDistribuzione.\nDistribuito dalla Fox Film Corporation, il film - presentato da William Fox - usc\u00ec nelle sale cinematografiche statunitensi il 31 ottobre 1920."}
{"id": "5717417", "revid": "155634", "url": "https://it.wikipedia.org/wiki?curid=5717417", "title": "Campionati mondiali di pugilato dilettanti 2015 - Pesi gallo", "text": ""}
{"id": "5717418", "revid": "305330", "url": "https://it.wikipedia.org/wiki?curid=5717418", "title": "Ctenopharynx", "text": "Ctenopharynx \u00e8 un piccolo genere di ciclidi haplochromini dell'Africa Orientale. Due delle specie che ne fanno parte sono endemiche del Lago Malawi, mentre la terza si trova nel Lago Malawi e nei tratti superiori dello Shire.\nSpecie.\nVi sono attualmente tre specie riconosciute come appartenenti a questo genere:"}
{"id": "5717420", "revid": "767487", "url": "https://it.wikipedia.org/wiki?curid=5717420", "title": "Gods of Egypt", "text": "Gods of Egypt \u00e8 un film del 2016 diretto da Alex Proyas.\nTrama.\nMigliaia di anni fa, nell'antico Egitto, dei e mortali convivevano assieme, con i primi che si differenziavano dai secondi per alcune peculiarit\u00e0 quali la longevit\u00e0, l'altezza, l'avere oro al posto del sangue e la facolt\u00e0 di trasformarsi in animali. Osiride, re d'Egitto, \u00e8 pronto a lasciare il trono a suo figlio Horus: durante la cerimonia di incoronazione giunge Seth, fratello minore di Osiride e re del deserto, e apparentemente animato da intenzioni benevole dona al nipote un corno intagliato. Non appena egli lo suona, tuttavia, irrompe nella capitale l'esercito di Seth, che rivela cos\u00ec il suo reale obiettivo: impadronirsi del trono e proclamarsi re d'Egitto. Dopo avere pugnalato Osiride a morte riesce ad avere la meglio in un breve combattimento su Horus, cui strappa gli occhi, fonte del potere del dio, risparmiandolo tuttavia grazie all'intervento di Hathor, dea dell'amore e compagna di Horus, e costringendolo ad andare in esilio. Seth, assunto il potere, sottomette la popolazione e proclama che da quel momento in poi l'accesso all'aldil\u00e0 per i defunti sar\u00e0 possibile unicamente dietro pagamento in oro.\nUn anno dopo Bek, un giovane ladro innamorato della bella Zaya, viene pregato da quest'ultima di restituire a Horus (al quale \u00e8 molto devota) i suoi occhi, convinta che riacquistando la propria forza il dio potr\u00e0 porre fine alla tirannia di Seth. Procuratosi grazie a Zaya, che serve come schiava di Urshu, architetto personale di Seth, la pianta del labirinto in cui \u00e8 conservato uno degli occhi di Horus, il giovane riesce a superare i difficili ostacoli predisposti per fermare gli intrusi e a recuperare infine l'occhio. Tornato dall'amata per continuare la ricerca del secondo i due vengono scoperti da Urshu e costretti alla fuga, durante la quale tuttavia Zaya viene colpita a morte da una freccia scoccata proprio dall'architetto. Giunti al tempio in cui Horus si \u00e8 ritirato Bek fa un patto con il dio: dopo avergli restituito l'occhio promette di condurlo al nascondiglio del secondo, di cui ha visto la mappa nell'archivio di Urshu, se in cambio il dio restituir\u00e0 la vita a Zaya. Horus accetta e i due partono alla volta della piramide di Seth, in cui \u00e8 custodito il secondo occhio.\nHorus e Bek si recano prima da Ra, dio del sole e nonno del primo, chiedendogli consiglio e prendendo un'ampolla dell'acqua del creato, l'unica sostanza in grado di spegnere il fuoco di Seth, fonte del suo potere nascosta all'interno della piramide. Tornati sulla Terra i due riprendono il loro viaggio, ma vengono attaccati dai luogotenenti di Seth, che riescono a sconfiggere, accampandosi presso il pi\u00f9 antico tempio di Osiride ormai arido e caduto in rovina. Qui sono sorpresi dalle spietate servitrici dello zio, Anat e Astarte, su cui riescono ad avere la meglio grazie al provvidenziale intervento di Hathor, fuggita dalla corte di Seth che nel frattempo si accinge ad avere ragione della resistenza degli ultimi dei che si oppongono al suo potere, guidati dalla moglie Nefti e ormai prossimi alla sconfitta. Consapevoli del fatto che per introdursi nella piramide e raggiungere il fuoco di Seth dovranno superare la Sfinge risolvendone l'enigma, si recano dal dio della saggezza Thot per chiederne l'aiuto, mentre Zaya, scortata dal dio Anubi, si avvicina sempre pi\u00f9 alla fine del suo viaggio nell'aldil\u00e0.\nGiunti alla piramide di Seth i quattro riescono a superare la Sfinge, ma prima che Bek possa versare l'acqua del creato nella bocca del fuoco Seth stesso interviene: dopo avere strappato a Thot il cervello rivela al giovane che Horus gli ha mentito, poich\u00e9 nemmeno il re dell'Egitto ha il potere di distogliere Anubi dal suo compito, quindi distrugge l'ampolla con l'acqua e li abbandona all'interno della piramide che sta crollando. Riescono tuttavia a mettersi in salvo, ma Bek ha ormai perso fiducia in Horus per il tradimento. Hathor decide allora di intervenire, e sacrificandosi gli consegna il bracciale che la proteggeva impedendole di essere richiamata negli inferi, da cui Horus l'aveva liberata: in questo modo con l'aiuto di Anubi potr\u00e0 portarlo a Zaya e donarglielo al fine di garantirle il passaggio nell'aldil\u00e0, riuscendo inoltre a rivederla un'ultima volta.\nSeth, intanto, si forgia una nuova armatura usando le parti sottratte agli dei sconfitti (le ali di Nefti, il cuore di Osiride, il cervello di Thot e l'occhio di Horus) e si dirige da suo padre Ra, che gli propone di prendere il suo posto a protezione del creato nella quotidiana lotta contro la bestia del caos Apopi; Seth per\u00f2 rifiuta e lo attacca, forte dei suoi nuovi poteri, e dopo averlo trafitto gli sottrae la lancia. Fa dunque ritorno sulla Terra dove, dall'alto dell'obelisco che aveva fatto erigere in onore di Ra, richiama Apopi consentendole di distruggere il creato cos\u00ec da ottenere il controllo anche sul regno dei morti e quindi l'immortalit\u00e0. Mentre Bek sta dando il suo addio all'amata l'aldil\u00e0 comincia a collassare sotto l'azione di Apopi: Anubi interviene riuscendo a fermarla temporaneamente ed esorta il giovane ad agire in fretta insieme a Horus per fermare Seth.\nI due obbligano Urshu ad aiutarli a raggiungere la cima dell'obelisco da lui costruito: mentre Horus compie l'ultimo tratto arrampicandosi per cogliere alle spalle lo zio, Bek ingaggia un combattimento con l'architetto, che alla fine precipita sconfitto dal carrello elevatore cui lui stesso aveva dato fuoco; riesce quindi ad arrivare sulla cima proprio nel momento in cui Seth si accinge a uccidere Horus, e con uno stratagemma recupera l'occhio incastonato nella sua armatura. Lanciandolo al dio tuttavia si sbilancia e comincia a scivolare verso il bordo dell'obelisco: Horus, dopo un attimo di esitazione, si getta in suo aiuto afferrandolo un attimo prima che cada, quindi, lasciatosi andare, riesce a trasformarsi nuovamente seppur privo di un occhio e a depositare a terra Bek, preparandosi ad affrontare per l'ultima volta Seth. I due ingaggiano un feroce scontro al termine del quale Horus riesce a strappargli le ali impiantate, facendolo precipitare nell'obelisco e dandogli infine il colpo di grazia con la lancia di Ra. Riporta l'arma al dio del sole, che rinvigorito scaccia Apopi, e recuperato anche il secondo occhio torna in mezzo al popolo festante da Bek, con cui fa appena in tempo a complimentarsi per il coraggio dimostrato prima che il giovane muoia per le ferite riportate nello scontro con Seth.\nBek e Zaya tornano in vita grazie all'intervento di Ra; Horus viene finalmente incoronato re dell'Egitto alla presenza del popolo e degli altri dei, tornati in vita per opera del dio del Sole, e capito finalmente il messaggio di misericordia lasciatogli da suo padre proclama che l'accesso all'aldil\u00e0 non dovr\u00e0 pi\u00f9 essere pagato in oro come imposto da Seth, ma grazie alle buone azioni compiute in vita. Lasciato quindi temporaneamente il governo nelle mani di Bek, nominato nel frattempo suo primo consigliere, si reca nuovamente negli inferi per liberare la sua amata Hathor.\nProduzione.\nIl budget del film \u00e8 stato di 140 milioni di dollari.\nPromozione.\nIl 15 novembre 2015 vengono diffusi i character poster dei principali personaggi del film, mentre il primo trailer viene diffuso il 17 novembre.\nDistribuzione.\nLa pellicola \u00e8 stata distribuita nelle sale cinematografiche italiane a partire dal 25 febbraio 2016 e in quelle statunitensi dal 26 febbraio.\nAccoglienza.\nIncassi.\nNel primo weekend di proiezione la pellicola ha incassato nelle sale nordamericane, piazzandosi al secondo posto dopo \"Deadpool\". Al termine delle proiezioni, il film ha incassato complessivamente $, di cui $ solo in Nord America.\nIl film ha riportato una perdita per la Lionsgate di circa 90 milioni di dollari.\nCritica.\nIl film \u00e8 stato stroncato dalla critica; sul sito Rotten Tomatoes ottiene solo il 16% delle recensioni professionali positive con un voto medio di 3,5 su 10, basato su 160 critiche. Su Metacritic ha un punteggio di 25 su 100, basato su 25 recensioni. Del film sono stati criticati in modo particolare il cast, la sceneggiatura e gli effetti speciali.\nCasi mediatici.\nIl film \u00e8 stato accusato di whitewashing per la scelta di attori caucasici nei panni di personaggi egiziani."}
{"id": "5717422", "revid": "767487", "url": "https://it.wikipedia.org/wiki?curid=5717422", "title": "Don't Tickle", "text": "Don't Tickle \u00e8 un cortometraggio muto del 1920 diretto da John G. Blystone.\nProduzione.\nIl film fu prodotto dalla Fox Film Corporation.\nDistribuzione.\nDistribuito dalla Fox Film Corporation, il film - un cortometraggio in due bobine - usc\u00ec nelle sale cinematografiche USA nell'ottobre 1920."}
{"id": "5717436", "revid": "1305772", "url": "https://it.wikipedia.org/wiki?curid=5717436", "title": "Super Cars II", "text": "Super Cars II o Super Cars 2 \u00e8 un videogioco del 1991 di tipo simulatore di guida sviluppato da Magnetic Fields e pubblicato da Gremlin Interactive per computer Amiga e Atari ST. Esso \u00e8 il seguito di \"Super Cars\" pubblicato l'anno prima e la visuale di gioco \u00e8 ripresa dal videogioco \"Super Sprint\".\nStoria.\nOgni anno parte il campionato mondiale di \"Super Cars\" dove tutto e ammesso pur di arrivare primo. Le macchine in gara potranno essere dotate anche di missili e mine esplosive. Conta solo vincere.\nModalit\u00e0 di gioco.\nIl giocatore partir\u00e0 in gara sempre del decimo posto e dovr\u00e0 cercare di arrivare ai primi posti, essendo un campionato non \u00e8 essenziale vincere ogni gara. La vettura a disposizione \u00e8 una sola di colore rosso, somigliante ad una Alfa Romeo SZ. La visuale \u00e8 dall'alto a \"volo d'uccello\" ed \u00e8 l'unica presente nel videogioco. L'automobile del giocatore \u00e8 rossa, quelle controllate dal computer sono tutte grigie. Durante il gioco si potranno acquistare potenziamenti e armi da equipaggiare la propria auto e renderla sempre pi\u00f9 forte. Dopo ogni gara ci saranno delle domande da rispondere proposte da svariati soggetti, se si risponde in maniera corretta si guadagneranno soldi da spendere nel negozio. Le maggiori difficolt\u00e0 sono gli incroci a raso dove gli incidenti sono facili, i salti, le linee ferroviarie con treni in transito e i punti sotto i vari tunnel dove non si vedr\u00e0 la propria auto. Si possono effettuare anche sfide a due giocatori, lo schermo verr\u00e0 diviso in due in altezza.\nPotenziamenti.\nNel negozio si potranno ottenere:"}
{"id": "5717437", "revid": "712828", "url": "https://it.wikipedia.org/wiki?curid=5717437", "title": "Vandenreich", "text": ""}
{"id": "5717446", "revid": "124949591", "url": "https://it.wikipedia.org/wiki?curid=5717446", "title": "Strada europea E97", "text": "La E97 \u00e8 una strada europea che collega Cherson ad A\u015fkale. Come si evince dalla numerazione, si tratta di una strada intermedia con direzione nord-sud. La strada risulta incompleta nel tratto centrale tra Poti e Trebisonda\nPercorso.\nLa E97 \u00e8 definita con i seguenti capisaldi di itinerario: \"Cherson - D\u017eankoj - Novorossijsk - So\u010di - Sukhumi - Poti - \"collegamento mancante\" - Trebisonda - G\u00fcm\u00fc\u015fhane - A\u015fkale\"."}
{"id": "5717450", "revid": "867307", "url": "https://it.wikipedia.org/wiki?curid=5717450", "title": "Urraca I di Le\u00f3n", "text": ""}
{"id": "5717466", "revid": "1226", "url": "https://it.wikipedia.org/wiki?curid=5717466", "title": "Francesco Barbarano", "text": ""}
{"id": "5717468", "revid": "344503", "url": "https://it.wikipedia.org/wiki?curid=5717468", "title": "Concussion (film 2015)", "text": ""}
{"id": "5717477", "revid": "200568", "url": "https://it.wikipedia.org/wiki?curid=5717477", "title": "Verde Parigi", "text": ""}
{"id": "5717478", "revid": "767487", "url": "https://it.wikipedia.org/wiki?curid=5717478", "title": "Beware of the Bride", "text": "Beware of the Bride \u00e8 un film muto del 1920 diretto da Howard M. Mitchell. La sceneggiatura di Joseph Franklin Poland si basa sull'omonimo racconto di Edgar Franklin (pseudonimo di Edgar Franklin Stearns) pubblicato a puntate su \"Argosy Magazine\" dal 21 aprile al 17 luglio 1920.\nTrama.\nLa luna di miele di Mary Emerson viene continuamente interrotta dagli impegni di lavoro di suo marito Billy. Cos\u00ec, quando Billy viene incaricato dalla sua azienda di partire per l'Europa, Mary si reca a casa dei genitori per salutarli prima del viaggio. Ma non trova nessuno e, avendo qualche ora di tempo prima della partenza del treno che dovr\u00e0 riportarla a New York, accetta l'invito di un amico che, per farle passare il tempo, le propone di intervenire a un ballo in maschera. Alla festa, Mary viene riconosciuta dal cugino Horace, che si scandalizza per l'assenza di Billy. Tutto comunque finir\u00e0 per il meglio con l'arrivo inaspettato di Billy.\nProduzione.\nIl film fu prodotto dalla Fox Film Corporation.\nDistribuzione.\nIl copyright del film, richiesto dalla Fox Film Corp., fu registrato il 17 ottobre 1920 con il numero LP15721.&lt;br&gt;\nDistribuito dalla Fox Film Corporation, il film usc\u00ec nelle sale cinematografiche statunitensi nell'ottobre 1920.\nNon si conoscono copie ancora esistenti della pellicola che viene considerata presumibilmente perduta."}
{"id": "5717479", "revid": "1305772", "url": "https://it.wikipedia.org/wiki?curid=5717479", "title": "Meneghel", "text": ""}
{"id": "5717493", "revid": "297031", "url": "https://it.wikipedia.org/wiki?curid=5717493", "title": "CTT Correios de Portugal", "text": "CTT Correios de Portugal, SA, Sociedad An\u00f3nima (societ\u00e0 per azioni) a capitale pubblico, \u00e8 l'azienda di servizio postale nazionale del Portogallo. La sigla \"CTT\" significa Correios, Tel\u00e9grafos e Telefones (Posta, telegrafi e telefoni), il vecchio nome dell'impresa. La CTT fu trasformata societ\u00e0 per azioni nel 1991 con relativa scissione delle attivit\u00e0 telefoniche da quelle postali, tuttavia il capitale \u00e8 rimasto interamente controllato dal governo portoghese.\nIl 30 novembre 2007, CTT inaugur\u00f2 un servizio di telefonia mobile virtuale in Portogallo, con il marchio Phone-ix, su rete Meo.\nCTT fu anche il nome dei servizi postali dei territori dell'antico Impero portoghese.\nIl gruppo CTT.\nIl gruppo CTT comprende le seguenti imprese:\nStoria.\n1520 - Re Manuele I cre\u00f2 il servizio postale in Portogallo, il Correio P\u00fablico.\n1533 - Primo regolamento postale portoghese.\n1753 - Primo regolamento circa l'invio di denaro a mezzo posta.\n1821 - Inizio della distribuzione della posta casa per casa.\n1880 - Fusione della \"Direc\u00e7\u00e3o Geral dos Correos\" con la \"Direc\u00e7\u00e3o Geral dos Tel\u00e9graphos\" nella \"Direc\u00e7\u00e3o Geral dos Correos, Tel\u00e9graphos e Far\u00f3is\".\n1911 - La direzione acquista autonomia amministrativa e diventa la \"Administra\u00e7\u00e3o-Geral dos Correos, Tel\u00e9grafos e Telefones\". L'adozione della sigla CTT si \u00e8 mantenuta fino ad oggi, nonostante i successivi cambi del nome ufficiale.\n1953 - La CTT adotta il marchio del cavallerizzo. Rappresenta un antico postiglione a cavallo che annuncia il suo arrivo con il corno postale.\n1969 - La CTT diventa un'impresa statale, adottando il nome \"CTT Correios e Telecomunica\u00e7\u00f5es de Portugal\".\n1992 - I servizi di telecomunicazioni si separano dalla CTT e diventano un'impresa autonoma, Portugal Telecom. Nello stesso tempo la CTT si trasforma in societ\u00e0 per azioni, avente per unico azionista il governo portoghese e adottando il nome di \"CTT Correios de Portugal\"."}
{"id": "5717499", "revid": "830939", "url": "https://it.wikipedia.org/wiki?curid=5717499", "title": "Miguel Trovoada", "text": "\u00c8 stato Presidente di S\u00e3o Tom\u00e9 e Pr\u00edncipe dall'aprile 1991 al settembre 2001, eccezion fatta per un breve periodo nell'agosto 1995, in cui la sua presidenza \u00e8 stata interrotta da un colpo di Stato. Inoltre ha ricoperto il ruolo di Primo ministro dal luglio 1975 all'aprile 1979.\nDal luglio 2014 \u00e8 rappresentante speciale della Segretario generale delle Nazioni Unite per UNIOGBIS, ufficio dedicato alla situazione in Guinea-Bissau.\n\u00c8 il padre di Patrice Trovoada, Primo ministro in diversi periodi del Paese."}
{"id": "5717505", "revid": "832642", "url": "https://it.wikipedia.org/wiki?curid=5717505", "title": "Leonel M\u00e1rio d'Alva", "text": "\u00c8 stato Primo ministro di S\u00e3o Tom\u00e9 e Pr\u00edncipe dal dicembre 1974 al luglio 1975, quando il Paese ha ottenuto l'indipendenza dal Portogallo. Ha ricoperto il ruolo di Presidente ad interim per circa un mese nel 1991.\nDal 1975 al 1978 \u00e8 stato Ministro degli esteri, mentre ha ricoperto per due periodi la carica di Presidente dell'Assemblea nazionale: il primo dal 1975 al 1980 e il secondo dal 1991 al 1994."}
{"id": "5717506", "revid": "122651703", "url": "https://it.wikipedia.org/wiki?curid=5717506", "title": "Fenetillina", "text": "La fenetillina (nota anche come amfetaminoetilteofillina o amfetillina) \u00e8 un composto derivato dal raddoppiamento molecolare tra metamfetamina e caffeina, per entrambe le quali funge da profarmaco. La fenitillina viene commercializzata in qualit\u00e0 di psicostimolante sotto il nome di Captagon, Biocapton e Fitton.\nStoria.\nLa fenetillina \u00e8 stata sintetizzata per la prima volta nel 1961 dalla tedesca Degussa AG e di l\u00ec utilizzata per circa 25 anni come farmaco alternativo pi\u00f9 blando rispetto all'amfetamina e ai composti derivati. Nonostante non ci fossero indicazioni ufficiali, veniva utilizzata nel trattamento dei \"bambini ipercinetici\" (ora diagnosticabili con ADHD) e, meno comunemente, della narcolessia e della depressione. Le sue capacit\u00e0 ne fanno un prodotto dopante.\nUno dei principali vantaggi di questo farmaco era rappresentato dal fatto che non causava un aumento della pressione sanguigna significativo come quello dell'amfetamina, quindi poteva essere impiegato su pazienti con problemi cardiovascolari. La fenetillina era ritenuta provocare minori effetti collaterali e minore dipendenza dell'amfetamina, finch\u00e9 nel 1981 negli Stati Uniti non venne inserita in una lista di sostanze sotto osservazione, prima, e poi nel 1986 l'Organizzazione Mondiale della Sanit\u00e0 la segnal\u00f2 nella Convenzione sulle Sostanze Psicotrope, nonostante la reale incidenza dell'abuso di fenetillina fosse abbastanza modesta all'epoca.\nAbuso e contrabbando.\nL'abuso di fenitillina sotto forma di Captagon \u00e8 diffuso nei paesi arabi e, nonostante la sua illegalit\u00e0, versioni contraffatte di questo farmaco continuano a essere disponibili.\nMolte delle pillole contraffatte di \"Captagon\" contengono in realt\u00e0 altri derivati amfetaminici pi\u00f9 facili da sintetizzare, ma vengono confezionati per richiamare le pillole di Captagon. Alcuni campioni di queste pillole hanno mostrato di contenere fenitillina, in seguito alle analisi, suggerendo che una produzione illegale di questo farmaco abbia comunque luogo. Mescolata a caffeina, \u00e8 stata utilizzata da gruppi del radicalismo islamico, come l'ISIS, durante la guerra civile siriana. Infatti, fino al 2011, i principali centri di produzione sono stati la Libia e il Libano. Dopo lo scoppio della guerra civile, la Siria ne \u00e8 diventato il primo produttore: viene prodotta localmente con un processo semplice ed economico. Secondo fonti locali, i gruppi militanti esportano la droga in cambio di armi e contanti.\nMetabolismo.\nL'organismo metabolizza la fenetillina scomponendola in amfetamina (24,5% della dose orale) e teofillina (13,7% della dose orale), entrambe le quali sono esse stesse psicostimolanti. Gli effetti fisiologici della fenetillina quindi risultano dalla combinazione di tutti e tre i composti."}
{"id": "5717511", "revid": "4252", "url": "https://it.wikipedia.org/wiki?curid=5717511", "title": "Captagon", "text": ""}
{"id": "5717514", "revid": "600229", "url": "https://it.wikipedia.org/wiki?curid=5717514", "title": "Xilofono basso", "text": ""}
{"id": "5717526", "revid": "1318658", "url": "https://it.wikipedia.org/wiki?curid=5717526", "title": "Strada europea E99", "text": "La E99 \u00e8 una strada europea che collega \u015eanl\u0131urfa a S\u0259d\u0259r\u0259k. Come si evince dalla numerazione, si tratta di una strada intermedia con direzione nord-sud.\nPercorso.\nLa E99 \u00e8 definita con i seguenti capisaldi di itinerario: \"\u015eanl\u0131urfa - Diyarbak\u0131r - Bitlis - Do\u011fubeyaz\u0131t - I\u011fd\u0131r - Dilucu - S\u0259d\u0259r\u0259k\".\nLa stradapur trovandosi in un'area esterna ai confini geografici dell'Europa\u00e8 nel tratto tra Bitlis e Do\u011fubeyaz\u0131t tra le pi\u00f9 alte strade asfaltate situate in stati europei, attraversando il passo di Tend\u00fcrek ()."}
{"id": "5717528", "revid": "446353", "url": "https://it.wikipedia.org/wiki?curid=5717528", "title": "Bombardamento di Kagoshima", "text": "Il bombardamento di Kagoshima, chiamato spesso anche dalla storiografia giapponese, fu un breve scontro militare combattuto ad agosto 1863 tra il dominio di Satsuma e la Royal Navy del Regno Unito.\nAntefatti.\nIn seguito all'incidente di Namamugi il 14 settembre 1862 il tenente colonnello Edward St. John Neale pretese dal bakufu oltre alle scuse formali il pagamento di un risarcimento di 100.000 sterline, corrispondente a circa un terzo di tutte le entrate annue del bakufu, minacciando un bombardamento su Edo qualora il pagamento non fosse stato effettuato. Pretese inoltre da Satsuma un risarcimento danni di ulteriori 25.000 sterline in favore dei parenti della vittima Charles Lennox Richardson.\nIn quel momento lo sh\u014dgun era a Kyoto e il bakufu, rappresentato da Ogasawara Nagamichi, decise che per non inimicarsi le potenze europee fosse il caso di pagare e chiese l'aiuto della Francia nei negoziati. Il 2 luglio a bordo della nave da guerra francese \"Semiramis\" si tenne un incontro tra Ogasawara, Neale, Gustave Duchesne de Bellecourt, Benjamin Jaur\u00e8s e Augustus Leopold Kuper in cui il governo giapponese chiese formalmente scusa e pag\u00f2 l'indennit\u00e0 richiesta.\nContrariamente al proprio governo il dominio Satsuma rifiut\u00f2 di scusarsi con gli inglesi, di pagare il risarcimento richiesto e di arrestare i samurai responsabili; la pretesa si fondava sul fatto che i Satsuma giudicavano l'inglese responsabile di aver offeso il daimy\u014d, reato per il quale era prevista la pena di morte eseguita immediatamente. Tale interpretazione per\u00f2 era di fatto scorretta in quanto in virt\u00f9 dei trattati ineguali i cittadini occidentali in Giappone non erano soggetti alle leggi locali.\nDopo diversi mesi di tentativi di negoziato, in cui i Satsuma rifiutarono sempre e comunque di pagare, Neale decise che era giunto il momento di ricorrere alla forza e chiese al comandante in capo della flotta dell'estremo oriente di costringere Satsuma a pagare il dovuto. Il bakufu cerc\u00f2 di dimostrare la propria estraneit\u00e0 agli eventi proponendo di inviare anch'egli una nave per la spedizione, tuttavia la proposta non ebbe seguito. La situazione fu peggiorata anche dal recente ordine di espellere i barbari proclamato dall'imperatore K\u014dmei l'11 marzo 1863 che ebbe come risultato nel luglio dello stesso anno un altro incidente che coinvolse delle navi mercantili nello stretto di Shimonoseki e in risposta al quale venne formata una alleanza internazionale che bombard\u00f2 Shimonoseki.\nLa squadra britannica part\u00ec per la spedizione punitiva il 6 agosto da Yokohama ed era composta dall'ammiraglia HMS \"Euryalus\" (con il colonnello Neale a bordo), HMS \"Pearl\", HMS \"Perseus\", HMS \"Argus\", HMS \"Coquette\", HMS \"Racehorse\" e la cannoniera HMS \"Havock\". La nave fu ancorata nella baia di Kinko l'11 agosto 1863 e si tent\u00f2 un'ultima soluzione diplomatica, tramite un fitto scambio di lettere, che per\u00f2 non diede alcun esito.\nCombattimento.\nScaduto il termine dell'ultimatum il comandante della Royal Navy decise di prendere di mira tre navi mercantili Satsuma ancorate nel porto di Kagoshima (tutte di fabbricazione straniera: la \"Sir George Grey\", la \"Contest\" e la \"England\", con un valore complessivo di circa 200.000 sterline. Approfittando del vento che si stava alzando tre navi Satsuma si mossero rapidamente e sorpresero i britannici danneggiando pesantemente tre navi con i cannoni. Dopo un paio d'ore gli inglesi riuscirono a disporsi secondo una linea di battaglia e iniziarono ad aprire il fuoco, danneggiando e affondando alcune giunche di pescatori locali e prendendo di mira anche molti edifici sulla riva, distruggendo circa 500 abitazioni, e preparandosi ad uno sbarco a terra che tuttavia non riuscirono a perseguire, in parte per la resistenza delle navi Satsuma ormai gravemente danneggiate e in parte perch\u00e9 Kuper ritenne che non fosse pi\u00f9 necessario.\nDurante i combattimenti i Satsuma accettarono di pagare la cifra richiesta dopo che il bakufu prest\u00f2 la somma necessaria, ma non di processare gli assassini di Richardson. In seguito al crollo dello shogunato Tokugawa il prestito non fu mai ripagato.\nSorprendentemente dopo lo scontro i Satsuma e gli inglesi inizieranno ad avere rapporti pacifici e perfino a collaborare durante la guerra Boshin.\nConseguenze.\nIl bombardamento ebbe 5 vittime tra i giapponesi (la citt\u00e0 era stata preventivamente evacuata), mentre 13 inglesi persero la vita, tra cui il capitano Josling e il suo vice Wilmots, decapitati da una palla di cannone. I giapponesi reclamarono la vittoria nello scontro in virt\u00f9 delle minor perdite e poich\u00e9 gli inglesi non riuscirono a sbarcare come si erano prefissati.\nLa citt\u00e0 di Kagoshima fu seriamente danneggiata, ma venne prontamente ricostruita.\nAi cannoni di una delle navi Satsuma c'era un giovane T\u014dg\u014d Heihachir\u014d, futuro ammiraglio che si distinguer\u00e0 per la sua abilit\u00e0 militare nella guerra russo-giapponese."}
{"id": "5717529", "revid": "1543377", "url": "https://it.wikipedia.org/wiki?curid=5717529", "title": "Patrice Trovoada", "text": "Ministro degli esteri dal settembre 2001 al febbraio 2002, ha ricoperto l'incarico di Primo ministro dal febbraio al giugno 2008, dall'agosto 2010 al dicembre 2012 e dal novembre 2014 al dicembre 2018\nNato in Gabon, \u00e8 figlio di Miguel Trovoada, anch'egli Primo ministro dal 1975 al 1979, nonch\u00e9 Presidente della Repubblica dal 1991 al 2001."}
{"id": "5717532", "revid": "1442080", "url": "https://it.wikipedia.org/wiki?curid=5717532", "title": "Lim Chai-min", "text": ""}
{"id": "5717535", "revid": "767487", "url": "https://it.wikipedia.org/wiki?curid=5717535", "title": "Drag Harlan", "text": "Drag Harlan \u00e8 un film muto del 1920 diretto da J. Gordon Edwards. La sceneggiatura si basa sul romanzo omonimo di Charles Alden Seltzer, pubblicato a puntate su \"Argosy All Story Weekly\" a partire dal 1\u00ba novembre 1919 e quindi, in volume, dalla A. C, McClurg &amp; Company di New York nel 1921.\nTrama.\nDrag Harlan, alla ricerca degli assassini del suo socio, arriva sul luogo di un'aggressione a Lane Morgan. L'uomo, vittima della sparatoria, prima di morire, affida a Drag Harlan la mappa di una miniera d'oro e gli chiede di prendersi cura di sua figlia Barbara. Il cowboy cavalca fino alla cittadina di Lamo dove trova Barbara minacciata da alcuni banditi capitanati da Luke Deveny. John Haydon, il caposquadra del ranch dei Morgan, \u00e8 in combutta con i banditi: Drag salva la ragazza e la riporta al ranch dove ha uno scontro a fuoco con i banditi. Deveny e Haydon vengono uccisi. Dopo che Drag \u00e8 diventato caposquadra del ranch e ha sposato Barbara, il cowboy riesce a individuare anche il luogo nel quale si trova la miniera d'oro segnata nella mappa che gli era stata consegnata da Morgan morente.\nProduzione.\nIl film fu prodotto dalla Fox Film Corporation.\nDistribuzione.\nIl copyright del film, richiesto da William Fox, fu registrato il 24 ottobre 1920 con il numero LP15737. Lo stesso giorno, usc\u00ec nelle sale cinematografiche degli Stati Uniti distribuito dalla Fox Film Corporation dopo una prima tenuta probabilmente il 4 ottobre a Oneonta, nello stato di New York. Il film venne nuovamente distribuito nel febbraio 1925.\nConservazione.\nCopie complete della pellicola si trovano conservate negli archivi della Cin\u00e9math\u00e8que Royale de Belgique di Bruxelles, della Library of Congress di Washington, del Museum Of Modern Art di New York, dell'UCLA Film And Television Archive di Los Angeles e del George Eastman House di Rochester."}
{"id": "5717536", "revid": "344503", "url": "https://it.wikipedia.org/wiki?curid=5717536", "title": "Trumbo (film 2015)", "text": ""}
{"id": "5717537", "revid": "119982", "url": "https://it.wikipedia.org/wiki?curid=5717537", "title": "Guerra Anglo-Satsuma", "text": ""}
{"id": "5717544", "revid": "287204", "url": "https://it.wikipedia.org/wiki?curid=5717544", "title": "Miguel e Andrea De Lorenzo", "text": "Storia.\nDe Lorenzo, Miguel, notaio e capopopolo. Nel 1793, quando la Francia della Rivoluzione tenta l'occupazione militare della Sardegna, nell'inerzia del Regno, arma una milizia irregolare di popolani e organizza la resistenza. Condivide le richieste di autonomia e partecipa alla costituzione della Repubblica Sarda, ma si astiene dalla violenza negli anni dei moti rivoluzionari sardi. \u00c8 sospettato di giacobinismo e di cospirazione. Dopo la restaurazione, paga il perdono reale per s\u00e9, per il fratello Andrea e per salvare dalla forca i popolani assoldati. \u00c8 nel governo di Cagliari, nei periodi 1804-1806, 1815-1817 e 1821-1823.\nDe Lorenzo, Andrea, patriota e imprenditore. \u00c8 amico di Giovanni Maria Angioy con cui condivide iniziative industriali. Nel 1793 si segnala nella difesa di Cagliari contro il tentativo di sbarco dei francesi. Nel 1795 \u00e8 nominato maggiore delle milizie urbane. Frequenta il circolo giacobino. Partecipa ai moti anti piemontesi del 1795 e 1796. Nei documenti trovati in casa del generale delle armi Gavino Palliaccio \u00e8 indicato tra i capi della sollevazione e tra i pi\u00f9 pericolosi. \u00c8 tra i protagonisti delle sommosse in cui sono uccisi l'intendente generale Girolamo Pitzolo e il generale delle armi Gavino Palliaccio. Partecipa alla costituzione della Repubblica Sarda. Quando la reazione minaccia la rivoluzione, con Angioy invia un parente in Piemonte per cercare l'aiuto della Francia e un nuovo sbarco in Sardegna. Fedele ad Angioy fino all'ultimo, con la milizia di Miguel prende parte alla battaglia di Oristano e, dopo la sconfitta, contrasta altre milizie feudali che inseguono Angioy e i fuggitivi. Fugge a Livorno. Nel 1798 ottiene il perdono reale e torna in Sardegna. Nel 1799, accusato di essere l'ideatore della congiura contro il vicer\u00e9, \u00e8 arrestato e rimane in carcere per venti anni, senza che mai nessuno gli contesti alcunch\u00e9. Ricordato per due secoli come famigerato, \u00e8 ora riconosciuto come patriota."}
{"id": "5717545", "revid": "450700", "url": "https://it.wikipedia.org/wiki?curid=5717545", "title": "Gap anionico", "text": ""}
{"id": "5717546", "revid": "1543377", "url": "https://it.wikipedia.org/wiki?curid=5717546", "title": "Gabriel Costa (politico)", "text": "\u00c8 stato Primo ministro di S\u00e3o Tom\u00e9 e Pr\u00edncipe dal marzo all'ottobre 2002 e nuovamente dal dicembre 2012 al novembre 2014.\nDal 2000 al 2002 ha ricoperto il ruolo di ambasciatore in Portogallo."}
{"id": "5717547", "revid": "110157", "url": "https://it.wikipedia.org/wiki?curid=5717547", "title": "Peter Knowles", "text": "Carriera.\nClub.\nFratello di Cyril, anch'egli calciatore, Peter crebbe sportivamente nel Wath Wanderers e venne ingaggiato dal Wolverhampton nel 1962, esordendo nella prima squadra con i \"Wolves\" nella First Division 1962-1963, ottendo il quinto posto finale ed il sedicesimo posto nella First Division 1963-1964. Nella First Division 1964-1965 retrocede in cadetteria a seguito del ventunesimo posto ottenuto.\nIn cadetteria ottiene il sesto posto finale nel 1965-1966 mentre la stagione successiva, grazie al secondo posto ottenuto, viene promosso in massima serie.\nCon i \"Wolves\" disput\u00f2 l'unica edizione del campionato dell'United Soccer Association, lega che poteva fregiarsi del titolo di campionato di Prima Divisione su riconoscimento della FIFA, nel 1967: quell'edizione della Lega fu disputata utilizzando squadre europee e sudamericane in rappresentanza di quelle della USA, che non avevano avuto tempo di riorganizzarsi dopo la scissione che aveva dato vita al campionato concorrente della National Professional Soccer League; la squadra di Los Angeles fu rappresentata per l'appunto dal Wolverhampton. I \"Wolves\" vinsero la Western Division e batterono in finale i Washington Whips che erano rappresentati dagli scozzesi dell'Aberdeen.\nL'anno seguente \u00e8 chiuso al diciassettesimo posto finale mentre quello successivo il sedicesimo.\nNell'estate 1969 Knowles torna con i \"Wolves\" a giocare negli Stati Uniti d'America, questa volta nelle vesti dei Kansas City Spurs giocando la prima parte della NASL 1969, denominata \"NASL International Cup\", contro altri sodalizi britannici, vincendola. La seconda parte fu giocata con le normali rose dei club statunitensi ed il torneo venne comunque vinto dagli \"Spurs\".\nIn Kansas diviene un Testimone di Geova, affermando che il calcio non \u00e8 pi\u00f9 il suo interesse principale, pur continuando a militare nei Wolves. Nella stagione 1969-1970 gioca solo pochi incontri, prima del suo ritiro. Rimase contrattualmente legato al club sino al 1982, quando l'allenatore Graham Hawkins ottenne lo svincolo.\nNazionale.\nHa indossato in quattro occasioni la maglia della Nazionale Under-23 di calcio dell'Inghilterra tra il 1966 ed il 1968."}
{"id": "5717557", "revid": "1776051", "url": "https://it.wikipedia.org/wiki?curid=5717557", "title": "Domenico Fracassi di Torre Rossano", "text": "Imprenditore agricolo con vaste tenute nella provincia di Vercelli. La sua carriera diplomatica lo ha visto segretario di legazione di II classe a Parigi dal 1889 al 1895, anno in cui si ritira col titolo di consigliere di legazione onorario. "}
{"id": "5717558", "revid": "767487", "url": "https://it.wikipedia.org/wiki?curid=5717558", "title": "An Dae-song", "text": "Carriera.\nNazionale.\nHa debuttato con la Nazionale il 21 febbraio 2014, nell'amichevole Iran-Corea del Nord (2-0)."}
{"id": "5717559", "revid": "1573940", "url": "https://it.wikipedia.org/wiki?curid=5717559", "title": "Chiesa di San Rocco (Cava de' Tirreni)", "text": "La chiesa di San Rocco \u00e8 il luogo di culto cattolico di Cava de' Tirreni.\nStoria.\nL'edificio di culto fu costruito per volont\u00e0 dell'amministrazione Comunale di Cava l'11 agosto 1526 in occasione di una pestilenza. Fu eretto poi nel 1528 e dedicato alla Madonna di Costantinopoli, e ai santi Rocco e Sebastiano, i santi protettori degli appestati. Sulla porta fu murata una lapide con questo distico commemorativo: \"\u201cProxima dum diri expellis contagia morbi Roche tuas aedes instruit alma Cava\u201d\". \nLa chiesa necessit\u00f2 di un primo restauro nel 1610 con la posa dell'altare in marmo offerto dal monsignor Domenico Sorrentino. Nel 1743 fu eseguito un nuovo restauro, sempre a spese dei fedeli. Fu decorata con stucchi interni secondo il gusto dell'epoca e forse, durante questi lavori, furono aggiunti i due altari laterali.\n&lt;br&gt;Nel 1857 si costruirono la cantoria, posta sopra il porticato, e l'organo, con le offerte pubbliche. Sull'organo erano state incise le parole: \"\"Fideles obtulerunt MDCCC VII\u201d\". Nel 1864 la chiesa fu di nuovo restaurata, a testimonianza sull'arco maggiore fu posta l'epigrafe: \"Ecclesia S.Rocho dicata MDCCXLIII, pietate f\u00ecdelium restaurata anno Domini MDCCCLXIV\".\nDopo il colera del 1911 venne ridipinta e ornata di una balaustra in legno e alla precedente iscrizione fu sostituita la seguente:\n\"\"D. Rocho dicata ecclesia collatie fidelium stipe grati animi causa A.D. MCMXI restaurata\u201d\".\nAlla dotazione dell'altare maggiore provvide il vescovo Niccol\u00f2 Borgia. Egli vi destin\u00f2 alcuni beni del seminario, tra i quali la palazzina adiacente alla chiesa, restaurata a spese del seminario. Sorse cos\u00ec una cappellina quotidiana di patronato del seminario. Alla dotazione dell'altare dell'Immacolata provvide la famiglia Adinolfi, che vi acquist\u00f2 patronato e sepoltura. I medesimi diritti li acquist\u00f2 la famiglia Armenante, oggi famiglia Guerritore.\nDopo l'incameramento dei beni del seminario, la chiesa di San Rocco fu governata da un rettore di nomina vescovile. Quando fu fondata la parrocchia di Sant'Adiutore, la chiesa di San Rocco ne divenne succursale.\nNel 1901 la congregazione di san Luigi chiese al vescovo di passare l'intitolazione dalla chiesa da san Vito a quella nuova di san Rocco. Ne ebbe facolt\u00e0 per tre anni, ma con alcune riserve.\nNel 1923 furono eseguiti lavori radicali alla sagrestia e al tetto.\nI fedeli del rione Ferrovia, che nutrivano profonda devozione a san Rocco e a santa Rita da Cascia, ivi parimenti venerata, elargirono grosse offerte.\nIn meno di un mese fu rifatto il pavimento e l'impianto elettrico; furono decorate le pareti con eleganza e sobriet\u00e0; furono rimessi a nuovo le suppellettili e tutti gli arredi sacri.\nDescrizione.\nL'edificio di culto \u00e8 posto in posizione centrale della parte storica della localit\u00e0 campana, e si presenta con la facciata eclettica che si sviluppa su due ordini; in quello inferiore il porticato chiuso da una cancellata precede i tre ingressi. La cancellata fu collocata nel 1865 per volont\u00e0 dell'amministrazione comunale vedendo che lo sviluppo urbanistico della citt\u00e0 stava bloccando l'ingresso della chiesa stessa. La parte superiore ha centrale, un quadrato in marmo con un rosone atto a illuminare l'aula interna e terminante con il tetto a capanna. Il fabbricato si collega a destra con una stradina secondaria, mentre la parte sinistra prosegue con il fabbricato contiguo.\nL'unica navata della chiesa non presenta ricche decorazioni se non nell'arco trionfale, nell'endonartece, nelle due arcate degli altari laterali, e nell'arco centinato della cantoria, in travertino alternato alla pietra grigia creando fasce bicromatiche.\nDurante la seconda guerra mondiale la chiesa fu colpita in pieno dalle bombe durante le terribili giornate del settembre 1943. Croll\u00f2 il tetto e l'interno perdette bellezza e decoro.\nDopo anni di attesa furono eseguiti i lavori di ripristino, in un sobrio stile romanico, e la chiesa \u00e8 tornata a imporsi all'ammirazione dei fedeli.\nIn fondo all'abside \u00e8 stata sistemata una suggestiva delicata riproduzione del Crocifisso di Cimabue, quello che \u00e8 conservato nel museo di Santa Croce in Firenze, opera realizzata dal pittore cavese Matteo Apicella."}
{"id": "5717561", "revid": "282094", "url": "https://it.wikipedia.org/wiki?curid=5717561", "title": "Paule Riversdale", "text": ""}
{"id": "5717566", "revid": "729019", "url": "https://it.wikipedia.org/wiki?curid=5717566", "title": "Strada europea E38", "text": "La E38 \u00e8 una strada europea che collega Hluchiv a \u0160ymkent. Come si evince dalla numerazione, si tratta di una strada intermedia con direzione ovest-est.\nPercorso.\nLa E38 \u00e8 definita con i seguenti capisaldi di itinerario: \"Hluchiv - Kursk - Vorone\u017e - Saratov - Oral - Aqt\u00f6be - Karabutak - Aralsk - Novokazalinsk - Qyzylorda - \u0160ymkent.\"."}
{"id": "5717590", "revid": "830939", "url": "https://it.wikipedia.org/wiki?curid=5717590", "title": "De tuenda sanitate praecepta", "text": ""}
{"id": "5717594", "revid": "287204", "url": "https://it.wikipedia.org/wiki?curid=5717594", "title": "Giovanni Battista Ragusa", "text": "Biografia.\nAllievo a Roma di Pietro Papaleo e Pietro Francese, fu chiamato alla corte di Torino da Vittorio Amedeo II di Savoia per eseguire commissioni a Palazzo Madama.\nArtista molto riconosciuto, lavor\u00f2 a Palermo nelle chiese di Santa Maria di Valverde, Santa Caterina d'Alessandria d'Egitto e San Francesco d'Assisi e nella cattedrale. Ultima opera eseguita dall'artista fu la statua di Santo Stanislao custodita nel noviziato dei gesuiti al Capo di San Stanislao Kostka, a Palermo.\n\u00c8 sepolto nella chiesa di Santa Maria della Pace dei cappuccini."}
{"id": "5717597", "revid": "767487", "url": "https://it.wikipedia.org/wiki?curid=5717597", "title": "Ri Jin-hyok", "text": ""}
{"id": "5717599", "revid": "1005847", "url": "https://it.wikipedia.org/wiki?curid=5717599", "title": "Joaquim Rafael Branco", "text": "\u00c8 stato Primo ministro di S\u00e3o Tom\u00e9 e Pr\u00edncipe dal giugno 2008 all'agosto 2010.\nDal 2000 al 2001 ha ricoperto la carica di Ministro degli affari esteri."}
{"id": "5717603", "revid": "832642", "url": "https://it.wikipedia.org/wiki?curid=5717603", "title": "Tom\u00e9 Vera Cruz", "text": "\u00c8 stato Primo ministro di S\u00e3o Tom\u00e9 e Pr\u00edncipe dall'aprile 2006 al febbraio 2008."}
{"id": "5717606", "revid": "767487", "url": "https://it.wikipedia.org/wiki?curid=5717606", "title": "Seven Mummies", "text": "Seven Mummies \u00e8 un film statunitense del 2006 diretto da Nick Quested.\nTrama.\nDurante il trasporto attraverso il deserto dell'Arizona in un furgone, sei prigionieri condannati scappano dopo un incidente d'auto. Il loro capo uccide la guardia di sicurezza e rapisce la bella Lacy (una guardia donna) cercando di raggiungere il confine con il Messico. Nella loro fuga, trovano un medaglione d'oro e poi raggiunto la casa di un vecchio Apache, gli chiedono la direzione per raggiungere il Messico. L'Apache dice loro che nella direzione opposta c'\u00e8 un tesoro nascosto e della maledizione che lo protegge; infatti i conquistadores spagnoli, nel XV secolo, scoprirono una miniera d'oro dopo aver assoggettato la popolazione indigena. Decidono di cercare l'oro e si imbattono in una vecchia citt\u00e0 fantasma, popolata da strani individui che presto si riveleranno essere vampiri e zombie. A capo di questi c'\u00e8 lo sceriffo locale Drake, incarnazione del male."}
{"id": "5717610", "revid": "767487", "url": "https://it.wikipedia.org/wiki?curid=5717610", "title": "Han Na-Lae", "text": ""}
{"id": "5717612", "revid": "767487", "url": "https://it.wikipedia.org/wiki?curid=5717612", "title": "An Il-bom", "text": ""}
{"id": "5717617", "revid": "729019", "url": "https://it.wikipedia.org/wiki?curid=5717617", "title": "Strada europea E42", "text": "La E42 \u00e8 una strada europea che collega Dunkerque ad Aschaffenburg. Come si evince dalla numerazione, si tratta di una strada intermedia con direzione ovest-est.\nPercorso.\nLa E42 \u00e8 definita con i seguenti capisaldi di itinerario: \"Dunkerque - Lilla - Mons - Charleroi - Namur - Liegi - Sankt Vith - Wittlich - Bingen am Rhein - Wiesbaden - Francoforte sul Meno - Aschaffenburg\"."}
{"id": "5717635", "revid": "767487", "url": "https://it.wikipedia.org/wiki?curid=5717635", "title": "Ri Hyon-song", "text": ""}
{"id": "5717645", "revid": "298229", "url": "https://it.wikipedia.org/wiki?curid=5717645", "title": "Hyung-Taik Lee", "text": ""}
{"id": "5717647", "revid": "1005847", "url": "https://it.wikipedia.org/wiki?curid=5717647", "title": "Maria do Carmo Silveira", "text": "\u00c8 stata Primo ministro di S\u00e3o Tom\u00e9 e Pr\u00edncipe dal giugno 2005 all'agosto 2006."}
{"id": "5717648", "revid": "1718925", "url": "https://it.wikipedia.org/wiki?curid=5717648", "title": "Xilomarimba", "text": "La xilomarimba o xilorimba \u00e8 uno strumento musicale a percussione appartenente alla famiglia degli idiofono che \u00e8 nato come fusione dello xilofono con la marimba.\nRispetto agli strumenti originali presenta il vantaggio di avere una maggior estensione: si va dalle 5 ottave (dal Do2 al Do7) fino a 5,3 (dal La1 al Do7). In pi\u00f9 il fatto di avere i risuonatori movibili, permette di poterlo utilizzare come marimba o come xilofono a seconda dell'occasione.\nLo strumento moderno \u00e8 costituito da una serie di tasti di legno, di differente lunghezza e larghezza (come nella marimba, mentre nello xilofono i tasti sono tutti di uguale dimensione), disposti secondo lo stesso ordine che ritroviamo nelle tastiere dei pianoforti (tasti neri, tasti bianchi). Nel registro basso i tasti sono lunghi e larghi. Man mano che ci si sposta verso il registro acuto i tasti diventano pi\u00f9 stretti e pi\u00f9 corti. Ad ogni tasto \u00e8 associata una canna di risonanza che amplifica il suono prodotto dalla percussione del suddetto tasto. I tasti vengono percossi da battenti o mazzuole (mallets in inglese) che possono essere di diversi materiali: legno o plastica, per ottenere suoni forti e cristallini, come quelli dello xilofono, oppure di gomma o rivestite in feltro o corda per suoni morbidi e vellutati, soprattutto nei registri pi\u00f9 bassi, come quelli della marimba.\nLa gamma dinamica \u00e8 molto ampia, potendo andare dal pianissimo al fortissimo. Rispetto allo xilofono, soprattutto nella tessitura alta, si ha un miglioramento del suono dovuto alla presenza dei tubi di risonanza.\nCompositori che hanno utilizzato la xilomarimba.\nGoffredo Petrassi nei suoi 6\u00ba e 7\u00ba concerto, ha utilizzato la xilomarimba, per diversi assolo con cambiamento di mazzuoli, che mettono in risalto le caratteristiche dello strumento In particolare, nel terzo movimento del 6\u00ba concerto \u00e8 presente \"Un assolo famoso, che si porta oggi come pezzo di bravura tecnica ai diplomi di percussione nei conservatori\" (Zosi).\nAnche Luigi Dallapiccola l'ha utilizzata in diverse composizioni."}
{"id": "5717649", "revid": "1005847", "url": "https://it.wikipedia.org/wiki?curid=5717649", "title": "Dami\u00e3o Vaz d'Almeida", "text": "\u00c8 stato Primo ministro di S\u00e3o Tom\u00e9 e Pr\u00edncipe dal settembre 2004 al giugno 2005.\nDall'aprile 1995 all'aprile 2002 \u00e8 stato Presidente del governatorato regionale di Pr\u00edncipe."}
{"id": "5717653", "revid": "410660", "url": "https://it.wikipedia.org/wiki?curid=5717653", "title": "Diet for a New America (film)", "text": "Diet for a New America \u00e8 un film documentario per la televisione del 1991, basato sull'omonimo libro del 1987 di John Robbins, che \u00e8 anche il narratore del film.\nIl documentario contiene interviste a medici nutrizionisti quali Michael Klaper, T. Colin Campbell e John A. McDougall, che consigliano per la salute di orientare le abitudini alimentari verso una dieta strettamente vegetariana, ovvero a base prettamente vegetale (vegana). Il film tratta inoltre, come il libro, i temi dei diritti degli animali \u2013 con particolare riferimento agli allevamenti \u2013 e dell'impatto ambientale dell'industria dei cibi animali, perorando cos\u00ec l'opzione vegetariana anche da un punto di vista etico-ambientale.\nLa rete televisiva KCET lo ha trasmesso per la prima volta il 16 settembre 1991. \u00c8 stato inoltre distribuito per il mercato home video (in VHS e successivamente in DVD) nella collana \"Lifeguides\" della KCET."}
{"id": "5717654", "revid": "122215747", "url": "https://it.wikipedia.org/wiki?curid=5717654", "title": "Incidente di Namamugi", "text": "L' fu un incidente diplomatico avvenuto il 14 settembre 1862 a Namamugi (vicino Kanagawa) in Giappone, che vide coinvolti un gruppo di quattro britannici e la scorta di Shimazu Hisamitsu, padre e reggente del daimy\u014d di Satsuma Shimazu Tadayoshi.\nEventi.\nL'incidente coinvolse un gruppo di quattro inglesi tra cui il mercante di Shanghai Charles Lennox Richardson, Woodthorpe Charles Clark e William Marshall (due mercanti residenti a Yokohama) e Margaret Watson Borradaile. Il gruppo stava percorrendo la strada T\u014dkaid\u014d per una gita al tempio Kawasaki Daishi. Il gruppo era partito dal porto di Yokohama alle 14.30 e tramite una nave aveva oltrepassato la baia e raggiunto Kanazawa, dove montarono sui cavalli per proseguire il viaggio.\nPassando per il villaggio di Namamugi incrociarono Shimazu Hisamitsu, padre e reggente del daimy\u014d di Satsuma Shimazu Tadayoshi, e il suo seguito di dignitari e funzionari. Quando gli inglesi arrivarono al cospetto del nobile samurai ignorarono gli inviti dei funzionari di scendere da cavallo e porgere rispetto, forti del fatto che in virt\u00f9 del trattato di amicizia e commercio anglo-giapponese godevano del diritto di extraterritorialit\u00e0 e non erano tenuti al rispetto della legge giapponese. Le guardie del corpo di Shimazu ritennero offensivo il loro comportamento ed aggredirono gli inglesi ferendoli seriamente; Clark e Marshall tuttavia riuscirono a dileguarsi mentre Richardson, gi\u00e0 moribondo, cadde dal cavallo e ricevette il colpo di grazia per ordine dello stesso Shimazu. La signora Borrodaile in quanto donna non fu toccata.\nQuando la notizia del fatto si diffuse lo zio di Richardson non si disse sorpreso dell'accaduto, mentre il diplomatico Frederick Wright-Bruce afferm\u00f2 che Richardson era sempre stato un avventuriero di carattere arrogante.\nConseguenze.\nL'incidente diffuse il panico tra tutti gli stranieri residenti in Giappone, e da pi\u00f9 parti i commercianti internazionali richiesero ai loro governi di agire drasticamente nei confronti dei giapponesi. Nel marzo 1863 l'imperatore K\u014dmei, noto per la sua xenofobia, aggrav\u00f2 la situazione proclamando un editto in cui invitava i giapponesi ad espellere tutti i \"barbari\" presenti sul territorio.\nI britannici si affrettarono a chiedere un risarcimento di 100.000 sterline al bakufu (il governo dello sh\u014dgun) e di 25.000 sterline ai feudatari Satsuma, la prima richiesta venne accolta prontamente ma la seconda no. Dopo diversi negoziati i britannici ricorsero alla forza e nell'agosto 1863 la Royal Navy guidata da Augustus Leopold Kuper bombard\u00f2 Kagoshima. Alla fine i Satsuma accettarono di pagare il risarcimento ma non di condannare e giustiziare i colpevoli, che rimasero impuniti. Addirittura uno di essi (Kuroda Kiyotaka) in seguito diventer\u00e0 un alto funzionario del governo imperiale.\nShimazu Hisamitsu successivamente fu promosso duca mentre Kuper ricevette l'Ordine del Bagno nel 1864.\nNella cultura di massa.\nIl romanzo \"Gai-Jin\" di James Clavell inizia proprio con l'incidente di Namamugi, che rappresenta il motore e punto di partenza di tutta la vicenda."}
{"id": "5717655", "revid": "767487", "url": "https://it.wikipedia.org/wiki?curid=5717655", "title": "Jong Kwang-sok", "text": ""}
{"id": "5717657", "revid": "1005847", "url": "https://it.wikipedia.org/wiki?curid=5717657", "title": "Maria das Neves", "text": "\u00c8 stata Primo ministro di S\u00e3o Tom\u00e9 e Pr\u00edncipe dall'ottobre 2002 al settembre 2004, eccezion fatta per alcuni giorni nel luglio 2003 in cui la sua carica \u00e8 stata deposta tramite un colpo di Stato.\n\u00c8 stata la prima donna a ricoprire il ruolo di capo del Governo nel Paese."}
{"id": "5717659", "revid": "539461", "url": "https://it.wikipedia.org/wiki?curid=5717659", "title": "Rigid-hulled inflatable boat", "text": ""}
{"id": "5717661", "revid": "123533216", "url": "https://it.wikipedia.org/wiki?curid=5717661", "title": "Giuseppe Giordano Apostoli", "text": "Biografia.\nFiglio di un magistrato si laurea in legge a ventuno anni e compie il praticantato della professione forense a Torino. Fin dal 1867 si dedica tuttavia alla carriera di funzionario nella pubblica amministrazione. Dopo un breve periodo come consigliere di prefettura a Bologna viene chiamato dal ministro dell'interno Carlo Cadorna quale suo segretario particolare (5 gennaio-10 settembre 1868) e membro del Gabinetto del Ministero dell'interno (1868-1876). Nello stesso periodo entra a far parte della Commissione reale per le riforme alla legge comunale e provinciale. Deputato dal 1880 al 1909, \u00e8 stato anche consigliere comunale e assessore al comune di Roma. \nMassone, \u00e8 affiliato a una loggia sarda appartenente al Grande Oriente d'Italia, probabilmente la loggia di Cagliari \"Sigismondo Arquer\"."}
{"id": "5717664", "revid": "122832359", "url": "https://it.wikipedia.org/wiki?curid=5717664", "title": "Evaristo Carvalho", "text": "\u00c8 stato Primo ministro di S\u00e3o Tom\u00e9 e Pr\u00edncipe dal luglio all'ottobre 1994 e nuovamente dal settembre 2001 al marzo 2002.\nIl 3 settembre 2021, il mandato di Everisto Carvalho, scade il 5 settembre 2021. Sa\u00f4 Tom\u00e9 et Principe non ha ancora eletto il suo successore e il secondo turno delle elezioni presidenziali si svolger\u00e0 solo il 5 settembre. Una situazione senza precedenti, a causa di una disputa sulla validit\u00e0 dei risultati del primo turno che ha causato il rinvio per due volte dell'organizzazione del secondo turno. Il Parlamento ha quindi votato per estendere il mandato di Everisto Carvalho."}
{"id": "5717668", "revid": "1714743", "url": "https://it.wikipedia.org/wiki?curid=5717668", "title": "Simone VI di Lippe", "text": "Biografia.\nSimone VI era figlio del conte Bernardo VIII di Lippe (1527 - 1563) e della moglie Caterina (1524 - 1583), figlia del conte Filippo III di Waldeck-Eisenberg e di Anna di Cleves. Dal momento che alla morte del padre Simone era ancora minorenne, lo zio Ermanno Simone di Pyrmont assunse la reggenza fino al 1579.\nSimone era una persona intelligente e perspicace, seguace degli ideali rinascimentali. Egli intratteneva corrispondenza con molti scienziati dell'epoca, tra cui Tycho Brahe e Joost B\u00fcrgi. Fu consigliere e ciambellano dell'imperatore Rodolfo II, per il quale egli comp\u00ec varie missioni diplomatiche, in particolare come mediatore nelle questioni ereditarie tra principi dell'impero. Egli fu inoltre mediatore ed agente nel commercio di dipinti fiamminghi.\nIl castello di Brake era stato dato in pegno a Christoph von Donop tra il 1562 e il 1570; successivamente, nel periodo 1584 - 1589, Simone lo fece ampliare nello stile del rinascimento del Weser e lo utilizz\u00f2 come propria residenza fino alla morte. Nel 1599 Simone pat\u00ec una grande sconfitta da parte degli spagnoli nell'assedio di Rees. Dal 1600 egli si avvalse della collaborazione dell'architetto militare olandese Johan van Rijswijk.\nSotto Simone VI, la contea di Lippe si convert\u00ec al calvinismo nel 1605; utilizzando il suo privilegio di monarca del \"cuius regio, eius religio\" egli promosse la conversione della Chiesa di Lippe al calvinismo. Questo port\u00f2 ad una disputa con molti dei suoi sottoposti, in particolare con la Libera e Anseatica Citt\u00e0 di Lemgo, che era luterana sin dal 1522. Lemgo resistette all'applicazione del decreto di conversione e ci\u00f2 sfoci\u00f2 nella cosiddetta rivolta di Lemgo; la controversia fu risolta nel 1617 con la pace di R\u00f6hrentrup, che garant\u00ec a Lemgo il diritto di determinare indipendente la propria fede religiosa. La minoranza luterana si un\u00ec infine alla chiesa riformata di Lippe solamente nel 1882.\nSimone possedeva una biblioteca molto fornita, che fungeva sia da libreria di corte che da collezione di un politico e diplomatico professionista. Conservava lavori di teologia e di storia, cos\u00ec come opere di letteratura filosofica e giurisprudenziale. Divenne in seguito il nucleo originario della \"Biblioteca Statale di Lippe\" a Detmold, dove viene ancora conservata la collezione di Simone VI.\nSimone VI di Lippe mor\u00ec nel 1613; gli succedette il maggiore dei figli sopravvissuti, Simone VII, che port\u00f2 la sede di governo nuovamente a Detmold. Il figlio minore, Filippo I, in seguito fond\u00f2 la linea di Schaumburg-Lippe con sede a B\u00fcckeburg, mentre Ottone\ndivenne conte di Lippe-Brake.\nMatrimonio e discendenza.\nNel 1578 Simone VI spos\u00f2 la contessa Armgard di Rietberg (m. 13 luglio 1584), ma il matrimonio non produsse eredi.\nNel 1585 egli spos\u00f2 Elisabetta, figlia del conte Ottone IV di Schaumburg e Holstein-Pinneberg. Ebbero i seguenti figli:"}
{"id": "5717669", "revid": "1005847", "url": "https://it.wikipedia.org/wiki?curid=5717669", "title": "Guilherme Posser da Costa", "text": "\u00c8 stato Primo ministro di S\u00e3o Tom\u00e9 e Pr\u00edncipe dal gennaio 1999 al settembre 2001.\nHa ricoperto per tre periodi la carica di Ministro degli affari esteri: dal 1987 al 1988, dal 1990 al 1991 e dal 1994 al 1996."}
{"id": "5717672", "revid": "110157", "url": "https://it.wikipedia.org/wiki?curid=5717672", "title": "Cantone di Le Sancy", "text": "Il Cantone di Le Sancy \u00e8 una divisione amministrativa dell'Arrondissement di Clermont-Ferrand e dell'Arrondissement di Issoire.\n\u00c8 stato costituito a seguito della riforma approvata con decreto del 21 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i seguenti 44 comuni:"}
{"id": "5717673", "revid": "716642", "url": "https://it.wikipedia.org/wiki?curid=5717673", "title": "Ri Hyong-jin", "text": "Carriera.\nClub.\nCon il ha segnato 5 reti in 19 presenze in Coppa dell'AFC.\nNazionale.\nHa partecipato ai Mondiali Under-20 del 2011. Tra il 2013 ed il 2019 ha segnato 3 reti in 5 presenze in nazionale maggiore."}
{"id": "5717677", "revid": "399", "url": "https://it.wikipedia.org/wiki?curid=5717677", "title": "Pieve di San Pancrazio Martire (Parma)", "text": "La pieve di San Pancrazio Martire \u00e8 un luogo di culto cattolico dalle forme romaniche e neoclassiche situato in via Don Tito Pioli 7 a San Pancrazio Parmense, frazione alle porte di Parma lungo la via Emilia, in provincia e diocesi di Parma; appartiene al gruppo delle pievi parmensi.\nStoria.\nL'originario luogo di culto fu edificato in epoca altomedievale sui resti di una preesistente basilica romana.\nCollocata sull'antico tracciato della via Francigena, la pieve, appartenente al Capitolo della Cattedrale di Parma, fu menzionata per la prima volta nel 1002 in un atto relativo a un'adunanza voluta dal vescovo di Parma Sigefredo II.\nLa chiesa fu completamente riedificata alla fine dell'XI secolo, su un impianto a tre navate terminanti in altrettante absidi.\nNel 1117 un violento terremoto danneggi\u00f2 l'edificio, che fu successivamente abbassato interamente.\nNel 1141 la pieve fu citata in una bolla del papa Innocenzo II tra i beni appartenenti al Capitolo della Cattedrale di Parma.\nNei secoli successivi la struttura cadde in stato di degrado, per poi essere sottoposta verso la fine del XVI secolo a una completa ristrutturazione, che ne mascher\u00f2 i caratteri romanici; nell'occasione furono realizzate le volte a vela in sostituzione delle capriate lignee; inoltre, furono ricostruiti i fianchi, fu modificata la navata centrale e furono trasformate le absidiole laterali nelle sagrestie.\nNel XVII secolo l'abside della navata centrale fu sopraelevata e le due finestre laterali furono tamponate; inoltre, alla fine del secolo furono demolite la facciata e la prima campata e fu costruito il nuovo prospetto neoclassico.\nNegli ultimi anni del XVIII secolo fu edificato il campanile sull'antica abside sinistra.\nTra il 1935 e il 1955 fu avviata un'importante opera di restauro degli interni, volta a riportare parzialmente in luce l'aspetto romanico della chiesa; per questo furono riscoperti gli archi e le antiche colonne medievali.\nDescrizione.\nLa pieve si sviluppa su una pianta a tre navate, con ingresso a ovest e presbiterio absidato a est; il campanile si innalza in corrispondenza dell'absidiola della navata sinistra.\nLa simmetrica facciata a salienti, interamente intonacata, \u00e8 caratterizzata dalla presenza di due lesene doriche alle estremit\u00e0; al centro \u00e8 collocato l'ampio portale d'ingresso principale, delimitato da una cornice e sormontato da un frontone triangolare; ai lati si aprono i due portali d'accesso secondari, incorniciati; in sommit\u00e0 si trova nel mezzo un finestrone ad arco ribassato, delimitato da una larga cornice; a coronamento si staglia al centro un ampio frontone triangolare con cornice modanata in aggetto sormontato nel mezzo da una croce, mentre ai lati si trovano due piccoli attici.\nI fianchi sono illuminati da finestre rettangolari in sommit\u00e0. Al termine del lato sinistro si erge su quattro ordini il campanile settecentesco in laterizio, decorato con specchiature; la cella campanaria si affaccia sulle quattro fronti attraverso ampie aperture ad arco a tutto sesto; in sommit\u00e0, sopra al cornicione perimetrale in aggetto si eleva una lanterna a pianta ottagonale, illuminata su ogni lato da monofore ad arco a tutto sesto; a coronamento si eleva una piccola cupola poligonale in rame.\nSul retro l'abside in mattoni della navata centrale, risalente al XII secolo, \u00e8 scandita da una serie di lesene; a coronamento in origine si trovava una fascia ad archetti intrecciati, eliminata in occasione della sua sopraelevazione seicentesca.\nAll'interno la navata centrale, coperta da una volta a vela intonacata, \u00e8 suddivisa dalle laterali attraverso una serie arcate a tutto sesto del XII secolo, rette da colonne in laterizio con capitelli a cubo scantonato, innalzate con mattoni dell'epoca, alternate a colonne in pietra con capitelli corinzi, realizzate recuperando materiali di epoca romana.\nIl presbiterio, lievemente sopraelevato, accoglie l'altare maggiore in pietra del 1970, collocato su un basamento scolpito con la raffigurazione dell'\"Agnello vittorioso\"; al centro dell'abside intonacata si staglia una monofora strombata ad arco a tutto sesto, decorata con affreschi raffiguranti \"Abele\", \"San Pancrazio\", la \"Madonna col Bambino\" e il \"Monogramma di Cristo\", databili al XIV o al XV secolo; l'ambiente accoglie inoltre due quadri a olio donati nel 1839 dalla duchessa di Parma Maria Luigia, rappresentanti l\"'Ecce Homo\" di Giovanni Ricc\u00f2 e la \"Sacra Famiglia con san Giovanni Battista\" di Gaetano Signorini.\nLa cappella al termine della navata destra, dedicata ai santi Cristoforo e Carlo, accoglie l'altare maggiore pre-conciliare col tabernacolo, sormontato dalla pala settecentesca raffigurante \"San Cristoforo e san Carlo\".\nL'opposta cappella di sinistra, intitolata alla Madonna del Rosario, ospita l'antico altare maggiore settecentesco in legno intagliato e dorato.\nLa chiesa accoglie altre opere di pregio, tra cui i dipinti raffiguranti la \"Sacra Famiglia\" e la \"Madonna con san Pancrazio\", entrambi del XVII secolo, e il \"Riposo durante la fuga in Egitto\", del XIX secolo; il fonte battesimale scolpito in arenaria di Cassio, collocato nella navata sinistra, risale al 1940."}
{"id": "5717679", "revid": "918475", "url": "https://it.wikipedia.org/wiki?curid=5717679", "title": "Marco Vannini (filosofo)", "text": "Biografia.\nDopo gli studi al Liceo-Ginnasio Michelangiolo di Firenze, si \u00e8 laureato nel 1969 in Filosofia Teoretica presso l'Universit\u00e0 di Firenze, discutendo una tesi sul Wittgenstein metafisico e mistico.\nNel biennio 1975-1977 ha vissuto nel Convento agostiniano di Santo Spirito a Firenze, ospite del priore p. \"Gino Ciolini\". Ha frequentato lo Studio Teologico Fiorentino, ove ha conseguito il grado di Baccalaureato in Teologia nel 1980.\nHa sposato nel 1993 Sabina Moser, filosofa, studiosa di \"Simone Weil\", ed ha due figli, Ilaria e Andrea.\nHa compiuto viaggi e soggiorni di studio in Europa e in altri continenti, a contatto con culture e religioni non cristiane: Israele, Egitto, Giordania, Turchia, India, Sri Lanka, Indonesia, Cina, Tibet. \nHa insegnato Filosofia e Storia nei Licei; per un triennio Storia della Filosofia Antica nella Universit\u00e0 di Firenze e, nel 1998, Storia della Mistica all'Istituto di Scienze Religiose di Trento.\nHa tenuto seminari e conferenze in Universit\u00e0 ed Accademie italiane e straniere: Genova, Trento, Ancona, Perugia, Urbino, Pavia, Pisa, Macerata, Napoli, Fermo, Parma, Arezzo, Chieti, Roma, Avila, Strasburgo, Berlino.\nPensiero.\nVannini, considerato il maggior studioso di mistica o anche il pi\u00f9 importante studioso italiano di Meister Eckhart e della mistica cristiana, ha curato l'edizione italiana di tutte le opere, latine e tedesche, di \"Meister Eckhart\", nonch\u00e9 quelle di altri autori spirituali, come \"Agostino\", \"Jean Gerson\", \"Fran\u00e7ois de F\u00e9nelon\", \"Margherita Porete\" (con Romana Guarnieri e Giovanna Fozzer), \"Giovanni Taulero\", \"Anonimo Francofortese\", \"Martin Lutero\", \"Angelus Silesius\" (con Giovanna Fozzer), \"Daniel von Czepko\" (con Giovanna Fozzer), \"Sebastian Franck\", \"Valentin Weigel\", ecc.\nMarco Vannini, lungo un percorso ormai di quasi mezzo secolo, \u00e8 stato:\nVannini legge il fenomeno mistico in maniera innovativa ma, soprattutto, pone lo stesso a fondamento di ogni forma ed esperienza religiosa. Tale presupposto impone come \u2013 fuori da un'esperienza diretta di questo tipo \u2013 sia pressoch\u00e9 impossibile cogliere il senso, le modalit\u00e0 e le finalit\u00e0 delle varie dottrine e pratiche religiose.\nPer Vannini la mistica \u00e8 un sapere spirituale, inoggettivabile ma, soprattutto, un sapere che \u00e8 un essere: \u00e8 l'identit\u00e0 mistica il vero e proprio criterio per discernere il vero dal falso. Tale ermeneutica costituisce una propedeutica all'inverarsi in senso mistico della religione cristiana.\nIl pensiero di Vannini si basa quindi su una esperienza spirituale, unitiva e teomorfica. Centrali appaiono pertanto concetti appartenenti alla sfera semantica della divinizzazione, dell\u2019\"homoiosis theo\", quali vuoto, fondo dell'anima, generazione del \"Logos\", complementarit\u00e0 tra distacco ed amore. \nTale esperienza risulta comprensibile solo quando si \u00e8 fatto il vuoto nell'anima attraverso il distacco, diventando in tal modo recettivi alla luce proveniente dall'alto, tali da rendere il soggetto esso stesso luce eterna: al vuoto in cui si perviene nel distacco corrisponde una pienezza, una traboccante ricchezza ed energia, una gioia sconfinata ed inesauribile. \nIl rapporto tra Dio e uomo non \u00e8 quindi statico, di mutua esclusione, ma dialettico, di reciproca compenetrazione: la \u201csalvezza\u201d viene letta nei parametri teologici di una escatologia realizzata nel presente, come immanente esperienza dello spirito. \nEssenziale diventa perci\u00f2 il recupero della antropologia classica \u2013 corpo, anima, spirito \u2013 ove l'uomo \u00e8 un corpo, piccola parte dell'universo; una psiche, fluttuazione infinita di pensieri, sentimenti, volizioni, soggetta al determinismo del tempo, dello spazio, delle circostanze; ma soprattutto uno spirito universale, eterno, libero, uno nell'Uno.\nL'attualit\u00e0 e l'originalit\u00e0 della posizione di Vannini ha suscitato e continua a suscitare un acceso dibattito in seno al panorama culturale italiano, filosofico e teologico: nei confronti dell'autore vari infatti sono stati i commenti, le recensioni, i contributi e gli interventi critici da parte di personalit\u00e0 quali (in ordine alfabetico) Gianni Baget Bozzo, Massimo Baldini, Enzo Bianchi, Massimo Cacciari, Roberta De Monticelli, Roberto Esposito, Bruno Forte, Sergio Givone, Vito Mancuso, Armando Matteo, Giandomenico Mucci S.I., Gianfranco Ravasi, Giovanni Reale, Lucetta Scaraffia, Armando Torno, Gianni Vattimo, Franco Volpi.\nLa particolare rilevanza dell'opera di Vannini pu\u00f2 trasparire anche, ad esempio, dalle seguenti affermazioni in merito - citate in ordine sparso - di alcuni dei suddetti illustri pensatori:\nAl pensiero di Vannini \u00e8 stato dedicato il volume di Roberto Schiavolin, \"Mistica e filosofia nel pensiero di Marco Vannini\"."}
{"id": "5717684", "revid": "1005847", "url": "https://it.wikipedia.org/wiki?curid=5717684", "title": "Carlos Gra\u00e7a", "text": "\u00c8 stato Primo ministro di S\u00e3o Tom\u00e9 e Pr\u00edncipe dall'ottobre 1994 al dicembre 1995, eccezion fatta per alcuni giorni nell'agosto 1995 in cui la carica \u00e8 stata vacante a causa di un colpo di Stato.\nDal 1988 al 1990 ha ricoperto la carica di Ministro degli esteri."}
{"id": "5717704", "revid": "729019", "url": "https://it.wikipedia.org/wiki?curid=5717704", "title": "Nazionale Under-19 di football americano della Nuova Zelanda", "text": "La nazionale di football americano Under-19 della Nuova Zelanda \u00e8 la selezione maschile di football americano della NZAFF, che rappresenta la Nuova Zelanda nelle varie competizioni ufficiali o amichevoli riservate a squadre nazionali Under-19.\nConfronti con le altre nazionali.\nQuesti sono i saldi della Nuova Zelanda nei confronti delle nazionali incontrate."}
{"id": "5717707", "revid": "1000891", "url": "https://it.wikipedia.org/wiki?curid=5717707", "title": "2oolander", "text": ""}
{"id": "5717708", "revid": "767487", "url": "https://it.wikipedia.org/wiki?curid=5717708", "title": "Ju Jong-chol", "text": ""}
{"id": "5717711", "revid": "449371", "url": "https://it.wikipedia.org/wiki?curid=5717711", "title": "Roberlandy Sim\u00f3n", "text": ""}
{"id": "5717713", "revid": "767487", "url": "https://it.wikipedia.org/wiki?curid=5717713", "title": "Kings (film 2007)", "text": "Kings \u00e8 un film del 2007 diretto da Tom Collins."}
{"id": "5717715", "revid": "110157", "url": "https://it.wikipedia.org/wiki?curid=5717715", "title": "Martin Leiner", "text": "\u00c8 professore di Teologia sistematica ed Etica presso l'Universit\u00e0 di Jena (FSU) e presiede, fin dalla sua fondazione nel 2013, lo Jena Center for Reconciliation Studies (JCRS).\nBiografia.\nDopo aver svolto i propri studi in filosofia e teologia evangelica all'Universit\u00e0 di T\u00fcbingen, Leiner ha svolto il proprio dottorato di ricerca presso la facolt\u00e0 di teologia dell'Universit\u00e0 di Heidelberg (1994) con una tesi dal titolo \u201ePsychologie und Exegese. Grundfragen einer textpsychologischen Interpretation des Neuen Testaments\u201c (Psicologia ed esegesi. Questioni fondamentali per una interpretazione psicologica-testuale del Nuovo Testamento). Questo lavoro, svolto sotto la guida del professor Gerd Thei\u00dfen, sviluppa un modello interdisciplinare che lega scienza neotestamentaria d'orientamento storico, teoria letteraria, e psicologia empirica contemporanea. Nel 1998 Leiner ha completato la propria abilitazione presso la Johannes-Gutenberg-Universit\u00e4t Mainz con lo studio \u201eGottes Gegenwart. Die dialogische Philosophie Martin Bubers und der Ansatz der theologischen Rezeption bei Friedrich Gogarten und Emil Brunner\u201c (La presenza di Dio. La filosofia dialogica di Martin Buber e la sua ricezione teologica in Friedrich Gogarten ed in Emil Brunner).\nLeiner \u00e8 stato dunque ricercatore e quindi professore di Teologia sistematica ed Ermeneutica alla Universit\u00e0 di Neuch\u00e2tel (1998-2002). Nel 2002 \u00e8 diventato professore di Teologia sistematica ed Etica all'Universit\u00e0 di Jena. Qui \u00e8 stato prodecano della facolt\u00e0 di teologia dal 2004 al 2006, e quindi decano tra il 2008 ed il 2010. Tra il 2000 ed il 2002 \u00e8 stato presidente dell'Institute Romand de Syst\u00e9matique et d\u00b4\u00c9thique (IRSE) di Ginevra, mentre \u00e8 membro, a partire dal 2003, del consiglio direttivo dell'Ethikzentrum dell'Universit\u00e0 di Jena.\nLinee di ricerca.\nDurante il suo percorso accademico Martin Leiner si \u00e8 specializzato in storia dell'etica, etica dei media, e studi sulla riconciliazione.\nDal 2013 Leiner \u00e8 direttore dello Jena Center for Reconciliation Studies (JCRS), afferente alla facolt\u00e0 teologica della FSU Jena. Nei propri studi sulla riconciliazione, questo centro di ricerca discute i fondamenti teoretici, elabora prospettive transdisciplinari e comparative sulla riconciliazione, ed intende non meno tracciare vie pratiche, applicabili a contesti di crisi. Dal 2009 ha preso avvio la serie di Summer Schools internazionali \"Societies in Transition. Between Conflict and Reconciliation\" da lui coordinate, e organizzate attraverso lo staff dello JCRS.\nRisonanza mondiale ha ottenuto il progetto della DFG \"Hearts of Flesh not Stone\" , diretto da Leiner medesimo. In questo contesto, un gruppo di studenti universitari palestinesi guidato dal professor Mohammed Dajani, ha visitato il lager di Auschwitz. Contemporaneamente ha avuto luogo un viaggio di studenti israeliani nei luoghi della sofferenza del popolo palestinese, legati alla Nakba.\nLeiner ha sviluppato nei suoi studi sulla riconciliazione la cosiddetta \"H\u00f6lderlin-Perspektive\", prendendo le mosse da una dichiarazione del romanzo \"Hyperion\", \"Vers\u00f6hnung ist mitten im Streit\" (la riconciliazione \u00e8 al centro del conflitto). La H\u00f6lderlin-Perspektive afferma come la riconciliazione non possa prendere avvio dopo la fine del conflitto, bens\u00ec debba incominciare durante il medesimo, e che si debba quindi imporre contro gli aspetti violenti del conflitto stesso. I conflitti andrebbero considerati, pertanto, come parti integranti della vita, che non devono essere eliminati, ma debbono invece trovare il loro posto all'interno di una feconda coesistenza retta da una migliore giustizia.\nLeiner \u00e8 infine curatore della serie di volumi \"Research in Peace and Reconciliation\" (RIPAR), in cui gli studi sulla riconciliazione si applicano a \"case studies\" di situazioni conflittuali concrete. A partire dal 2009, la serie esce regolarmente presso l'editore Vandenhoeck und Ruprecht."}
{"id": "5717718", "revid": "767487", "url": "https://it.wikipedia.org/wiki?curid=5717718", "title": "As If I Am Not There", "text": "As If I Am Not There \u00e8 un film del 2010 diretto da Juanita Wilson.\nDistribuzione.\nIl film, che fu distribuito in Bosnia Erzegovina il 26 luglio 2010, \u00e8 stato presentato a numerosi festival internazionali: il 7 gennaio 2011, al Palm Springs Internation Film Festival; il 1 aprile 2011 in Francia al Festival du Film de Femmes de Cr\u00e9teil e, in contemporanea, negli Stati Uniti, al Phoenix Film Festival; nel maggio seguente, venne proiettato al Newport Beach International Film Festival; il 14 ottobre 201, al LA Femme International Film Festival."}
{"id": "5717721", "revid": "1494169", "url": "https://it.wikipedia.org/wiki?curid=5717721", "title": "Diet for a New America", "text": ""}
{"id": "5717724", "revid": "6923", "url": "https://it.wikipedia.org/wiki?curid=5717724", "title": "Fortezza di Mimoyecques", "text": "La fortezza di Mimoyecques \u00e8 il nome di un complesso militare sotterraneo della seconda guerra mondiale costruito dalle forze della Germania nazista tra il 1943 e il 1944. Era destinato ad ospitare una batteria di cannoni V-3 rivolti verso Londra, a 165 chilometri di distanza. Originariamente il suo nome in codice era \"Wiese\" (\"prato\") o \"Bauvorhaben 711\" (\"Costruzione Progetto 711\"), si trova nel comune di Landrethun-le-Nord nella regione del Pas-de-Calais del nord della Francia, nei pressi della frazione di Mimoyecques circa 20 chilometri da Boulogne-sur-Mer. Fu costruito da una forza lavoro in gran parte tedesca formata principalmente da ingegneri e minatori.\nIl complesso \u00e8 costituito da una rete di gallerie scavate sotto una collina di creta, legata a cinque alberi inclinati in cui sarebbero stati installati 25 cannoni V3, tutti mirati su Londra. Le armi sarebbero state in grado di sparare dieci proiettili esplosivi al minuto - ovvero 600 ogni ora - sulla capitale britannica, che Winston Churchill comment\u00f2 in seguito avrebbe costituito \"l'attacco pi\u00f9 devastante di tutti\". Gli alleati non sapevano nulla della V3, ma identificarono il sito come una possibile base di lancio per i missili balistici V2, sulla base di fotografie di ricognizione e di intelligence frammentaria da fonti francesi.\nMimoyecques \u00e8 stato preso di mira da un intensivo bombardamento da parte delle forze aeree Alleate dalla fine del 1943 in poi. I lavori di costruzione sono stati fortemente ostacolati, costringendo i tedeschi ad abbandonare il lavoro su di una parte del complesso. Il resto \u00e8 stato in parte distrutto il 6 luglio 1944 dallo Squadrone 617 della RAF, che ha usato le bombe penetranti \"Tallboy\" da 5.400 chilogrammi per far collassare gallerie e pozzi, seppellendo centinaia di lavoratori sottoterra. I tedeschi fermarono i lavori di costruzione presso Mimoyecques dato che gli Alleati avanzavano lungo la costa a seguito dello sbarco in Normandia. Il 5 settembre 1944 fu la 3\u00aa divisione di fanteria canadese a occupare il complesso senza trovare alcuna resistenza, dato che i tedeschi si erano ritirati dalla zona pochi giorni prima.\nIl complesso \u00e8 stato in parte demolito subito dopo la guerra su ordine diretto di Churchill (e con grande fastidio dei francesi, che non erano stati consultati), dato che era ancora visto come una minaccia per il Regno Unito. \u00c8 stato in seguito riaperto dai proprietari privati, in primo luogo nel 1969 per servire come una fungaia e, successivamente, come museo nel 1984. Un'organizzazione di conservazione della natura ha acquisito la fortezza di Mimoyecques nel 2010 e \"La Coupole\", un'ex base missilistica di V2, diventa un museo vicino a Saint-Omer, assumendone la gestione. Essa continua ad essere aperta al pubblico come museo.\nContesto.\nNel maggio 1943 Albert Speer, ministro del Terzo Reich agli armamenti e alla produzione bellica, inform\u00f2 Adolf Hitler del lavoro che veniva svolto per produrre una supercannone capace di sparare centinaia di proiettili all'ora su lunghe distanze. Il cannone di nuova concezione, nome in codice il \"Hochdruckpumpe\" (\"pompa ad alta pressione\", HDP in breve) e poi designato come il V3, \u00e8 stato uno delle \"Vergeltungswaffen\" (\"armi di rappresaglia\") - sviluppate dalla Germania nazista nelle fasi successive del guerra per attaccare bersagli Alleati. Cannoni a lungo raggio non erano una novit\u00e0, come ad esempio il \"Parisgesch\u00fctz\" (il cannone di Parigi utilizzato durante la prima guerra mondiale), ma le detonazioni ad alta pressione utilizzati per sparare proiettili da precedenti tali armi lo erano.\nNel 1942, August Coenders, ispirato precedenti disegni di cannoni a camere multiple, sugger\u00ec che una graduale accelerazione del proiettile da una serie di piccole cariche distribuite sulla lunghezza della canna potrebbe essere la soluzione al problema della progettazione dei cannoni a raggio molto lungo. Coenders propose l'uso di cariche attivate elettricamente per eliminare il problema dell'accensione prematura delle cariche controllate incontrate dai precedenti cannoni a camere multiple. L'HDP avrebbe avuto una canna liscia lunga oltre 100 metri, lungo il quale un involucro alettato 97 chilogrammi (noto come \"Sprenggranate 4481\") sarebbe stato accelerato da numerose piccole detonazioni a bassa pressione da cariche diramate lungo canna, ciascuna sparata elettricamente in sequenza. Ogni canna \u00e8 di 15\u00a0cm di diametro.\nIl cannone era ancora nelle sue fasi di prototipo, ma Hitler era un sostenitore entusiasta dell'idea e ordin\u00f2 il massimo sostegno dato al suo sviluppo e alla sua distribuzione. Nel mese di agosto 1943 approv\u00f2 la costruzione di una batteria di cannoni HDP in Francia per completare i piani delle V1 e dei missili V2 contro Londra e il sud-est dell'Inghilterra.\nPer raggiungere l'Inghilterra, la lunghezza necessaria delle canne delle armi era pari a 127 metri, in modo da non dover essere spostata; avrebbe dovuto essere posato in un sito fisso. Uno studio effettuato all'inizio del 1943 aveva dimostrato che la posizione ottimale per la sua implementazione sarebbe stato all'interno di una collina con un nucleo di roccia in cui derive inclinate potrebbero essere incanalare i per sostenere le canne.\nIl sito \u00e8 stato identificato da un esperto di fortificazione, il maggiore Bock del Festungs-Pionier-Stab 27 della Quindicesima Armata LVII Corpo con sede nella zona Dieppe. Una collina calcarea nei pressi della frazione di Mimoyecques, 158 metri di altezza e 165\u00a0km da Londra, \u00e8 stata scelta per ospitare il cannone. Era stato scelto con cura; la collina in cui l'impianto \u00e8 stato costruito \u00e8 di calce soprattutto con pochissima copertura di terriccio, e lo strato di calce si estende diverse centinaia di metri sotto la superficie, fornendo un livello di roccia profondo ma facilmente scavabile. La calce \u00e8 facile da scavare e abbastanza forte per scavare tunnel senza l'utilizzo di supporti in legno. Sebbene i collegamenti ferroviari per il sito fossero poveri, solo un paio di chilometri sono stati realizzati a ovest della linea ferroviaria principale tra Calais e Boulogne-sur-Mer. La zona era gi\u00e0 pesantemente militarizzata; come pure le fortificazioni del Vallo Atlantico sulle scogliere di Cap Gris Nez a nord-ovest, c'era una base di cottura per almeno un cannone ferroviario Krupp K5, circa 5 chilometri a sud nelle cave di Hidrequent-Rinxent.\nProgettazione e costruzione.\nLa costruzione \u00e8 iniziata nel settembre del 1943 con la costruzione di linee ferroviarie per sostenere il lavoro, e lo scavo dei pozzi del cannone hanno avuto inizio nel mese di ottobre. La configurazione iniziale comprendeva due complessi paralleli a circa 1000 metri di distanza, ciascuna con cinque derive che dovevano contenere un gruppo di cinque tubi per il cannone HDP, per un totale di 25 cannoni. Il disegno a canna liscia del HDP consentirebbe un tasso molto pi\u00f9 elevato di quanto non fosse possibile fuoco con cannoni convenzionali. L'intera batteria sarebbe in grado di sparare fino a 10 colpi al minuto, in teoria capace di colpire Londra con 600 proiettili ogni ora. Entrambe le strutture dovevano essere servite da un tunnel sotterraneo di ferroviario a scartamento normale, collegato alla linea principale Calais-Boulogne, e le gallerie sotterranee di stoccaggio per le munizioni sono state scavate ad una profondit\u00e0 di circa 33 metri. Il sito occidentale fu abbandonato in fase iniziale dopo essere stato interrotto dai bombardamenti alleati, e solo il complesso orientale fu costruito.\nLe derive sono state angolate a 50 gradi, raggiungendo una profondit\u00e0 di 105 metri. A causa di alcuni problemi tecnici con il prototipo di cannone, la portata del progetto \u00e8 stata ridotta; le derive I e II sono state abbandonate al pi\u00f9 presto e solo le derive III, IV e V sono state portate in avanti. Arrivarono in superficie una lastra di cemento con una larghezza di 30\u00a0m e 5,5\u00a0m di spessore, in cui vi erano strette aperture per consentire ai proiettili di passare attraverso. Le aperture nel lastre erano protetti da altre lastre d'acciaio di grandi dimensioni, e gli ingressi del tunnel ferroviario sono stati ulteriormente protetti da porte corazzate d'acciaio. Ogni deriva era orientata su un cuscinetto di 299\u00b0, al grado pi\u00f9 vicino - una linea diretta sul ponte di Westminster. Nonostante l'elevazione e la direzione dei cannoni non potevano essere variati, sarebbe stato possibile modificare la distanza variando la quantit\u00e0 di propellente utilizzato in ogni scatto. Ci\u00f2 avrebbe portato gran parte della citt\u00e0 di Londra nel raggio d'azione.\nLa galleria ferroviaria correva in linea retta per una distanza di circa 630 metri. Lungo il lato ovest vi era una piattaforma di scarico che dava accesso a dieci gallerie trasversali (numerate 3-13 dai tedeschi), poste perpendicolarmente al tunnel principale ad intervalli di 24 metri. Ogni galleria \u00e8 stata dotata di un percorso ferroviario a scartamento di 600 millimetri. Sul lato est del tunnel sono state disposte camere destinate a essere utilizzate come magazzini, uffici e alloggi per la guarnigione. I treni sarebbero entrati nella struttura per scaricare materiale vario e il propellente per le armi.\nLe gallerie 6-10, il gruppo centrale, dava accesso ai cannoni, mentre le gallerie 3-5 e 11-13 sono state destinate ad essere utilizzate come gallerie di accesso e forse anche aree di stoccaggio. Erano tutte collegate dalla galleria No. 2, che correva parallela al tunnel ferroviario principale a una distanza di 100 metri. Le gallerie 6-10 sono state invece collegate da un secondo passaggio, designato galleria No. 1, parallelo al tunnel principale ad una distanza di 24,5 metri. Ulteriori lavorazioni esistevano a diverse profondit\u00e0: 62\u00a0m, 47\u00a0m e 30\u00a0m, ciascuna con finalit\u00e0 diverse associate con le derive e con i cannoni. A 62\u00a0m furono scavate per facilitare la rimozione delle scarti dalle le derive, mentre quelle a 47\u00a0m erano connesse al trattamento dei gas di scarico dai cannoni e quelle a 30\u00a0m davano accesso alle culatte dei cannoni. I livelli pi\u00f9 bassi di funzionamento sono stati accessibili attraverso vani ascensore e cabine minerarie sono state utilizzate durante la costruzione.\nI lavori di costruzione sono stati realizzati da pi\u00f9 di 5.000 lavoratori, ingegneri per lo pi\u00f9 tedeschi presi in prestito da diverse aziende tra cui Mannesmann, Gute Hoffnungsh\u00fctte, Krupp e Vereinigte Stahlwerke, con l'aggiunta di 430 minatori reclutati dalla Ruhr e prigionieri di guerra sovietici che sono stati utilizzati come schiavi. L'intensa campagna di bombardamenti degli Alleati ha causato ritardi, ma i lavori di costruzione continuavano comunque ad un ritmo elevato. I piani originali avevano previsto con la prima batteria di cinque cannoni pronta entro marzo 1944 e la serie completa di 25 cannoni al 1\u00ba ottobre 1944, ma queste scadenze non sono state rispettate.\nRitrovamento e distruzione.\nNel 1943 gli agenti francesi riferirono che i tedeschi stavano progettando di iniziare un'offensiva contro il Regno Unito, che comporterebbe l'uso delle armi segrete che assomigliano a mortai giganti affondati nel terreno e servite da collegamenti ferroviari. I primi segni di attivit\u00e0 anormale a Mimoyecques sono stati avvistati dagli analisti presso l'Unit\u00e0 Interpretazione Centrale degli Alleati nel settembre 1943, quando la ricognizione aerea ha rivelato che i tedeschi stavano costruendo cicli ferroviari che portano ai tunnel nei siti orientali e occidentali. Altri voli di ricognizione nell'ottobre 1943 hanno fotografato una grande attivit\u00e0 intorno alle gallerie. Un analista di nome Andr\u00e9 Kenny ha scoperto una serie di pozzi quando vide da una fotografia di ricognizione che un pagliaio che ne nascondere uno di loro si era disintegrato, magari attraverso gli effetti di una tempesta, rivelando l'ingresso, un verricello e la puleggia. Lo scopo del sito era chiaro, ma \u00e8 stato pensato per essere una sorta di rifugio per il lancio di razzi o bombe volanti. Un agente del MI6 ha riferito che \"una camera di cemento doveva essere costruito vicino ad una delle gallerie per l'installazione di un tubo, lungo 40 a 50 metri, che si \u00e8 riferito come un 'razzo lancio cannone'\". Gli alberi sono stati interpretati come \"buchi d'aria per permettere l'espansione dei gas rilasciati dall'esplosione della carica di lancio.\" Gli alleati erano a conoscenza del cannone HDP e quindi del vero scopo del sito Mimoyecques. L'intelligenza alleata credeva allora che il razzo V2 doveva essere lanciato da tubi o \"proiettori\", cos\u00ec si \u00e8 ipotizzato che i pozzi inclinati a Mimoyecques erano destinate ad alloggiare tali dispositivi.\nLa mancanza di informazioni su Mimoyecques fu frustrante per coloro che erano coinvolti nell'operazione Crossbow, lo sforzo alleato per contrastare le \"Vergeltungswaffen\". Il 21 marzo 1944 la \"Chiefs of Staff\" britannica ha discusso la scarsit\u00e0 di intelligenza, ma Reginald Victor Jones, uno dei membri del \"comitato Crossbow\", disse che le poche informazioni che fuoriuscivano erano dovute al fatto che la forza lavoro era prevalentemente tedesca. Il capo del Comitato, Duncan Sandys, preme per un maggiore impegno e propose che la \"Special Operations Executive\" avesse il compito di rapire un tecnico tedesco che poteva essere in seguito interrogato per estorcergli delle informazioni. Il suggerimento fu approvato, ma non fu mai messo in atto. Alla fine i capi di Stato Maggiore incaricarono il generale Dwight D. Eisenhower di cominciare gli attacchi intensivi sui cosiddetti siti \"crossbow\", tra cui Mimoyecques, che era allora ritienuto come un sito per il lancio delle V2.\nLe forze aeree alleate hanno lanciato diverse bombardamenti su Mimoyecques tra il novembre 1943 e il giugno 1944, ma hanno causato pochi danni. Il bombardamento ha comunque interrotto il progetto di costruzione e le incursioni iniziale del 5 e dell'8 novembre 1943 hanno causato un ritardo nei lavori di circa un mese. I tedeschi hanno poi deciso di abbandonare il sito occidentale, dove il lavoro era solamente alle fasi iniziali, e si concentrono sul sito orientale. Il 6 luglio 1944 la Royal Air Force ha cominciato a bombardare il sito con le bombe Tallboy. Una Tallboy ha colpito la lastra di cemento armato in cima deriva IV, facendola crollanre. Altre tre penetrarono il tunnel sottostante e hanno sostanzialmente danneggiato la struttura, causando molti crolli in diversi punti nelle gallerie. Circa 300 tedeschi e lavoratori forzati furono sepolti vivi dai crolli. Oltre a queste difficolt\u00e0 dei tedeschi, i principali problemi tecnici sono stati scoperti con i proiettili cannone HDP. Erano stati progettati per uscire dalle canne ad una velocit\u00e0 di circa 1500\u00a0m al secondo, ma i tedeschi hanno scoperto un errore di progettazione che i proietti iniziavano a rotolare in volo se la loro velocit\u00e0 era superiore a 1.000\u00a0m al secondo, facendoli cadere ben prima del bersaglio. Questo problema \u00e8 stato scoperto solo dopo che oltre 20.000 proiettili erano gi\u00e0 stati realizzati.\nDopo il raid devastante del 6 luglio, i tedeschi hanno effettuato una riunione ad alto livello sul futuro del sito su cui Hitler ordin\u00f2 importanti cambiamenti. Il 12 luglio 1944 Hitler ha firmato un ordine istruendo che solo cinque cannoni HDP dovevano essere installati in un'unica deriva. Gli altri due dovevano essere riutilizzati per alloggiare una coppia di pezzi di artiglieria Krupp K5, ricalibrandoli ad una canna liscia con un diametro di 310 millimetri, che doveva essere utilizzato un nuovo tipo di razzo. Un paio di missili Rheinbote furono installati agli ingressi del tunnel. Questi piani sono stati presto abbandonati dato che le forze di terra degli Alleati avanzavano verso Mimoyecques, e il 30 luglio i tecnici dell'Organizzazione Todt \u00e8 stato ordinato di porre fine i lavori di costruzione.\nGli alleati erano a conoscenza di questo e effettuarono ulteriori attacchi sul sito anche grazie all'progetto Aphrodite, un piano sperimentale dell'United States Army Air Forces, che coinvolgeva B-24 Liberator radiocomandati e imbottiti di esplosivo. Due di tali attacchi furono eseguiti ma non riuscirono; nel secondo attacco, il 12 agosto, il tenente Joseph P. Kennedy, Jr. - il fratello maggiore di futuro presidente degli Stati Uniti John F. Kennedy - rimase ucciso quando l'aereo drone esplose prematuramente. Entro la fine della campagna di bombardamenti, oltre 4.100 tonnellate di bombe sono state sganciate su Mimoyecques, pi\u00f9 che in qualsiasi altro sito delle Vergeltungswaffen.\nIl sito Mimoyecques non \u00e8 mai stato formalmente abbandonato, ma le forze tedesche lo hanno lasciato all'inizio di settembre 1944 dato che gli Alleati avanzavano a nord-est dalla Normandia verso il Pas-de-Calais. Fu conquistata il 5 settembre dalla 3\u00aa divisione di fanteria canadese.\nGli alleati non seppero mai con precisione che cosa si stesse producendo in questa fortezza. Alcuni pensavano ad un semplice bunker altri invece ad un mortaio in grado di sparare su Londra missili da 50-60 tonnellate. Essi lo capirono soltanto quando il generale Leeb lo visit\u00f2 durante una semplice ispezione dopo lo sbarco.\nSuccessive indagini e tentativi di demolizione.\nNel settembre del 1944, Duncan Sandys ha ordinato la costituzione di una missione tecnica Inter-Services sotto il colonnello Terence Sanders. A lui \u00e8 stato dato il compito di indagare sui siti delle Vergeltungswaffen a Mimoyecques, Siracourt, Watten, e La Coupole, noti collettivamente agli Alleati come i siti \"Heavy Crossbow\". Il rapporto di Sanders \u00e8 stato presentato al Gabinetto di Guerra il 19 marzo 1945.\nAnche in questa fase il vero scopo del sito non era chiaro. Egli sosteneva che era stato destinato a essere utilizzato per i \"proiettori elettromagnetiche\" (cannone ferroviario), sparando enormi bombe su Londra. L'indagine di Sanders ha portato alla luce il progetto V3 per la prima volta al governo britannico. Ha concluso che nonostante il sito era stato danneggiato esso \"potrebbe essere completato o adattato per un'azione offensiva contro questo paese in futuro, e la [sua] distruzione \u00e8 una questione di importanza.\" Sandys ha portato la questione all'attenzione di Churchill e gli consigli\u00f2: \"Dal momento che questa installazione rappresenta una potenziale minaccia a Londra, sarebbe saggio assicurarsi che sia demolito, mentre le nostre forze sono ancora in Francia.\" Churchill ha poi commentato che l'installazione V3 a Mimoyecques \"avrebbe potuto lanciare l'attacco pi\u00f9 devastante di tutti su Londra.\"\nLa scoperta del vero scopo del sito produsse alcune recriminazioni a Londra, dato che - a differenza dei progetti V1 e V2 - quello che riguardava la V3 non era stato scoperto dall'intelligenza alleata prima della fine della guerra. Lo scienziato britannico ed esperto di intelligence militare Reginald Victor Jones ha successivamente commentato che \"le tecniche che erano state usate contro la bomba volante e il razzo sembravano aver fallito contro HDP (V3), e doveva esserci una ragione. In fondo era che con i nostri sforzi limitati abbiamo dovuto concentrarsi sul problema pi\u00f9 urgente, e, quindi, sulla cattura di armi non tanto nella fase di ricerca (anche se a volte abbiamo raggiunto anche questo), ma in fase di sviluppo.\" Ha concluso, al momento, nell'aprile del 1945, che il fallimento dell'intelligence non aveva fatto molta differenza praticamente dato il fatto che i tedeschi avevano fallito lo sviluppo dell'HDP: \"c'era poco avvertimento, [ma] non c'era poco pericolo.\"\nIn seguito alla raccomandazione che il sito doveva essere distrutto, i Royal Engineers accatastarono dieci tonnellate di bombe da 230\u00a0kg e catturarono dell'esplosivo al plastico tedesco nei tunnel a Mimoyecques e quindi lo fecero esplodere il 9 maggio. Ci\u00f2 non riusc\u00ec a ottenere l'effetto desiderato, e il 14 maggio, altri 25 tonnellate di esplosivo sono state usate per abbattere gli ingressi nord e sud della galleria ferroviaria. Una successiva indagine da parte del British Bombing Research Mission ha concluso che le entrate erano state pesantemente bloccate e che sarebbe un compito di ingegneria molto lungo e difficile a ripristinarle. L'azione britannico \u00e8 stata presa senza informare prima il ministro francese Charles de Gaulle che infuriato considerava una violazione della sovranit\u00e0 nazionale francese.\nRiapertura come museo.\nDopo la guerra, il sito Mimoyecques giaceva abbandonato. Gran parte del materiale lasciato dai tedeschi fu smaltito come rottami metallici. Un set completo di quattro piastre in acciaio, del peso di 60 tonnellate che avevano lo scopo di proteggere gli accessi alle derive, sono stati acquistati dal gestore delle cave Hidrequent-Rixent per essere tagliati e utilizzati per in macchinari da schiacciamento. Riscoperto dagli storici locali negli anni 1990, sono rimasti alle cave fino al 2010, quando le piastre sopravvissute sono stati restituiti al Mimoyecques, dove sono ora in mostra.\nNonostante la chiusura degli imbocchi ferroviari era ancora possibile per molti anni entrare nel complesso scendendo lungo una delle derive inclinate. Nel 1969, Marie-Madeleine Vasseur, un contadino di Landrethun, aveva scavato l'ingresso meridionale in modo che i tunnel potessero essere utilizzati come una fungaia. 30 metri della galleria meridionale hanno dovuto essere rimossi per eliminare il blocco; l'ingresso ora visibile non \u00e8 quella originale costruito dai tedeschi. L'ingresso meridionale era stato murato nuovamente anni 1970. Curioso di scoprire questa costruzione dimenticata, Vasseur, aiutato dalla famiglia e dagli amici, ha pulito i tunnel e ha installato una fornitura di energia elettrica.\nLa societ\u00e0 \"La Forteresse de Mimoyecques\" \u00e8 stata costituita nel 1984 per utilizzare il sito come museo sotto il nome di \"Forteresse de Mimoyecques - Un M\u00e9morial internazionale\". Il museo fu chiuso alla fine della stagione 2008 quando il proprietario and\u00f2 in pensione. Successivamente, l'organizzazione non profit \"Conservatoire d'espaces naturels du Nord et Pas-de-Calais\"' lo acquist\u00f2 ad un prezzo di \u20ac 330.000, con finanziamenti forniti dal Consiglio regionale Nord-Pas-de-Calais, l'Unione europea e un benefattore privato. L'interesse del conservatorio era dovuta alla presenza sul sito di una grande colonia di pipistrelli che comprendeva specie rare, come il rhinolophus ferrumequinum, vespertilio smarginato e lo vespertilio dasicneme.\nIl comune francese Terre des Deux Caps e le autorit\u00e0 del Landrethun hanno istituito una partnership per portare il sito sotto la gestione del museo gi\u00e0 esistente di La Coupole vicino a Saint-Omer. Il direttore di quest'ultimo, lo storico Yves le Maner, ha progettato i contenuti di un nuovo museo che \u00e8 stato costruito ad un costo di \u20ac 360.000.\nIl sito ha riaperto al pubblico il 1\u00ba luglio 2010. Oltre a presentare una storia sulle Vergeltungswaffen e del sito, il museo permette ai visitatori di vedere alcune delle gallerie e un mock-up del cannone HDP. Oltre a ci\u00f2 \u00e8 presente il memoriale dedicato a Joseph Kennedy ed agli altri membri dell'equipaggio dei bombardieri periti durante incursioni sul sito, e quello dedicato ai lavoratori forzati che hanno perso la vita durante la costruzione e i bombardamenti, rimasti insepolti. Nel 2011, il museo ha avuto circa 11.000 visitatori, di cui il 53% erano francesi, il 18% dal Belgio e il 16% britannico."}
{"id": "5717747", "revid": "113585290", "url": "https://it.wikipedia.org/wiki?curid=5717747", "title": "Mame Madior Boye", "text": "\u00c8 stata Primo ministro del Senegal dal marzo 2001 al novembre 2002.\n\u00c8 stata la prima donna a ricoprire questo incarico nel Paese africano."}
{"id": "5717754", "revid": "767487", "url": "https://it.wikipedia.org/wiki?curid=5717754", "title": "Mamadou Lamine Loum", "text": "\u00c8 stato Primo ministro del Senegal dal luglio 1998 all'aprile 2000."}
{"id": "5717757", "revid": "155634", "url": "https://it.wikipedia.org/wiki?curid=5717757", "title": "Campionato asiatico femminile di pallacanestro 2001", "text": "Il 19\u00ba Campionato Asiatico Femminile di Pallacanestro FIBA (noto anche come FIBA Asia Championship for Women 2001) si \u00e8 svolto a Bangkok in Thailandia dal 4 all'11 ottobre 2001. L'edizione era suddivisa in due livelli, con la regola delle promozione-retrocessione.\nI Campionati asiatici femminili di pallacanestro sono una manifestazione biennale tra le squadre nazionali organizzato dalla FIBA Asia."}
{"id": "5717758", "revid": "12458", "url": "https://it.wikipedia.org/wiki?curid=5717758", "title": "FIBA Asia Championship for Women 2001", "text": ""}
{"id": "5717764", "revid": "126001100", "url": "https://it.wikipedia.org/wiki?curid=5717764", "title": "Redemptionis Sacramentum", "text": "Redemptionis Sacramentum \u00e8 una istruzione preparata dalla congregazione per il culto divino e la disciplina dei sacramenti, in collaborazione con la congregazione per la dottrina della fede che descrive in dettaglio come l'eucaristia dovrebbe essere svolta per evitare gravi abusi dall'istruzione vescovi , sacerdoti, diaconi e fedeli.\nIl documento \u00e8 stato approvato da papa Giovanni Paolo II il 19 marzo 2004, essendo la festa di San Giuseppe ed \u00e8 stato presentato dal cardinale Francis Arinze, prefetto della Congregazione per il Culto Divino e la Disciplina dei Sacramenti il 23 aprile 2004.\nAl capitolo VIII, il testo obbliga i fedeli a segnalare eventuali abusi liturgici all'Ordinario diocesano."}
{"id": "5717766", "revid": "1573940", "url": "https://it.wikipedia.org/wiki?curid=5717766", "title": "Paracontias hildebrandti", "text": "Paracontias hildebrandti () \u00e8 un sauro della famiglia Scincidae, endemico del Madagascar."}
{"id": "5717775", "revid": "6923", "url": "https://it.wikipedia.org/wiki?curid=5717775", "title": "Gian Maria Solinas Apostoli", "text": "Biografia.\nDiscendente da una famiglia di notabili sardi con ascendenze nobiliari estinte \u00e8 stato direttore generale della Banca Sarda."}
{"id": "5717778", "revid": "767487", "url": "https://it.wikipedia.org/wiki?curid=5717778", "title": "Habib Thiam", "text": "\u00c8 stato Primo ministro del Senegal dal gennaio 1981 all'aprile 1983 e nuovamente dall'aprile 1991 al luglio 1998.\nDal 1983 al 1984 \u00e8 stato Presidente dell'Assemblea nazionale."}
{"id": "5717794", "revid": "785863", "url": "https://it.wikipedia.org/wiki?curid=5717794", "title": "Grease", "text": ""}
{"id": "5717796", "revid": "6923", "url": "https://it.wikipedia.org/wiki?curid=5717796", "title": "Mamadou Dia", "text": "\u00c8 stato il primo Primo ministro del Senegal, in carica dal maggio 1957 al dicembre 1962.\nNel 1962 \u00e8 stato arrestato con l'accusa di aver complottato un colpo di Stato ai danni del Presidente L\u00e9opold S\u00e9dar Senghor. Rimase in prigione fino al 1974. Negli anni '80 ritorn\u00f2 alla carriera politica con scarsi risultati.\n\u00c8 morto a Dakar all'et\u00e0 di 98 anni."}
{"id": "5717803", "revid": "416175", "url": "https://it.wikipedia.org/wiki?curid=5717803", "title": "Rick Ferrell", "text": "Anche due dei suoi fratelli furono giocatori di baseball professionisti; Wes, che fu un giocatore nella MLB dal 1927 al 1941 nel ruolo di lanciatore e George, che fu veterano nella minor league, in cui gioc\u00f2 per 18 stagioni.\nCarriera.\nFerrell firm\u00f2 nel 1926 con i Detroit Tigers. Nel 1928 dopo aver passato le prime tre stagioni nella minor league, si appell\u00f2 al Commissioner del Baseball Kenesaw Mountain Landis per diventare free agent, affermando di venire trattenuto nelle minor malgrado il meritare una promozione. Il Commissioner acconsent\u00ec e Ferrell divenne free agent l'8 novembre 1928 e fin\u00ec col firmare con i St. Louis Browns l'11 novembre.\nDebutt\u00f2 nella MLB il 19 aprile 1929, allo Sportsman's Park di Saint Louis contro i Chicago White Sox. Realizz\u00f2 la sua prima valida e il primo RBI il 21 aprile alla sua seconda partita, contro i Tigers.\nIl 14 giugno 1930 contro i Washington Senators, Ferrell colp\u00ec una valida nel suo primo turno, un doppio nel secondo e il primo fuoricampo, un home run da due punti, nel terzo turno.\nFerrell gioc\u00f2 per 18 stagioni nella Major League Baseball come ricevitore per i St. Louis Browns, i Boston Red Sox, e i Washington Senators, dal 1929 al 1947. Suo fratello, Wes Ferrell, fu un lanciatore nelle major league per 15 stagioni. I due furono compagni di squadra dal 1933 fino a parte della stagione 1938 con Red Sox e Senators.\nFerrell era considerato uno dei migliori ricevitori del baseball durante gli anni trenta e l'inizio degli anni quaranta. Mentre giocavano per i Red Sox nel 1933, lui e suo fratello Wes furono selezionati per disputare il primo All-Star Game della storia, tenuto il 6 luglio 1933. Le sue 1.806 partite come ricevitore furono un record dell'American League che resistette per quarant'anni."}
{"id": "5717806", "revid": "6923", "url": "https://it.wikipedia.org/wiki?curid=5717806", "title": "Augusto Scaramella Manetti", "text": "Di famiglia modesta si laurea in agronomia e subito dopo entra nell'amministrazione delle terre della famiglia Torlonia come organizzatore delle coltivazioni negli appezzamenti da poco bonificati nella zona del Fucino. \u00c8 stato uno dei primi ad essere insignito della medaglia d'oro al merito agricolo. Consigliere provinciale di Roma per il mandamento di Arsoli, ha presieduto l'amministrazione ospedaliera e la camera di commercio di Roma."}
{"id": "5717807", "revid": "709406", "url": "https://it.wikipedia.org/wiki?curid=5717807", "title": "Rotameri", "text": ""}
{"id": "5717808", "revid": "709406", "url": "https://it.wikipedia.org/wiki?curid=5717808", "title": "Rotamero", "text": ""}
{"id": "5717809", "revid": "709406", "url": "https://it.wikipedia.org/wiki?curid=5717809", "title": "Conformeri", "text": ""}
{"id": "5717815", "revid": "306003", "url": "https://it.wikipedia.org/wiki?curid=5717815", "title": "Roma Live!", "text": "Roma Live! \u00e8 il primo album dal vivo del gruppo musicale toscano Baustelle, pubblicato nel novembre 2015.\nIl disco.\nIl disco \u00e8 stato annunciato nell'ottobre 2015 ed \u00e8 stato registrato durante le tappe tenutesi a Roma nell'ambito del tour di \"Fantasma\". In particolare il disco \u00e8 stato registrato nel corso di tre concerti diversi, realizzati in tre luoghi diversi e con tre formazioni diverse, ossia orchestra sinfonica, sezione fiati e quartetto d'archi.\nNel disco sono state inserite, tra gli altri brani, due cover: la versione italiana di \"A Lady of a Certain Age\" dei The Divine Comedy, proposta col titolo \"Signora ricca di una certa et\u00e0\", e \"Col tempo\" di L\u00e9o Ferr\u00e9.\nL'artwork dell'album \u00e8 stato realizzato dallo studio artistico e di grafica Malleus. Sulla copertina sono raffigurate due ragazze in stile hippy, che rappresentano due spettatrici."}
{"id": "5717828", "revid": "124678938", "url": "https://it.wikipedia.org/wiki?curid=5717828", "title": "Under the Sign of the Iron Cross", "text": "Under the Sign of the Iron Cross \u00e8 il nono album in studio del gruppo musicale blackened death metal olandese God Dethroned, pubblicato nel 2010 dall'etichetta discografica Metal Blade.\nIl disco.\nIl disco \u00e8 concept incentrato sulla prima guerra mondiale ed in particolare sulle azioni degli eserciti degli imperi centrali. I testi si soffermano spesso sui massacri ai danni di popoli che si sono trovati vittime di una guerra per l'egemonia del territorio, ne \u00e8 un esempio la traccia \"Through Byzantine Hemispheres\" che narra delle battaglie che portarono alla disgregazione dell'impero ottomano.\nIl titolo e la copertina dell'album fanno riferimento alla croce di ferro, decorazione militare usata dall'esercito tedesco nelle due guerre mondiali. Nonostante questo simbolo sia spesso presente nell'iconografia nazista, in questo caso fa puramente riferimento alla decorazione prussiana, senza alcun legame con il Terzo Reich. Ci\u00f2 lo si evince dalla lettura dei testi delle canzoni, che intendono fornire una panoramica degli eventi ponendo l'accento sugli orrori della grande guerra.\nIl disco \u00e8 uscito sia in CD, in versione jewelcase e in digipack, che in vinile a tiratura limitata."}
{"id": "5717832", "revid": "751106", "url": "https://it.wikipedia.org/wiki?curid=5717832", "title": "Parkesia motacilla", "text": "Il tordo acquaiolo della Louisiana (Parkesia motacilla ) \u00e8 un uccello della famiglia dei Parulidi originario delle regioni orientali degli Stati Uniti.\nDescrizione.\nGrazioso uccellino dal piumaggio dai colori criptici, il tordo acquaiolo della Louisiana \u00e8 famoso per la sua peculiare abitudine di agitare la coda. Questa abitudine caratteristica ha conferito a questa specie sia il nome del genere a cui essa veniva ascritta in passato, \"Seiurus\", che il suo epiteto specifico, \"motacilla\", che significano entrambi \u00abagitatore di coda\u00bb, in riferimento al modo altalenante in cui agita costantemente la coda quando si sposta camminando sul terreno.\nFronte, corona e regioni superiori sono oliva od oliva-marrone, con ali e coda prevalentemente marroni. Le regioni inferiori sono bianche, con file di macchioline grigio-marroni su petto, fianchi e addome. I fianchi e le copritrici del sottocoda sono di un contrastante colore camoscio-rosato pallido, tenn\u00e9 o cannella spento. La gola \u00e8 sempre color bianco brillante, ma pu\u00f2 presentare alcune macchioline.\nUna linea color grigio chiaro corre dal becco, proseguendo sopra l'occhio, fino al collo, dove assume una tonalit\u00e0 bianco intenso. Un arco bianco pu\u00f2 essere visibile sotto l'occhio. Il becco spesso appare sproporzionatamente lungo e grosso date le dimensioni relativamente piccole del volatile. La lunghezza dell'ala \u00e8 di 7,9-8,5\u00a0cm nel maschio e di 7,8-8,2\u00a0cm nella femmina, e quella della coda di 5,1-5,5\u00a0cm nel maschio e di 5,0-5,2\u00a0cm nella femmina. I maschi pesano 19,2-21,6 g, le femmine 20,4-21,4 g.\nMaschio e femmina sono molto simili nell'aspetto, e presentano solo minime differenze nel piumaggio stagionale. Questa specie emette un rumoroso e sonoro canto risonante, costituito da note intense e acute, talvolta metalliche, che viene descritto come un \"sweeu-sweeu-sweeu-chee-ch-wit-it-chit-swee-you\".\nDistribuzione e habitat.\nI terreni di nidificazione del tordo acquaiolo della Louisiana sono situati nell'Ontario, in Canada, e negli Stati Uniti, da Maine, Indiana e Minnesota fino a Nebraska e Kansas a ovest e Texas, Georgia e Carolina del Nord a sud.\nQuesta specie sverna nelle Indie Occidentali, in Messico e nell'America Centrale e Meridionale.\nPredilige habitat situati in prossimit\u00e0 sia dell'acqua che di aree di foresta. Generalmente \u00e8 presente lungo corsi d'acqua, sia a corso rapido che veloce, dalle sponde scoperte e con gradiente moderato, in bacini idrografici ricoperti da foresta o in aree paludose con acqua permanente.\nEvita generalmente i corsi d'acqua pi\u00f9 grandi, forse perch\u00e9 le regolari esondazioni associate a queste aree possono impedire il successo della nidificazione. Sembra evitare inoltre i corsi d'acqua inquinati e le aree boschive frammentate.\nBiologia.\nIl tordo acquaiolo della Louisiana va in cerca di cibo principalmente sul terreno, lungo i corsi d'acqua, dove difende territori di foraggiamento. Si nutre soprattutto di insetti acquatici e volanti, ma durante l'inverno pu\u00f2 catturare coleotteri, formiche, mosche e piccoli crostacei, nonch\u00e9 occasionali piccoli pesci, per incrementare la sua dieta. Durante la migrazione e nelle sue sedi di svernamento, tende a evitare le zone umide forestate, ma va in cerca di cibo lungo strade o sentieri allagati, e in parchi, prati e giardini.\nQuesta specie inizia ad arrivare nei terreni di nidificazione alla fine di marzo, e spesso ritorna ogni anno nello stesso luogo per riprodursi. Generalmente il maschio arriva prima della femmina per poter stabilire un territorio, e inizia e cantare nel corso di una chiassosa parata di corteggiamento per attirare una compagna. Il maschio continua sporadicamente a cantare per tutto il periodo della nidificazione, spesso eseguendo canti in volo al crepuscolo al di sopra della chioma degli alberi.\nIl tordo acquaiolo della Louisiana nidifica tra la fine di maggio e met\u00e0 giugno, deponendo una singola covata di cinque uova macchiettate di colore variabile dal bianco al bianco-crema per stagione. Specie che nidifica nelle cavit\u00e0, costruisce un grosso nido nell'argine, nella radice di un albero rovesciato, in un ceppo cavo o sotto tronchi caduti in prossimit\u00e0 dell'acqua corrente, nascosto da radici sporgenti o dall'erba. Sia il maschio che la femmina si dedicano alla costruzione del nido, che \u00e8 fatto di foglie umide e fangose, aghi di pino, erba e piccoli ramoscelli. La femmina cova le uova per 12 o 13 giorni. Il periodo dell'involo si protrae per 9 o 10 giorni, ma entrambi i genitori continuano a nutrire i piccoli per altre 4 settimane.\nConservazione.\nMeno comune e diffuso oggi di quanto non fosse due secoli fa, il tordo acquaiolo della Louisiana ha subito un declino dovuto soprattutto alla diminuzione degli habitat favorevoli, a causa del disboscamento e dalla canalizzazione dei corsi d'acqua, nonch\u00e9 dell'inquinamento, e dello sbarramento di fiumi e torrenti per creare bacini artificiali.\nInoltre, dal momento che questa specie ha bisogno di vaste aree di foresta ininterrotta, \u00e8 probabile che sia minacciata dall'aumento della frammentazione delle foreste. La raccolta di legname, l'agricoltura, lo sviluppo urbano e le trivellazioni per estrarre gas possono ulteriormente ridurre le aree disponibili per questo animale.\nIn Canada, il tordo acquaiolo della Louisiana ha limitato e specializzato le proprie esigenze di habitat sia nei siti di nidificazione che di svernamento, e la popolazione ivi presente \u00e8 divenuta estremamente sensibile ai mutamenti della qualit\u00e0 e della quantit\u00e0 dell'habitat. Tra i fattori che minacciano la popolazione canadese figurano la diminuzione degli insetti sue prede e la riduzione dell'acqua disponibile a causa delle bonifiche a scopo agricolo, dell'eccessiva irrigazione e del cambiamento climatico, nonch\u00e9 la deforestazione e la frammentazione dell'habitat\nNonostante vi siano poche misure di conservazione incentrate specificatamente sul tordo acquaiolo della Louisiana, l'organizzazione ambientalista Partners in Flight (PIF) ha incluso specifici livelli di target di popolazione nei suoi piani di gestione regionale.\nIn Canada, nell'Ontario, \u00e8 in atto tutta una serie di politiche legislative che forniscono alcune misure di protezione allo specializzato habitat di nidificazione di questa specie. Inoltre, essa pu\u00f2 beneficiare dell'ulteriore protezione garantita dalle impervie vallate fluviali in cui vive, aree generalmente difficili da sfruttare a scopo forestale e agricolo o da qualsiasi altro genere di attivit\u00e0.\nIl tordo acquaiolo della Louisiana trarrebbe grande beneficio dalla conservazione del suo habitat attuale, in particolare dei corsi d'acqua puliti e non inquinati, nonch\u00e9 dalla riduzione della frammentazione delle foreste nei siti di svernamento e riproduzione."}
{"id": "5717839", "revid": "709406", "url": "https://it.wikipedia.org/wiki?curid=5717839", "title": "Isomeri conformazionali", "text": ""}
{"id": "5717840", "revid": "123981621", "url": "https://it.wikipedia.org/wiki?curid=5717840", "title": "Raoul Maria De Angelis", "text": "Biografia.\nNacque a Terranova da Sibari, in provincia di Cosenza, in una terra imbevuta di storia e di mito, che ebbe tra l'altro una chiara influenza sulla sua vocazione pittorica. In uno dei suoi scritti autobiografici l'autore confid\u00f2: \u00ab... il vero \u00e8 che io, orientale nato da madre albanese e da padre greco, di quei coloni emigrati in Calabria cinquecento o duecento anni fa, [sono] incline al mito, ai ricordi bizantini, alle visioni festose dei fiori che si umanizzano per diventare creature.\u00bb Con l'aggettivo \u00abgreco\u00bb riferito al padre, egli intendeva la dimensione storica della Magna Grecia; la madre invece apparteneva a un'antica colonia di profughi albanesi, i quali conservavano assai vive le loro tradizioni culturali e linguistiche, anch'esse assorbite da Raoul come una sorta di richiamo ancestrale.\nDopo gli studi nelle scuole secondarie di Catanzaro, si laure\u00f2 in giurisprudenza a Roma e qui inizi\u00f2 la sua precoce e intensa attivit\u00e0 giornalistica. Ancora ventenne, tra il 1928 e il 1929, pubblic\u00f2 a Catanzaro la rivista di lettere e d'arte \"Approdi\", alla quale collaborarono autori futuristi (Anton Giulio Bragaglia, Marinetti e Folgore), intellettuali bontempelliani e \"solariani\" (Libero de Libero, Marcello Gallian, Alberto Carocci, ecc.), i suoi corregionali Corrado Alvaro, Arturo Lanocita e altri, il suo coetaneo Leonardo Sinisgalli. Soggiorn\u00f2 poi nei principali paesi d'Europa e in Brasile come inviato speciale di vari quotidiani, tra i quali \"Il Tempo\", \"Il Messaggero\", \"Il Giornale di Sicilia\", \"Il Resto del Carlino\". Quale critico d'arte, collabor\u00f2 tra l'altro a \"Nuova Antologia\", dove pubblic\u00f2 profili di pittori contemporanei come Corrado Cagli, Mario Mafai, Scipione ed altri artisti della cosiddetta Scuola di via Cavour.\nIl suo primo romanzo \"Inverno in palude\", pubblicato da Mondadori nel 1936, era gi\u00e0 uscito a puntate nello stesso anno sul settimanale \"L'Italia letteraria\" diretto da Massimo Bontempelli. Di questo periodico lo stesso De Angelis era redattore capo. Dei due successivi romanzi, \"Oroverde\" (1940) e \"La Peste a Urana\" (1943), pubblicati ancora da Mondadori, il secondo suscit\u00f2 un sospetto di plagio attribuito al celebre romanzo \"La Peste\" di Albert Camus, uscito nel 1947, ossia quattro anni pi\u00f9 tardi. L'attivit\u00e0 di De Angelis narratore comprende pi\u00f9 di cinquecento racconti pubblicati su quotidiani e riviste. A questa produzione sviluppata fino al termine degli anni sessanta, sono da aggiungere lavori teatrali e pagine di diario come \"Amore di Spagna\" (1968).\nA partire dal 1950, svolse inoltre attivit\u00e0 di pittore con mostre personali e collettive anche all'estero. Peraltro la sua predisposizione alla pittura \u00e8 ravvisabile anche \u00abnel vivido intarsiato cromatismo del suo registro narrativo\u00bb.\nPoetica.\nI romanzi di Raoul Maria De Angelis generalmente considerati pi\u00f9 significativi e meglio caratterizzati da una chiara vocazione narrativa sono i primi due: \"Inverno in palude\" (1936) e \"La peste a Urana\" (1943). In questi testi, come in alcuni dei successivi, il modello evidente di Corrado Alvaro si carica di sensualit\u00e0 e di cromatismi figurativi. Di questi ultimi lo stesso autore, dopo aver ammesso il suo debito verso il \"realismo magico\" e gli influssi pascoliani, fornisce poi una sua spiegazione affermando che \u00abla lingua italiana non pu\u00f2 fare a meno di un ritmo, n\u00e9 rinunziare alle immagini che sono l'introduzione e lo specchio della fantasia\u00bb.\nNella sua scrittura \u00abliricizzata fino al cantabile\u00bb trova spazio una sensualit\u00e0 naturalistica che, negli esiti migliori, rinvigorisce lo stile, quando non scade in situazioni e tematiche iterative e in pagine meno convincenti. Un grande tema ricorrente nelle opere di De Angelis \u00e8 quello di un Meridione perennemente diviso tra bellezza struggente e incredibile degrado, dove \u00e8 terribilmente difficile coltivare certezze per il futuro. Sotto questo profilo egli \u00abpu\u00f2 essere inserito nel filone della nostra narrativa regionalistica (specialmente in rapporto d'immediata discendenza da Alvaro), purch\u00e9 si tenga conto degli innesti che egli ha mediato da certe sue esperienze fatte nell'ambito della letteratura e della pittura europee.\u00bb A scanso di equivoci, \u00e8 bene precisare, a questo proposito, che gi\u00e0 Francesco Flora, nel 1936, in occasione dell'uscita del romanzo d'esordio - \"Inverno in palude\" -, scrisse che con la sensualit\u00e0 naturalistica della sua scrittura De Angelis \u00absi \u00e8 salvato da quella immediatezza del folclore che attrae verso la cosiddetta letteratura paesana e finisce in una fallace cronaca di usi e costumi\u00bb.\nOpere.\nInfine, numerosi racconti (oltre cinquecento) furono pubblicati da questo scrittore prolifico e poliedrico su quotidiani e riviste."}
{"id": "5717841", "revid": "212348", "url": "https://it.wikipedia.org/wiki?curid=5717841", "title": "In Search of Amelia Earhart", "text": "In Search of Amelia Earhart \u00e8 un album discografico dei \"Plainsong\" di Iain Matthews, pubblicato dall'etichetta discografica Elektra Records nel 1972.\nSi tratta di un album concept sulla vita dell'aviatrice statunitense Amelia Earhart scomparsa in volo sull'Oceano Pacifico nel 1937.\nFormazione.\nAltri musicisti:\nNote aggiuntive:"}
{"id": "5717849", "revid": "1371441", "url": "https://it.wikipedia.org/wiki?curid=5717849", "title": "Bonfoh Abass", "text": "\u00c8 stato Presidente ad interim del Togo tra il febbraio e il maggio 2005.\nDal 2005 al 2013 ha ricoperto la carica di Presidente dell'Assemblea nazionale. In questo ruolo \u00e8 stato preceduto da Fambar\u00e9 Ouattara Natchaba e succeduto da Dama Dramani.\nBiografia.\nEl-Hadj Abbas Bonfoh ha iniziato la sua carriera sportiva dopo tre anni in un istituto sportivo in Costa d'Avorio. Al suo ritorno in Togo, \u00e8 stato assegnato al Kodjoviakop\u00e9 General Education College dove ha trascorso 2 anni. Dopo di che, grazie ad una borsa di studio, Abbas \u00e8 ammesso all'Istituto Nazionale di Amministrazione della Scuola e dell'Universit\u00e0 (INAS) in Francia per studiare l'amministrazione scolastica e universitaria. Tornato in Togo 2 anni dopo, \u00e8 stato assegnato alla pianificazione educativa per lavorare l\u00ec come direttore regionale della pianificazione a Kpalim\u00e9. Abass torn\u00f2 di nuovo in Francia per un miglioramento durato 9 mesi. Ritorna alla sua posizione di direttore regionale della pianificazione al suo ritorno, ma questa volta sar\u00e0 basato a Kara.\nPur mantenendo la posizione di Regional Director of Planning a Kara, la sua presenza \u00e8 stata notata come attivista del RPT, sempre presente in manifestazioni politiche spesso come portavoce. Molto attivo e molto aperto, le persone della localit\u00e0 gli chiederanno di presentarsi alla delegazione. Che cosa fa con il supporto dell'emittente parlamentare uscente che le persone hanno rinnegato. Bonfoh \u00e8 stato eletto deputato nel 1999 ed \u00e8 diventato vicepresidente dell'Assemblea nazionale nel 2002, il presidente \u00e8 Fambar\u00e9 Ouattara Natchaba.\nAlla morte di \u00c9tienne \u00c9yadema, il 5 febbraio 2005, Natchaba deve diventare costituzionalmente presidente del Togo. Faure Gnassingb\u00e9, un figlio dell'ex presidente, \u00e8 nominato presidente dal capo dello staff delle forze armate togolesi. Natchaba ritorna in fretta da un viaggio in Europa ma il suo aereo viene dirottato verso il vicino Benin. I confini con il Togo sono chiusi, Natchaba non pu\u00f2 far valere i suoi diritti legittimi. L'Assemblea nazionale elegge Faure Gnassingb\u00e9 come presidente dell'Assemblea per ripristinare una parvenza di legittimit\u00e0 costituzionale. Deve finire il mandato presidenziale di suo padre.\nSotto la pressione dell'ECOWAS, l'Unione europea, l'Unione africana e le Nazioni Unite, Faure Eyadema rinuncia per primo a restare al potere fino alla fine del mandato del presidente in carica, quindi si dimette dal suo incarico Presidente dell'Assemblea nazionale il 25 febbraio 2005. Bonfoh, ancora vicepresidente, diventa quindi presidente dell'Assemblea (e conseguentemente presidente facente funzione del Togo). Egli mantiene la carica di presidente ad interim fino alle elezioni presidenziali del 24 aprile 2005. Dopo i risultati delle elezioni presidenziali annunciate dalla CENI, Faure Gnassingbe riprende il suo posto di presidente il 4 maggio. Bonfoh diventa quindi presidente dell'Assemblea.\nBonfoh \u00e8 un membro del Rassemblement du peuple Togolais (RPT), ora noto come Union for the Republic (UNIR), il partito al governo."}
{"id": "5717851", "revid": "76678662", "url": "https://it.wikipedia.org/wiki?curid=5717851", "title": "Marcus Lastesius", "text": ""}
{"id": "5717853", "revid": "106193472", "url": "https://it.wikipedia.org/wiki?curid=5717853", "title": "Komi S\u00e9lom Klassou", "text": "\u00c8 il Primo ministro del Togo dal giugno 2015.\nDal 2007 al 2015 ha ricoperto la carica di Vice-Presidente dell'Assemblea nazionale.\nPrecedentemente \u00e8 stato Ministro della cultura, della giovent\u00f9 e dello sport (2000-2003) e Ministro dell'educazione primaria e secondaria (2003-2007).\nBiografia.\nEra nato a Nots\u00e9 nella prefettura di Haho. Fu nominato ministro della cultura, della giovent\u00f9 e dello sport nel governo nominato l'8 ottobre 2000, una posizione che mantenne fino a quando fu nominato ministro dell'istruzione primaria e secondaria in il governo \u00e8 stato nominato il 29 luglio 2003. Ha anche guidato la campagna di Faure Gnassingb\u00e9 nelle elezioni presidenziali dell'aprile 2005 e dopo la Corte costituzionale dichiarata a Gnassingb\u00e9 il vincitore delle elezioni, che fu discusso dall'opposizione, Klassou la defin\u00ec \"una grande vittoria per il popolo del Togo\". \nKlassou ha servito come ministro dell'istruzione primaria e secondaria per pi\u00f9 di quattro anni. Era il primo candidato nella lista dei candidati del Gruppo Popolare di Tongo dalla prefettura di Haho alle elezioni parlamentari nell'ottobre 2007 ed \u00e8 stato vittorioso. Il 24 novembre 2007, \u00e8 stato eletto come primo vicepresidente dell'Assemblea nazionale, \u00e8 stato sostituito nella sua carica ministeriale nel governo nominato il 13 dicembre 2007. \nKlassou era un membro dell'Agenzia politica dell'RPT.\nDopo le elezioni parlamentari di luglio 2013, Klassou \u00e8 stato rieletto come primo vice presidente dell'Assemblea nazionale il 2 settembre 2013. \nDopo la rielezione del presidente Gnassingb\u00e9 alle elezioni presidenziali dell'aprile 2015, ha nominato Klassou primo ministro il 5 giugno 2015. Klassou ha preso il comando il 10 giugno 2015, succedendo a Kwesi Ahoomey-Zunu La composizione del nuovo governo sotto Klassou, che comprendeva 23 ministri, \u00e8 stata annunciata il 28 giugno 2015."}
{"id": "5717858", "revid": "339392", "url": "https://it.wikipedia.org/wiki?curid=5717858", "title": "Jam\u0101\u02bfat al-taw\u1e25\u012bd wa l-jih\u0101d", "text": ""}
{"id": "5717861", "revid": "446353", "url": "https://it.wikipedia.org/wiki?curid=5717861", "title": "Chariot (sommergibile)", "text": "Il chariot (\"biga\" in lingua inglese) era un particolare tipo di sommergibile tascabile sviluppato per la Royal Navy britannica nel corso della seconda guerra mondiale; fondamentalmente si trattava di una copia britannica del siluro a lenta corsa della Regia Marina italiana, ovvero un mezzo d'assalto subacqueo progettato per penetrare nei porti nemici e consentire a due operatori muniti di autorespiratore di applicare delle cariche esplosive alla carena delle navi alla fonda.\nEntrato in servizio a partire dal giugno 1942 in un'ottantina di esemplari e in due versioni diverse, il chariot fu impiegato in varie operazioni degli incursori britannici contro porti in Europa e Sud-est asiatico, non sempre coronate da successo anche a causa della non ottimale messa a punto del mezzo; alcuni chariot prestati dalla Royal Navy furono impiegati dall'unit\u00e0 Mariassalto della Marina Cobelligerante Italiana per alcune azioni sul finire del conflitto.\nIl progetto.\nLa forte impressione suscitata dalla riuscita della cosiddetta \"impresa di Alessandria\", quando sei operatori della X\u00aa Flottiglia MAS italiana dotati di tre siluri a lenta corsa (SLC) avevano affondato le navi da battaglia e e una petroliera ancorate nel porto di Alessandria d'Egitto, aveva spinto i britannici a ricorrere a strumenti simili. La Royal Navy era entrata in possesso del relitto di due SLC, uno rinvenuto dopo un fallito attacco al porto di Gibilterra il 29 ottobre 1940 e un altro dopo l'altrettanto infruttuosa azione contro Malta del 26 luglio 1941, e ci\u00f2 rappresent\u00f2 la base per gli studi del Comando sommergibili britannico per lo sviluppo di un mezzo dalle caratteristiche simili. L'arsenale di Gosport svilupp\u00f2 il primo prototipo del mezzo d'assalto nel giugno 1942, mentre nel frattempo i sommozzatori britannici si addestravano su un simulacro di legno privo di motore e rimorchiato da un motoscafo: fu probabilmente da questo modello di addestramento che deriv\u00f2 il soprannome di \"chariot\" (\"biga\") poi utilizzato per identificare il mezzo vero e proprio.\nI chariot della prima serie (Mk I) erano fondamentalmente dei siluri lunghi fuori tutto 6,8 metri (altre fonti indicano 7,2 o 7,65 metri) e con un diametro massimo di 533\u00a0mm, dotati sulla sommit\u00e0 di casse di immersione, comandi per la condotta del mezzo e due sedili per altrettanti operatori protetti a prua da un paraonde; la profondit\u00e0 massima raggiungibile era di 27 metri. L'apparato propulsivo era costituito da un motore elettrico da 2 hp alimentato da una batteria di accumulatori elettrici da 60 volt, con quattro regolazioni di marcia in avanti e due di marcia indietro; la velocit\u00e0 massima era di 2,9 nodi, con un'autonomia di 6 ore o 17,4 miglia nautiche alla massima velocit\u00e0. La prua del mezzo era composta da una testata amovibile contenente 245 chilogrammi di tritolo e azionata da una spoletta a tempo. Il peso totale del mezzo si aggirava sui 1.500 chilogrammi.\nIl chariot era condotto da due operatori, dotati di una muta stagna del tipo Sladen Suit (mai particolarmente amata dagli equipaggi britannici) e di autorespiratori adattati dal modello Davis Submerged Escape Apparatus fornito come dotazione di emergenza agli equipaggi dei sommergibili. In generale il chariot era molto simile a uno SLC, ma gli operatori italiani che ebbero modo di pilotare entrambi i mezzi giudicarono il modello britannico come meno efficiente, in particolare a causa delle frequenti avarie che colpivano l'apparato elettrico.\nVerso la fine del conflitto fu sviluppata una versione migliorata del chariot, la Mk II o \"Terry chariot\": simile per concezione al Siluro San Bartolomeo italiano, era pi\u00f9 veloce (4,5 nodi) del Mk I e aveva un corpo pi\u00f9 grande (lungo 9,3 metri e con un diametro di 900\u00a0mm) che consentiva di ospitare i due operatori all'interno di esso, schiena contro schiena e protetti sulla sommit\u00e0 da una cupola trasparente.\nImpiego operativo.\nCirca un'ottantina di chariot dei due modelli furono progressivamente consegnati ai reparti; dopo le prime uscite di prova effettuate a Portsmouth, la base di addestramento degli operatori di chariot fu spostata prima nella base di Port D a Loch Erisort e poi nella base di Port HHZ a Loch Chairnbawn in Scozia, dove fu loro messa a disposizione l'anziana nave appoggio sommergibili HMS \"Titania\". Il primo gruppo di operatori fu dichiarato pronto all'azione nel settembre 1942.\nIl primo impiego della nuova arma si ebbe tra il 26 e il 30 ottobre 1942: due chariot con sei sommozzatori furono inviati ad attaccare la nave da battaglia tedesca \"Tirpitz\" ancorata nel fiordo di Trondheim in Norvegia (operazione Title); i mezzi d'assalto furono agganciati al peschereccio \"Arthur\" con una speciale attrezzatura che li rimorchiava mantenendoli sotto il pelo dell'acqua, ma un'improvvisa tempesta ruppe i cavi di rimorchio e i chariot affondarono prima che i sommozzatori potessero riprenderne il controllo. Si decise quindi di ripiegare su un mezzo \"avvicinatore\" pi\u00f9 sicuro, modificando alcuni sommergibili classe T perch\u00e9 potessero alloggiare i chariot in grossi cilindri stagni fissati sul ponte di coperta, una soluzione mutuata da un'analoga sistemazione impiegata anche dagli italiani.\nNel gennaio 1943 i mezzi d'assalto britannici furono quindi dispiegati in Mediterraneo per un'ambiziosa missione di attacco simultaneo a due ancoraggi della flotta italiana, il porto di Palermo e quello de La Maddalena (operazione Principal). Il sommergibile HMS \"P311\" diretto a La Maddalena con due chariot scomparve senza lasciare traccia, probabilmente cadendo vittima di uno sbarramento di mine navali; i sommergibili e HMS \"Thunderbolt\" raggiunsero invece Palermo e rilasciarono cinque chariot la notte tra il 2 e il 3 gennaio: tre mezzi affondarono a causa di avarie varie e problemi con gli autorespiratori degli operatori, ma l'equipaggio del chariot \"XXII\" (\"lieutenant\" Greenland e \"petty officer\" Ferrier) riusc\u00ec ad applicare con successo la carica principale all'incrociatore leggero \"Ulpio Traiano\", ancora in fase di allestimento e completo al 90%, nonch\u00e9 una serie di cariche secondarie agli scafi del cacciatorpediniere \"Grecale\", della torpediniera \"Ciclone\" e del piroscafo \"Gimma\", mentre l'equipaggio del chariot \"XVI\" (\"sub-lieutenant\" Dove e \"petty officer\" Freel) min\u00f2 lo scafo della motonave \"Viminale\". Il sommergibile , incaricato di recuperare gli operatori al termine dell'attacco, riusc\u00ec a trarne in salvo solo due: uno dei sommozzatori mor\u00ec e gli altri furono presi prigionieri, unitamente a uno dei chariot recuperato quasi intatto da parte degli italiani. L'esplosione delle cariche provoc\u00f2 tuttavia l'affondamento del \"Traiano\" e il grave danneggiamento della \"Viminale\", mentre le cariche secondarie non detonarono.\nIl \"Thunderbolt\" condusse un nuovo attacco con due chariot al porto di Tripoli nella notte tra il 18 e il 19 gennaio (operazione Welcome), ma ancora una volta entrambi i mezzi andarono perduti a causa di avarie. Alcuni chariot furono impiegati come veicoli da esplorazione per alcune missioni di ricognizione idrografica della costa della Sicilia in vista del pianificato sbarco degli Alleati, mentre una serie di operazioni contro le basi principali italiane di Taranto e La Spezia fu cancellata a seguito dell'annuncio della resa dell'Italia l'8 settembre 1943. Nei mesi successivi il personale dell'unit\u00e0 d'assalto della Marina cobelligerante (Mariassalto), composto da veterani della X\u00aa Flottiglia MAS, strinse una solida collaborazione con i suoi equivalenti britannici, arrivando a condurre una serie di missioni congiunte.\nLa notte tra il 21 e il 22 giugno 1944 la motosilurante italiana \"MS 74\" trasport\u00f2 due chariot con equipaggio britannico davanti al porto di La Spezia (operazione QWZ): l'obiettivo erano gli scafi degli incrociatori \"Gorizia\" e \"Bolzano\" che, bench\u00e9 ormai abbandonati, potevano essere impiegati dai tedeschi per bloccare l'accesso al porto; uno dei chariot affond\u00f2 a causa di batterie scariche, mentre l'altro (\"sub-lieutenant\" Causer e \"able seaman\" Smith) min\u00f2 con successo il \"Bolzano\" che affond\u00f2 proprio al centro della rada. Dei quattro operatori, tre furono fatti prigionieri mentre il quarto riusc\u00ec a riparare oltre le linee amiche.\nLa pi\u00f9 riuscita missione dei chariot, nonch\u00e9 l'unica in cui furono impiegati i battelli del modello Mk II, si svolse nella notte tra il 27 e il 28 ottobre 1944: il sommergibile trasport\u00f2 due chariot al largo del porto di Phuket in Thailandia, e gli operatori (\"lietenaunt\" Woollcott e \"sub-lieutenant\" Aldridge, \"petty officer\" Smith e \"able seaman\" Brown) minarono con successo gli scafi delle motonavi \"Sumatra\" e \"Volpi\", ex mercantili italiani catturati dai giapponesi. Entrambi i bersagli affondarono e i due chariot con i loro equipaggi al completo furono recuperati con successo dal \"Trenchant\".\nL'ultima missione dei chariot si svolse la notte tra il 18 e il 19 aprile 1945, quando la \"MS 74\" port\u00f2 due mezzi, questa volta con equipaggi italiani, al largo del porto di Genova con obiettivo lo scafo dell'incompleta portaerei \"Aquila\" (operazione Toast): ancora una volta uno dei chariot affond\u00f2 per problemi alle batterie, mentre l'altro (sottotenente di vascello Conte e sottocapo palombaro Marcolini) raggiunse il bersaglio ma non riusc\u00ec a fissare le cariche che furono lasciate sul fondale; tutti gli equipaggi furono recuperati con successo da un motoscafo italiano, ma l'esplosione non danneggi\u00f2 pi\u00f9 di tanto lo scafo dell'\"Aquila\" che rimase a galla."}
{"id": "5717862", "revid": "384917", "url": "https://it.wikipedia.org/wiki?curid=5717862", "title": "Capitan Bassotto Cuornero", "text": ""}
{"id": "5717863", "revid": "1428919", "url": "https://it.wikipedia.org/wiki?curid=5717863", "title": "Havana Brown (razza felina)", "text": "L'Havana Brown \u00e8 il risultato dell'incrocio tra il siamese e il gatto nero domestico da parte di un gruppo di amatori inglesi nel 1950. I primi allevatori introdussero un blu di Russia negli accoppiamenti, ma dai test genetici sembrerebbe che non siano presenti geni di questo nel pool genico.\n\u00c8 stato documentato che i primi gatti self-brown furono presentati in Europa nel 1890 e vennero chiamati gatti Swiss Mountain. Questi gatti, tuttavia, scomparvero dalla scena fino al termine della seconda guerra mondiale; la spiegazione sta probabilmente nel fatto che il siamese club britannico ne scoraggi\u00f2 l'accoppiamento.Lo Swiss Mountain non \u00e8 mai stato impiegato nei programmi di miglioramento genetico del moderno Havana Brown per quanto presumibilmente condivida parte del patrimonio genetico con il Siamese."}
{"id": "5717867", "revid": "785616", "url": "https://it.wikipedia.org/wiki?curid=5717867", "title": "Tsugumichi Saig\u014d", "text": ""}
{"id": "5717869", "revid": "767487", "url": "https://it.wikipedia.org/wiki?curid=5717869", "title": "The Miracle of Love (film 1919)", "text": "The Miracle of Love \u00e8 un film muto del 1919 diretto da Robert Z. Leonard. La sceneggiatura di Adrian Johnson si basa sull'omonimo romanzo di Cosmo Hamilton, che usc\u00ec nel 1915, pubblicato a puntate sulla rivista \"Cosmopolitan Magazine\". Considerato attualmente un film perduto, era stato prodotto dalla International Film Service. Aveva come interpreti Lucy Cotton, Wyndham Standing, Jackie Saunders, Ivo Dawson, Blanche Davenport, Edward Earle, Leila Blow.\nTrama.\nFratello minore del duca di Cheshire, Clive Herbert si innamora della duchessa di Harwich, infelicemente sposata con un degenerato che la tratta crudelmente. Anche se Helena ricambia il suo amore, il loro resta un rapporto platonico perch\u00e9 lei non vuole disonorare il proprio nome fuggendo con lui. Ma, quando il duca ritorna dalla Francia dove si era recato per sottoporsi a delle cure, la relazione tra Clive e sua moglie non gli sfugge e diventa oggetto di sue maliziose frecciatine. Nel frattempo, il fratello di Clive muore e lui eredita il titolo e le terre. Ma la situazione finanziaria \u00e8 insostenibile e il nuovo duca di Cheshire si vede costretto a porvi in qualche modo rimedio. La soluzione sembra quella di sposare Cornelia Kirby, ricca ereditiera americana, cos\u00ec da poter mantenere la tenuta di famiglia. Anche Harwich muore ma, in eredit\u00e0, non lascia nulla a Helena. Cornelia, per\u00f2, a Chicago ha lasciato un innamorato, il tenace Howard McClintock che non ha alcuna intenzione di perderla. Arriva in Inghilterra e la riporta con s\u00e9 a casa. Clive, nominato ambasciatore negli Stati Uniti, pu\u00f2 adesso sposare Helena.\nProduzione.\nIl film, prodotto dalla Cosmopolitan Productions per l'International Film Service, venne girato a New York, negli studi di Manhattan della Biograph.\nDistribuzione.\nIl copyright del film, richiesto dalla International Film Service, Inc., fu registrato il 12 novembre 1919 con il numero LP14427.\nDistribuito dalla Famous Players-Lasky Corporation, il film usc\u00ec nelle sale cinematografiche statunitensi il 23 novembre 1919. In Svezia, fu distribuito con il titolo \"N\u00e4r hennes dr\u00f6m blev verklighet\".\nNon si conoscono copie ancora esistenti della pellicola che viene considerata presumibilmente perduta."}
{"id": "5717887", "revid": "106456", "url": "https://it.wikipedia.org/wiki?curid=5717887", "title": "Giannantonio Mari", "text": ""}
{"id": "5717889", "revid": "599013", "url": "https://it.wikipedia.org/wiki?curid=5717889", "title": "Carlo Rossetti (calciatore)", "text": "Carriera.\nNella stagione 1938-1939 ha segnato 3 reti in 23 presenze in Prima Divisione con il Cant\u00f9, societ\u00e0 con cui l'anno seguente ha realizzato altre 4 reti in 26 presenze in Serie C.\nHa giocato in Serie C anche nella stagione 1942-1943, con la maglia del Lecco; ha giocato nella squadra lombarda anche nella stagione 1943-1944 e nella stagione 1944-1945, nella quale ha disputato il Torneo Benefico Lombardo.\nRimane al Lecco anche nella stagione 1945-1946, nella quale gioca 16 partite nel campionato di Serie B-C Alta Italia, e nella stagione 1946-1947, nella quale mette a segno un gol in 24 presenze nel campionato di Serie B."}
{"id": "5717894", "revid": "767487", "url": "https://it.wikipedia.org/wiki?curid=5717894", "title": "Now You See Me 2", "text": "Now You See Me 2 \u00e8 un film del 2016 diretto da Jon M. Chu.\nLa pellicola \u00e8 il sequel di \"Now You See Me - I maghi del crimine\" del 2013. Nel cast Jesse Eisenberg, Mark Ruffalo, Dave Franco, Woody Harrelson, Michael Caine e Morgan Freeman, gi\u00e0 presenti nel primo film, a cui si aggiungono Daniel Radcliffe, Lizzy Caplan e Jay Chou.\nTrama.\nUn anno dopo essere sfuggiti all'FBI e avere conquistato il favore del pubblico con i loro spettacoli di magia, i membri restanti dei Quattro Cavalieri attendono nuove istruzioni dall\"'Occhio\", la societ\u00e0 segreta di maghi da cui sono stati reclutati. Atlas, stanco di aspettare che Rhodes dia loro una nuova missione, cerca l'Occhio per conto proprio. La sua ricerca lo porta a un tunnel sotterraneo in cui sente una voce che gli dice che la sua attesa sta per finire. Tornato al proprio appartamento vi trova una donna, che gli sfugge. Atlas si riunisce al resto del gruppo e il loro leader, l'agente dell'FBI Dylan Rhodes assegna loro una nuova missione: denunciare al mondo l'uomo d'affari corrotto Owen Case, il cui nuovo software segretamente ruba dati ai propri utenti. L'illusionista Lula May, la donna che era nell'appartamento di Atlas, viene aggiunta alla squadra per rimpiazzare Henley Reeves, poich\u00e9 quest'ultima, secondo voci di corridoio, ha deciso di non far pi\u00f9 parte dell'Occhio, in quanto stanca della totale mancanza di attenzioni da parte di Atlas.\nI Cavalieri s'infiltrano nella compagnia di Case durante la festa per il lancio del nuovo software. Lo spettacolo viene inaspettatamente interrotto da un misterioso individuo che rivela al mondo che Wilder, creduto morto, \u00e8 vivo e che Rhodes \u00e8 il capo dei Cavalieri, obbligando lo stesso a sfuggire alla sua nuova partner della FBI Natalie Austin. Mentre tentano di scappare, i Cavalieri vengono catturati da mercenari guidati dal gemello di Merritt, Chase McKinney, e portati a Macao dal capo di Chase, il prodigio della tecnologia Walter Mabry, che ha finto la sua morte dopo che Case rub\u00f2 la sua compagnia.\nMabry recluta i Cavalieri per rubare il dispositivo di estrazione di dati sviluppato da Case da una base segreta sotto un casin\u00f2 locale, per evitare che Case lo usi. Atlas acconsente al piano nonostante la riluttanza degli altri e li guida a un negozio di magia di propriet\u00e0 di Li, che fornisce loro l'equipaggiamento necessario. Nel frattempo Rhodes \u00e8 in fuga ed \u00e8 obbligato a fare uscire di prigione il suo rivale Thaddeus Bradley, che Rhodes incolpa per la morte di suo padre Lionel Shrike, perch\u00e9 lo aiuti a salvare i Cavalieri. Arrivati a Macao cercano Li, che consegna a Rhodes un orologio da polso che gli fu commissionato dal padre di Rhodes. Mentre Rhodes ringrazia Li per l'orologio, Bradley sfugge alla custodia di Rhodes, rivelando che aveva previsto che Rhodes l'avrebbe liberato per il suo aiuto.\nI Cavalieri si infiltrano nella base segreta e rubano il chip, evadendo le autorit\u00e0 e scappando dal casin\u00f2. Atlas viene attaccato da Mabry e i suoi uomini, che hanno anticipato cosa Atlas vorrebbe fare dopo il furto, ovvero consegnare il chip direttamente all'Occhio. Mabry rivela che la voce nel tunnel era lui e che Mabry ha clonato il suo cellulare proprio l\u00ec. Rhodes interviene e fa scappare Atlas con il dispositivo. Rhodes combatte gli uomini di Mabry, ma viene catturato da loro. Viene portato su uno yacht, dove apprende che Mabry agisce per conto del proprio padre, Arthur Tressler, l'uomo d'affari contro cui Rhodes impieg\u00f2 i Cavalieri la prima volta. Tressler mette Rhodes nella stessa cassa in cui suo padre mor\u00ec e lo lascia ad annegare, ma Rhodes riesce a usare l'orologio di suo padre per uscirne e viene salvato da Atlas dopo che Tressler e Mabry se ne sono andati.\nRhodes e i Cavalieri si riuniscono nel negozio di magia e Li rivela che sia lui che sua nonna sono membri dell'Occhio. Rhodes e i Cavalieri decidono quindi di restituire il favore ai due e fanno sapere al mondo intero che si esibiranno dal vivo a Londra. Mabry e Tressler, che pensano che loro abbiano il chip, vanno a Londra, dove i Cavalieri stanno eseguendo una serie di trucchi dal vivo nelle strade. Mabry, Tressler e Chase scoprono che Rhodes \u00e8 vivo, catturano i cinque e li portano sul loro aereo privato. Mabry prende loro il dispositivo e Rhodes e i Cavalieri vengono gettati fuori dall'aereo. Tressler si rende conto che la costosa bottiglia di alcool aperta per celebrare la sua vittoria \u00e8 stata manomessa e trova la carta \"The Fool\" attaccata all'etichetta. Subito dopo vede i Cavalieri fuori dai finestrini dell'aereo. Dopo avere aperto la porta Tressler scopre che l'aereo \u00e8 su una chiatta in mezzo al Tamigi e le loro attivit\u00e0 criminali sono state trasmesse in diretta al mondo: i Cavalieri hanno pianificato ogni cosa.\nMabry, Tressler e Chase vengono arrestati dall'FBI e Rhodes affida il dispositivo di estrazione di dati a Austin, che lo lascia scappare avendo capito che i Cavalieri non sono criminali. Rhodes e i Cavalieri vengono poi portati da Li all'osservatorio di Greenwich dove si riuniscono con Bradley, che rivela di avere un posto di alto livello nella leadership dell'Occhio e di essere stato il miglior amico del padre di Rhodes, avendo solo finto di essere suo rivale. Bradley si complimenta con Rhodes per il maestro illusionista che \u00e8 diventato e annuncia che i Cavalieri hanno completato il loro addestramento. Mentre Bradley li lascia dice al gruppo di \"ignorare la tenda\". Oltre essa i cinque trovano una porta, aperta la quale accedono ad una stanza con una scala a chiocciola che, man mano, diminuendo lo zoom dell'immagine, forma un grande occhio.\nProduzione.\nLe riprese del film iniziano il 25 novembre 2014 e si svolgono a Londra. Nel marzo 2015 le riprese si svolgono a Macao, in Cina.\nTitolo.\nIl film ha avuto come titolo di lavorazione \"Now You See Me: The Second Act\", per poi divenire \"Now You See Me 2\".\nPromozione.\nIl primo trailer del film viene diffuso il 18 novembre 2015, mentre la versione italiana arriva il 10 maggio 2016.\nDistribuzione.\nLa pellicola \u00e8 stata distribuita nelle sale cinematografiche statunitensi a partire dal 10 giugno 2016, ed in quelle italiane dal giorno prima, il 9 giugno.\nSequel.\nIl 22 maggio 2015 Jon Feltheimer, amministratore delegato della Lions Gate Entertainment, annuncia che \u00e8 gi\u00e0 in programma un sequel del film, intitolato al momento \"Now You See Me 3\". Nell'aprile 2016 viene annunciato che Jon M. Chu sar\u00e0 il regista anche nel terzo capitolo, mentre nell'aprile 2020 viene annunciato Eric Warren Singer come sceneggiatore."}
{"id": "5717900", "revid": "287204", "url": "https://it.wikipedia.org/wiki?curid=5717900", "title": "Elodie Yung", "text": ""}
{"id": "5717904", "revid": "599013", "url": "https://it.wikipedia.org/wiki?curid=5717904", "title": "Matt Miazga", "text": "Biografia.\n\u00c8 nato a Clifton (New Jersey) da madre statunitense e padre polacco.\nCarriera.\nClub.\nL'8 settembre 2013, all'et\u00e0 di 18 anni, esordisce in prima squadra con i New York Red Bulls, durante l'incontro di MLS vinto per 4-1 sul campo degli Houston Dynamo, subentrando a Markus Holgersson al 76\u00ba minuto di gioco.\nIl 30 gennaio 2016 viene acquistato dal Chelsea per 4,5 milioni di euro. l 2 aprile 2016 esordisce in Premier League nella partita vinta 4-0 sul campo dell'Aston Villa.\nDurante l'ultimo giorno del calciomercato estivo 2016 viene ceduto in prestito agli olandesi del Vitesse.\nIl 14 dicembre 2016 segna la prima rete in Europa, durante la Coppa d'Olanda negli Ottavi di finale giocati contro lo Jodan Boys.\nIl 26 novembre 2017 segna la prima rete in Eredivisie durante il match, vinto dal Vitesse 2-0, contro l' e ripetendosi il 2 febbraio 2018 contro il Groningen. Nell'agosto 2018 viene ceduto nuovamente in prestito al Nantes, con cui nella prima met\u00e0 di stagione disputa soltanto otto partite in Ligue 1. A gennaio la squadra francese decide di terminare il prestito di Miazga, che torna al Chelsea. Il 25 gennaio 2019 Miazga viene ceduto in prestito fino alla fine della stagione al Reading, formazione di Championship.\nIl 20 agosto 2021 viene ceduto in prestito all'.\nNazionale.\nPrende parte al Mondiale Under-20 2015 in Nuova Zelanda con la Nazionale statunitense.\nFa il suo esordio in Nazionale maggiore il 13 novembre 2015 nel match di qualificazione al Mondiale 2018 contro Saint Vincent e Grenadine.\nNel 2017 viene convocato per la Gold Cup dove gioca soltanto l'ultima partita della fase a gironi contro il Nicaragua da titolare, segnando anche la prima rete in nazionale.\nStatistiche.\nPresenze e reti nei club.\n\"Statistiche aggiornate al 15 dicembre 2021.\""}
{"id": "5717913", "revid": "120587972", "url": "https://it.wikipedia.org/wiki?curid=5717913", "title": "Metilcloroisotiazolinone", "text": "Il metilcloroisotiazolinone \u00e8 un isotiazolinone clorurato sfruttato come conservante nell'industria cosmetica e in altre applicazioni tecnologiche per le sue propriet\u00e0 antimicrobiche e antifungine. \u00c8 efficace contro batteri Gram-positivi e Gram-negativi, lieviti e miceti.\nUtilizzato per la prima volta durante i tardi anni 1970 nei prodotti cosmetici, a concentrazioni che raggiungevano i 50 ppm nei Paesi europei, il metilcloroisotiazolinone \u00e8 stato riconosciuto come una delle cause scatenanti di una serie di \"epidemie\" di allergie da contatto. Dopo oltre un decennio il suo impiego \u00e8 andato in declino, limitandosi principalmente ai prodotti richiedenti il risciacquo; inoltre ne \u00e8 stata ridotta la concentrazione a circa 15-7,5 ppm. \nNoto commercialmente con il nome \"Kathon\", il composto viene comunemente utilizzato in associazione con il metilisotiazolinone in miscela con rapporto 3:1. La sua nomenclatura INCI \u00e8 , nome con il quale \u00e8 comunemente conosciuto nelle etichette.\nOltre al suo utilizzo nei cosmetici, il metilcloroisotiazolinone viene usato anche come antimicrobico e antifungino nei fluidi per la lavorazione dei metalli, nelle emulsioni dei polimeri, nel trattamento delle acque di raffreddamento, nelle vernici, nei farmaci per uso topico e negli imballaggi alimentari. Viene usato inoltre in percentuali non dichiarate nel brillantante per lavastoviglie assieme al metilisotiazolinone e al sorbato di potassio."}
{"id": "5717914", "revid": "1573940", "url": "https://it.wikipedia.org/wiki?curid=5717914", "title": "Eugongylinae", "text": "Eugongylinae \u00e8 una sottofamiglia di sauri della famiglia Scincidae.\nTassonomia.\nLa sottofamiglia comprende i seguenti generi:"}
{"id": "5717915", "revid": "1924342", "url": "https://it.wikipedia.org/wiki?curid=5717915", "title": "I Don't Like It, I Love It", "text": "I Don't Like It, I Love It \u00e8 il secondo singolo estratto dall'EP del rapper statunitense Flo Rida, \"My House\". Il brano vede la partecipazione del cantante americano Robin Thicke e Verdine White, il bassista della band Earth, Wind &amp; Fire. \u00c8 stato rilasciato come terzo singolo promozionale dell'EP il 31 marzo 2015 e come secondo singolo ufficiale il 19 giugno 2015.\nVideo musicale.\nNel video musicale compaiono Flo Rida e Thicke, ma non il bassista White. Il video, diretto da \"Director X\", \u00e8 stato girato a Jersey City durante un block party in un giorno d'estate. Nel video, Flo Rida e Thicke hanno un flirt con le donne che passano per la strada; vengono distribuiti gelati dai vicini e i bambini giocano con l'acqua di un idrante aperto. Il video termina con Flo Rida, Thicke e coloro che partecipano al party che ballano insieme sulla strada di notte."}
{"id": "5717916", "revid": "81195", "url": "https://it.wikipedia.org/wiki?curid=5717916", "title": "Methylchloroisothiazolinone", "text": ""}
{"id": "5717920", "revid": "81195", "url": "https://it.wikipedia.org/wiki?curid=5717920", "title": "Clorometilisotiazolinone", "text": ""}
{"id": "5717922", "revid": "447535", "url": "https://it.wikipedia.org/wiki?curid=5717922", "title": "Nucleo della cellula", "text": ""}
{"id": "5717923", "revid": "1775883", "url": "https://it.wikipedia.org/wiki?curid=5717923", "title": "My House (singolo)", "text": "My House \u00e8 il terzo singolo estratto dall'omonimo EP del rapper statunitense Flo Rida. Il brano \u00e8 stato pubblicato il 19 giugno 2015.\nVideo musicale.\nIl video musicale \u00e8 stato diretto da Alex Acosta e vede Flo Rida in un party in casa pieno di donne che ballano, battaglie di cuscini e bicchieri di alcolici.\nSuccesso commerciale.\n\"My House\" ha debuttato alla posizione 96 della \"Billboard Hot 100\" il 28 novembre 2015, per poi retrocedere alla posizione 99 la settimana seguente. La canzone hai poi lentamente scalato la classifica anche a seguito dell'attenzione ricevuta grazie all'esibizione di Flo Rida, del 14 gennaio, al The Tonight Show Starring Jimmy Fallon e all'esibizione dopo il primo tempo della partita della NFL, avvenuta due giorni dopo, saltando dalla posizione 23 alla 12, diventando il singolo della classifica stilata da \"Billboard\" con il maggior numero di vendite digitali in una settimana. La scalata della classifica \u00e8 poi proseguita fino al raggiungimento della 5\u00aa posizione la prima settimana di febbraio, diventando il settimo singolo di Flo Rida a raggiungere la top 5 della classifica."}
{"id": "5717926", "revid": "969415", "url": "https://it.wikipedia.org/wiki?curid=5717926", "title": "Serhij Hryn'", "text": "Carriera.\nClub.\nCresciuto calcisticamente nelle giovanili dello , nel luglio del 2014 viene mandato in prestito all', disputando 25 partite condite da 7 reti. Al termine della stagione, in cui l'Illi\u010divec retrocede, ritorna allo Shakhtar, dove viene aggregato alla prima squadra da parte del mister Mircea Lucescu. Tuttavia, trovando poco spazio, nel gennaio del 2016 viene prestato nuovamente all'Illi\u010divec'."}
{"id": "5717928", "revid": "110157", "url": "https://it.wikipedia.org/wiki?curid=5717928", "title": "Nokia 2323 classic", "text": "Il Nokia 2323 classic \u00e8 un telefono cellulare prodotto dall'azienda finlandese Nokia e messo in commercio a partire da novembre 2008 (in Italia \u00e8 disponibile a partire dal primo trimestre 2009)."}
{"id": "5717929", "revid": "1776051", "url": "https://it.wikipedia.org/wiki?curid=5717929", "title": "Rock You to Hell", "text": "Rock You to Hell \u00e8 il terzo album in studio del gruppo musicale heavy metal britannico Grim Reaper, pubblicato nel 1987 dall'etichetta discografica RCA.\nIl disco.\nSi tratta dell'ultimo disco realizzato dalla band prima dello scioglimento avvenuto nel 1988 ed il seguente ritorno in attivit\u00e0 risalente al 2006. L'album usc\u00ec sia in vinile che in CD ed \u00e8 stato ristampato nel 2000 dalla Spitfire Records. Nel 2004 \u00e8 stato nuovamente pubblicato dall'etichetta russa Agat Company, mentre nel 2011 \u00e8 uscita una nuova ristampa tramite la britannica Southworld Recordings."}
{"id": "5717935", "revid": "37401", "url": "https://it.wikipedia.org/wiki?curid=5717935", "title": "Valley Hi", "text": "Valley Hi \u00e8 un album a nome di Ian Matthews, pubblicato dall'etichetta discografica Elektra Records nel luglio del 1973.\nMusicisti.\nNote aggiuntive:"}
{"id": "5717942", "revid": "327773", "url": "https://it.wikipedia.org/wiki?curid=5717942", "title": "Alimento di base", "text": "Un alimento di base, talvolta indicato semplicemente come \"base\", \u00e8 un alimento mangiato regolarmente e in quantit\u00e0 tali da costituire la parte dominante della dieta standard di una determinata popolazione. Esso fornisce una grossa frazione dei bisogni di alimenti ricchi di energia e generalmente una percentuale significativa del fabbisogno di altri nutrienti. La maggior parte delle persone vive con una dieta che si fonda su un piccolo numero di basi alimentari.\nDescrizione.\nGli alimenti di base variano in base al luogo, ma di solito sono alimenti poco costosi o facilmente disponibili che forniscono uno o pi\u00f9 dei tre macronutrienti organici necessari per la sopravvivenza e la salute: carboidrati, proteine e grassi. Tipici esempi di basi alimentari includono tuberi, cereali, legumi e altri semi. L'alimento base di una categoria specifica pu\u00f2 essere consumato ogni giorno o ad ogni pasto. Le prime civilt\u00e0 agricole scelsero gli alimenti a loro facilmente disponibili perch\u00e9 oltre a fornire il nutrimento necessario in genere erano adatti per essere immagazzinati per lunghi periodi di tempo senza degradarsi. Durante le stagioni di carenza, tali alimenti facilmente conservabili risultano ottimi in stagioni secche o inverni freddi-temperati e venivano messi a magazzino; durante le stagioni di abbondanza invece, la scelta degli alimenti disponibili risultava pi\u00f9 ampia.\nTutti gli alimenti di base vegetali sono derivati sia da cereali come frumento, orzo, segale, mais, o di riso, o da tuberi amidacei o ortaggi a radice come patate, patate dolci, taro e manioca. Altri alimenti di base includono i legumi (legumi secchi), il \"sago\" (derivato dal midollo della palma sago), e frutta come quella dell\"'albero del pane\" e le banane. Alimenti di base possono anche contenere, a seconda dei casi oli (olio di oliva, olio di cocco) o zuccheri (canna da zucchero). \nPrincipali alimenti di base.\nLa maggior parte degli alimenti di base sono vegetali ma in alcune comunit\u00e0 di pescatori il pesce \u00e8 la fonte primaria di nutrimento.\nUna parte del tutto.\nPer quanto possano essere nutritivi, gli alimenti di base hanno carenze dietetiche di vario tipo e non coprono tutte le necessit\u00e0 alimentari dell'uomo, per cui altri nutrienti necessitano di essere aggiunti alla dieta per evitare uno stato di malnutrizione. Molte malattie sono associate alla carenze di uno o pi\u00f9 elementi nutritivi, tra le pi\u00f9 note ci sono la \"pellagra\" che spesso si associa ad un consumo quasi esclusivo di mais e il \"beriberi\" quando la dieta non preveda significative integrazioni rispetto al riso bianco brillato.\nProduzione.\nLa maggior parte degli alimenti di base introdotti nel commercio sono ottenuti con tecniche agricole non sempre attente all'impatto ambientale. Per questo motivo, con l'aumento della consapevolezza riguardo alle conseguenze a lungo termine sull'ecosistema, a partire dagli anni Settanta \u00e8 via via aumentata la produzione fornita dall'agricoltura biologica. Resta il fatto che la stessa definizione di \"alimento di base\" comprenda alimenti che gran parte della popolazione mondiale produce per l'autoconsumo o per la vendita in un determinato territorio. Per esempio, la quantit\u00e0 di mais oggetto di commercio internazionale \u00e8 solo 117 milioni di tonnellate, poco pi\u00f9 del 10% della produzione mondiale di 1 miliardo di tonnellate; inoltre, nel caso del frumento la percentuale sale a poco meno del 25%, anche se la farina di frumento \u00e8 oggetto di intensi scambi per soddisfare la domanda di farina panificabile da parte dei paesi della fascia climatica tropicale, dove la produzione di frumenti adatti alla panificazione \u00e8 insoddisfacente."}
{"id": "5717943", "revid": "380654", "url": "https://it.wikipedia.org/wiki?curid=5717943", "title": "Tully Blanchard", "text": "Carriera.\nSouthwest Championship Wrestling (1975\u20131984).\nBlanchard, allenato dal padre e da Jos\u00e9 Lothario, debutt\u00f2 nel mondo del wrestling nel 1975 nella Southwest Championship Wrestling, federazione di propriet\u00e0 del padre. Inizi\u00f2 combattendo in coppia con il genitore in un feud contro Dory Funk Jr. e Terry Funk.\nTra il 1978 e il 1983, Blanchard detenne l'SCW Southwest Television Championship e l'SCW Southwest Heavyweight Championship in sette occasioni. Form\u00f2 un tag team con Gino Hernandez, \"The Dynamic Duo\". La coppia conquist\u00f2 il Texas All-Star USA Tag Team Championship cinque volte e l'SCW World Tag Team Championship all'inizio degli anni ottanta.\nNel 1984, Blanchard lasci\u00f2 la SCW per entrare nella Jim Crockett Promotions.\nJim Crockett Promotions (1984\u20131988).\nBlanchard arriv\u00f2 nella Mid-Atlantic Championship Wrestling all'inizio del 1984. Subito ebbe un feud con Mark Youngblood per la conquista dell'NWA Television Championship, successivamente rinominato NWA World Television Championship e poi WCW World Television Championship. Blanchard vinse il titolo il 28 marzo 1984 e lo difese in seguito contro alcuni dei maggiori nomi della compagnia, come Ricky Steamboat, che affront\u00f2 a \"Starrcade '84\".\nQuando Steamboat usc\u00ec dalla JCP per approdare in WWF, Blanchard e Dusty Rhodes iniziarono una faida con in palio il titolo TV. Il 16 marzo 1985, Rhodes sconfisse Tully aggiudicandosi l'NWA Television Championship, ponendo fine al regno da campione di Blanchard durato 353 giorni. Il titolo, ribattezzato NWA World Television Championship, fu ancora oggetto di scontro tra i due per tutta la prima parte del 1985, con Blanchard che riconquist\u00f2 la cintura e la perse nuovamente contro Rhodes nel luglio 1985 a \"The Great American Bash\" in un match nella gabbia.\nNella met\u00e0 degli anni ottanta, Tully Blanchard ebbe anche una serie di match contro Carlos Col\u00f3n nella World Wrestling Council di Porto Rico.\nDopo il feud con Rhodes, Tully spost\u00f2 la sua attenzione verso il titolo NWA United States Heavyweight Championship detenuto all'epoca da Magnum T.A.. La rivalit\u00e0 si risolse in una serie di match brutali e sanguinari tra i due, diventando uno dei pi\u00f9 celebri della NWA. Il 21 luglio 1985, Blanchard sconfisse Magnum per il titolo colpendolo con un oggetto contundente. Il feud culmin\u00f2 al ppv \"Starrcade '85\" dove ebbe luogo un estremamente sanguinoso I Quit Match dentro una gabbia d'acciaio. L'incontro termin\u00f2 con la vittoria di Magnum.\nSuccessivamente, Blanchard inizi\u00f2 frequentemente a lottare in coppia con Ole Anderson, figura leggendaria nella Mid-Atlantic, e con Arn Anderson e Ric Flair, le maggiori star della NWA. All'inizio del 1986, i quattro si unirono in un gruppo denominato The Four Horsemen. La stable divenne velocemente padrona della federazione, impadronendosi dei maggiori titoli con Arn campione NWA World Television, Blanchard NWA National Heavyweight Champion e Flair NWA World Champion. Gli Horsemen ebbero feud con tutti i maggiori face della compagnia, inclusi Magnum T.A., Nikita Koloff, Dusty Rhodes, Wahoo McDaniel, The Rock 'n' Roll Express, The Road Warriors, ed altri.\nGli Horsemen continuarono a spadroneggiare per tutto il 1986 e il 1987, anche quando Ole Anderson venne rimpiazzato da Lex Luger. A met\u00e0 1987, Blanchard ed Anderson iniziarono a combattere nella divisione tag team scontrandosi con i Rock 'n' Roll Express per l'NWA World Tag Team Championship. Il feud ebbe fine in settembre con la conquista dei titoli di coppia da parte di Blanchard &amp; Anderson.\nVerso la fine del 1987, Lex Luger usc\u00ec dai Four Horsemen e si scontr\u00f2 con gli ex-compagni nei mesi seguenti. Luger form\u00f2 un'alleanza con Barry Windham. Il duo sconfisse Anderson &amp; Blanchard il 27 marzo 1988, ma riperse le cinture quando, pochi mesi dopo, Windham trad\u00ec Luger per entrare a sua volta negli Horsemen.\nWorld Wrestling Federation (1988\u20131989).\nA causa di alcuni dissidi economici avuti con Jim Crockett Sr. e il booker Dusty Rhodes, Blanchard ed Arn Anderson lasciarono la NWA per approdare nella rivale World Wrestling Federation. L'uscita dalla compagnia venne organizzata facendo perdere le cinture di coppia ai due il 10 settembre 1988 contro i Midnight Express (Bobby Eaton &amp; Stan Lane) dopo un breve feud. In WWF, Blanchard &amp; Anderson divennero i \"Brain Busters\", tag team heel con manager Bobby Heenan. La coppia sconfisse i Demolition vincendo il WWF Tag Team Championship il 18 luglio 1989 (incontro trasmesso in tv il 29 luglio a \"Saturday Night's Main Event\"), ponendo fine al primo storico regno da campioni dei Demolition, ma riperdendo le cinture contro questi ultimi il 2 ottobre 1989 (in onda il 4 novembre a \"WWF Superstars of Wrestling\").\nPoco tempo dopo, l'ascesa dei Brain Busters in WWF sub\u00ec un brusco arresto quando Blanchard fall\u00ec un test anti-droga, risultando positivo alla cocaina, e di conseguenza venne allontanato dalla federazione.\nCircuito indipendente e ritiro (1989\u20132007).\nNel marzo 1990 debutt\u00f2 nella American Wrestling Association, alleandosi con i Destruction Crew. All'evento \"SuperClash IV\" svoltosi l'8 aprile 1990, egli sconfisse Tommy Jammer. La permanenza di Tully in AWA fu di breve durate e termin\u00f2 nel maggio 1990.\nNel 1993, la World Championship Wrestling gli offr\u00ec di tornare a far parte dei nuovi Four Horsemen a \"Slamboree 1993\", ma egli declin\u00f2 l'offerta economica, considerandola troppo bassa, e la WCW lo rimpiazz\u00f2 con Paul Roma. Un anno dopo, a \"Slamboree 1994\", Blanchard apparve in WCW per una sola sera, lottando contro Terry Funk in un match terminato in doppia squalifica.\nNel gennaio 1995, Blanchard debutt\u00f2 nella Extreme Championship Wrestling, terminando in parit\u00e0 per limiti di tempo un match contro l'ECW World Heavyweight Champion Shane Douglas. Affront\u00f2 nuovamente Douglas in altre due occasioni, perdendo entrambe le sfide.\nIl 12 settembre 1998, Blanchard lott\u00f2 in coppia con Barry Windham, e i due sconfissero i Border Patrol vincendo le cinture NWA World Tag Team.\nIl 10 ottobre 1999 sconfisse Stan Lane al ppv \"Heroes of Wrestling\".\nIl 29 gennaio 2005 a \"WrestleReunion\", perse un incontro con Jeff Jarrett.\nIl 10 marzo 2007 in coppia con The Nightmare &amp; Ricky Landell perse contro Glacier, Jake Roberts, e Ricky Morton.\nCombatt\u00e9 l'ultimo match, il 10 agosto 2007, a \"NWA Legends Fanfest 2007\", dove perse contro Dustin Rhodes.\nAll Elite Wrestling (2019-presente).\nIl 17 luglio 2019 Blanchard fa la sua comparsa in All Elite Wrestling nel primo episodio della web serie \"The Road to All Out\" in qualit\u00e0 di manager di Shawn Spears e successivamente degli FTR.\nNella puntata di \"Dynamite\" del 17 febbraio 2021, fu annunciato il suo ritorno sul ring a 67 anni, in un 6-men tag team match che vedr\u00e0 opposti gli FTR e Blanchard e il Jurassic Express, che si \u00e8 svolto nella puntata speciale di \"Dyamite\", intitolata \"The Crossroads\"."}
{"id": "5717947", "revid": "1272592", "url": "https://it.wikipedia.org/wiki?curid=5717947", "title": "Chiese altomedievali di Vicenza", "text": "Le chiese altomedievali di Vicenza note sono una trentina: dagli scarsi documenti rimasti in nostro possesso, conosciamo il nome di una decina di chiese esistenti verso la fine dell'Alto Medioevo all'interno della cinta muraria della citt\u00e0 di Vicenza e di un'altra ventina esistenti nel suburbio e nelle colture, le prime tutte dipendenti dai canonici della cattedrale e officiate da preti secolari, le seconde quasi tutte dipendenti da abbazie benedettine.\nPer una citt\u00e0 di modeste dimensioni come Vicenza, che a quel tempo contava poco pi\u00f9 di 5.000 abitanti, sembrerebbe un numero di chiese piuttosto elevato; esse per\u00f2 assolvevano a funzioni diverse da quelle attuali: erano non solo luoghi di culto, ma anche di riunioni e assemblee, di affari e di registrazione di atti importanti, di asilo per i fuggiaschi o per i pellegrini che si recavano in citt\u00e0.\nData la carenza di fonti (le prime sono sostanzialmente del XII secolo) che attestino il momento esatto in cui furono costruite le pi\u00f9 antiche chiese minori di Vicenza - escludendo quindi le due di chiara origine tardo antica, cio\u00e8 la Cattedrale e la Basilica dei Santi Felice e Fortunato l'origine delle quali risale alla fine del IV o alla met\u00e0 del V secolo - per convenzione possiamo definire altomedievali le chiese che sono citate in documenti anteriori al 1200, dando per scontato che siano state costruite entro tale data e quindi sostanzialmente prima della formazione del Comune di Vicenza, cio\u00e8 siano anteriori alla met\u00e0 del XII secolo. Queste chiese hanno delle caratteristiche peculiari, diverse da quelle che saranno costruite nel Duecento dagli ordini mendicanti o dai nuovi ordini religiosi che sostituiranno i benedettini.\nPur cos\u00ec individuate, di queste chiese non rimane praticamente nulla di concreto. Le opere di demolizione o di ristrutturazione, cos\u00ec come la riorganizzazione ecclesiastica della diocesi e degli ordini religiosi, avvenute nel corso dei secoli, hanno spesso cancellato anche ogni traccia di edifici che pure, a suo tempo, avevano avuto un'importanza anche notevole.\nAntiche chiese entro le mura altomedievali.\nIl primo documento che ricordi le antiche chiese urbane \u00e8 un \"privilegium\" contenuto in una bolla di papa Urbano III datata 1186, con la quale venivano confermate ai canonici della cattedrale di Vicenza tutte le donazioni fatte loro l'anno precedente dal vescovo Pistore, compresa la titolarit\u00e0 di dieci \"cappelle urbane\", quindi esistenti all'interno delle mura, e cio\u00e8 quelle di San Paolo, dei Santi Giacomo e Filippo, di San Marcello, di Sant'Eleuterio, di Santo Stefano, dei Santi Faustino e Giovita, di San Marco (questa per\u00f2 posta al di fuori delle mura, poco oltre il ponte Pusterla), di San Lorenzo di Portanova, di San Lorenzo in Berica, di San Vito (anch'essa fuori le mura sulla strada di Lisiera), di San Savino e di San Salvatore. Con la stessa bolla ai canonici veniva confermata anche la titolarit\u00e0 di chiese extraurbane, che nel 1186 erano almeno 16: \"Incignanum\", Sovizzo, Cresole, Rettorgole, \"Fabrica\", Arcugnano, due a Bertesina, Longare, Santa Giustina, Sant'Apollinare, Costa Rovolon, Longara, Santa Croce, San Desiderio e San Giacomo. Il \"privilegium\" di Urbano III fu poi confermato da un analogo di Innocenzo III nel 1206.\nLe prime sette citate sarebbero state chiamate nel secolo successivo le \"sette cappelle urbane\", cio\u00e8 chiese secondarie appartenenti alla primitiva organizzazione ecclesiastica, dipendenti dalla cattedrale. Secondo lo storico Sottani, la loro collocazione - a parte quella di San Marco - all'interno del perimetro della citt\u00e0 romana rende probabile la costruzione gi\u00e0 nella tarda antichit\u00e0 o poco dopo; secondo il Mantese, la denominazione di \"cappelle\", tipica dell'epoca carolingia, fa ritenere che esistessero gi\u00e0 nell'VIII-IX secolo o fossero addirittura antecedenti, come sarebbe suggerito anche dalle loro dedicazioni, tutte a santi martiri dei primi tre secoli. L'elenco delle sette cappelle urbane viene ripetuto nel Registro delle \"Rationes Decimarum\" dell'Archivio Vaticano riferito agli anni 1297-1303.\nNel Duecento le \"sette cappelle\" diventarono sedi parrocchiali - pur senza il fonte battesimale che rimase unico in cattedrale - e mantennero questa funzione fino alla soppressione napoleonica. Non furono per\u00f2 - gi\u00e0 a partire dal XIV secolo - le chiese pi\u00f9 importanti della citt\u00e0, ruolo che rivestirono invece quelle degli ordini mendicanti - Santa Corona, San Lorenzo, San Michele - molto pi\u00f9 grandi e quindi adeguate ad accogliere una popolazione cittadina in crescita e richiamata dalla predicazione di religiosi ben pi\u00f9 colti dei preti diocesani; chiese che divennero sempre pi\u00f9 ricche, perch\u00e9 erano luoghi che davano visibilit\u00e0 e quindi attiravano cospicui lasciti da parte delle famiglie aristocratiche.\nLe antiche chiese urbane sopravvissero, quasi sempre a un livello modesto e in situazione spesso precaria per la mancanza delle risorse necessarie ai restauri. Furono sedi di fraglie e confraternite, luoghi di riunione, soprattutto luoghi in cui la celebrazione delle funzioni religiose - in particolare le messe in suffragio dei defunti - garantiva benefici ai sacerdoti officianti e rendite ai canonici titolari; la pluralit\u00e0 di questi benefici, accentrati appunto nei canonici, fu uno dei maggiori problemi che si trovarono ad affrontare i vescovi Matteo e Michele Priuli nel loro tentativo di attuare la riforma tridentina. Come risulta dagli \"Statuti Capitolari\" del 1349, i \"rectores\" di queste antiche cappelle urbane continuavano a denominarsi cappellani e facevano parte della \"congregatio cappellanorum\", in seguito detta \"Comunella dei parroci\", che serviva loro per condividere parte delle offerte ricevute per i funerali.\nDi tutte queste chiese rimane la descrizione che il cardinale Agostino Valier fece nel 1584, quando stese la sua relazione sullo stato delle chiese di Vicenza, a seguito della visita apostolica a Vicenza, sempre in attuazione della riforma tridentina.\nCon la riorganizzazione ecclesiastica napoleonica, spariti i benefici e i privilegi dei preti, tutte le sedi parrocchiali furono spostate dalle chiese antiche ad altre pi\u00f9 recenti costruite dagli ordini religiosi tridentini, anch'essi soppressi: si salv\u00f2 solo Santo Stefano, che era stata completamente ricostruita un secolo prima.\nA parte, appunto, Santo Stefano e le chiese di San Faustino e di San Giacomo Minore - comunque sconsacrate e adibite ad altri usi - tutte le antiche chiese urbane furono presto demolite e non se ne conserva pi\u00f9 traccia. Un aiuto per la loro individuazione proviene dalla Pianta Angelica del 1580 - la prima mappa dell'intera citt\u00e0 che ci sia pervenuta - e da qualche illustrazione successiva, in particolare la \"Descrizione\" del Dall'Acqua del 1711.\nSanti Apostoli.\nEra situata, secondo il Giarolli, nella piazzetta omonima immediatamente all'interno delle vecchie mura; pi\u00f9 precisamente, come appare dalle mappe disegnate in et\u00e0 moderna, nell'area dell'isolato compreso tra contr\u00e0 e stradella Santi Apostoli, con la facciata a nord, rivolta verso ponte San Paolo.\nSecondo il Mantese si trattava di una cappella annessa, almeno in origine, ad un ospizio per infermi, vedove e vecchi poveri. Non risulta nell'elenco contenuto nella bolla di Urbano III del 1186, ma viene nominata nel libro censuario della Chiesa Romana del 1192 fra le chiese vicentine soggette a contributo, per il censo annuo di un \"bisanzio\". Secondo il Barbarano la pi\u00f9 antica menzione risale alla fine del Duecento, contenuta in una disposizione testamentaria: \"1299 Joannes de Albetone legavit pauperibus de S.S. Apostolis de Berica LX soldos parvorum\".\nNel Cinquecento la chiesa dei Santi Apostoli era utilizzata soltanto saltuariamente, su richiesta dei fedeli, e veniva officiata dagli eremitani della vicina sede parrocchiale di San Michele. Nel 1534, per\u00f2, il cardinale Valier nella sua relazione annotava: \"in tutta verit\u00e0 mai in essa si celebra, ed \u00e8 spoliata di tutto, rubate furono le campane e si crede che sia sconsacrata e che mai sia aperta; \u00e8 infatti quasi sepolta dai rifiuti \u2026 pure il tetto rovina ogni giorno\". Fu restaurata verso il 1606 dal vescovo Dionisio Dolfin, quando venne posizionata sull'unico altare una pala del bresciano Porfirio Moretti, poi andata perduta.\nEssa fu definitivamente chiusa al culto nel 1744 e demolita nel 1773; al suo posto venne eretta una colonna con l'iscrizione: \"Qui fu la chiesa dei Santi Apostoli\", come si usava quando si demoliva un importante edificio pubblico, ma anche questa ben presto scomparve. L'unica traccia restante \u00e8 il toponimo con il quale sono state intitolate la contr\u00e0, la piazzetta e la stradella Santi Apostoli.\nSant'Eleuterio, poi Santa Barbara.\nMolto antica, citata come le altre cappelle nel \"privilegium\" di papa Urbano III, la chiesa di Sant'Eleuterio sorgeva sull'area occupata dall'isolato a nord di piazza delleBiade e delimitato dalle contrde delle Vetture (ora Manin) e San Eleuterio (ora Santa Barbara) Cos\u00ec appare nella Pinta del Peronio del 1481, nella Pianta Angelica del 1580 e nella \"Descrizione\" di Dall'Acqua del 1711.\nLe funzioni religiose furono sempre garantite da preti secolari, che venivano nominati dal capitolo dei canonici della cattedrale, titolari dei diritti e dei privilegi. Presso la chiesa trovarono sede alcune fraglie di arti e mestieri, la pi\u00f9 importante delle quali era quella degli orefici che al suo interno avevano dedicato una cappella a Sant'Eligio (detto anche Sant'Al\u00f2).\nFino dalla met\u00e0 del XV secolo nella chiesa erano presenti anche altre fraglie, come quelle dei \"merzari\" (merciai), dei \"calegari e pellettieri\" (calzolai), dei \"peliparioli\" (pellicciai) e quella dei muratori e scalpellini, che annover\u00f2 tra i suoi soci anche il Palladio; queste confraternite facevano a gara per abbellire la chiesa. Quella dei merciai aveva la propriet\u00e0 dell'altare maggiore dedicato a sant'Eleuterio, ornato da una pala di Jacopo da Ponte e possedeva altres\u00ec una bella tela di Giulio Carpioni. L'altare di sant'Eligio protettore degli orefici era fregiato da un dipinto giudicato tra i migliori di Alessandro Maganza, quello dedicato ai quattro Santi Coronati era di propriet\u00e0 della Scuola dei muratori e scalpellini, mentre quello dedicato all'Assunzione della Vergine era stato costruito dalla piet\u00e0 dei fedeli del quartiere.\nLa chiesa continu\u00f2 a chiamarsi di Sant'Eleuterio fin verso il 1550, quando vi fu accolta la confraternita o Schola dei Bombisti o Bombardieri (gli specialisti nell'uso delle armi da fuoco), che si erano trasferiti dalla precedente sede dell'oratorio di Santa Barbara presso la chiesa di Santa Croce e che vi eressero un altare in onore della loro patrona. La chiesa assunse il duplice nome dei Santi Eleuterio e Barbara, ma poco a poco prevalse il secondo, si and\u00f2 dimenticando il nome di Sant'Eleuterio e rimase in uso soltanto quello di Santa Barbara. La visita del 1584 del cardinale Valier registrava: \"La chiesa \u00e8 piuttosto piccola per il numero di persone, ma da poco pulita, racconciata scrostata e imbiancata, il soffitto a cassettoni e cinque altari dei santi Eleuterio, Barbara, Eligio, Maria e Agata\".\nLa cappella originaria - di cui non si conosce la forma - and\u00f2 in gran parte distrutta con il terremoto del 25 febbraio 1695. La perizia con la descrizione dei danni e la valutazione dei costi per la ricostruzione, allegata alla supplica presentata poche settimane pi\u00f9 tardi al Comune, era firmata da Carlo Borella, il costruttore anche della Basilica di Monte Berico e della chiesa di Santa Maria in Araceli. Iniziati al pi\u00f9 presto, i lavori finirono nel 1702. La nuova chiesa era un edificio elegante e ornato delle suppellettili e degli arredi che era stato possibile recuperare dalla precedente, oltre che da altre pregevoli opere d'arte; tra queste una bella tela di Pasquale Rossi detto il Pasqualino, buon pittore vicentino, e statue di Orazio Marinali e di Giacomo Cassetti. Alla ricostruzione concorsero, oltre ai fedeli della parrocchia, anche tutti gli associati delle varie fraglie e in primo luogo i bombardieri il cui numero, in quell'occasione, arriv\u00f2 a 800 persone.\nIn seguito all'abolizione nel 1772 - da parte della Repubblica di Venezia - della scuola dei bombardieri e di altre confraternite, cominci\u00f2 una rapida decadenza anche della chiesa. Anche la sede parrocchiale venne soppressa nel 1807 e inglobata dapprima nella parrocchia dei Servi e poi, dopo un ricorso dei parrocchiani di Santo Stefano, in quest'ultima.\nLa chiesa di Santa Barbara fu in parte smantellata, le tele migliori furono spedite a Milano, l'altare maggiore di fine marmo di Carrara fu ceduto alla chiesa parrocchiale di Cereda, sparirono stucchi, cornici e sculture, ogni cosa fu trafugata o dispersa, demolito il campanile, scomparve il frontone semicircolare della facciata, il tutto con grande sdegno del conte Arnaldo Tornieri, colto e appassionato intellettuale del tempo.\nCi\u00f2 che restava fu acquistato nel 1840 dal canonico Pietro Marasca il quale, dopo un ultimo tentativo di riportare la chiesa al culto, la trasform\u00f2 in abitazioni provvedendo a costruire nella vicina chiesa di Santo Stefano, dove era stata trasferita la sede parrocchiale, un altare dedicato a santa Barbara.\nSanti Faustino e Giovita.\nIl luogo in cui venne costruita la chiesa primitiva \u00e8 facilmente individuabile, perch\u00e9 la chiesa - nonostante i restauri e le modifiche - corrisponde al Cinema Odeon, con la facciata rivolta verso contr\u00e0 San Faustino e il fianco verso su stradella dell'Isola.\nIl primo documento che la nomina \u00e8 del 971, quando il vescovo di Vicenza Rodolfo e il patriarca di Aquileia Radoaldo sedettero in giudizio a Verona per comporre una lite tra il monaci di Santa Maria in Organo e i preti della chiesa vicentina dei santi Faustino e Giovita; viene poi citata anche nel \"privilegium\" di Urbano III del 1186. Nel XIII secolo divenne sede parrocchiale e veniva citata fra le sette cappelle urbane.\nCos\u00ec come la vicina chiesa di Sant'Eleuterio, anche quella di San Faustino fu sede di fraglie, come quella dei fabbri che vi eressero l'altare del loro patrono Sant'Eligio, che aveva un notevole peso nella vita della chiesa.\nInfluente era anche la fraglia degli orefici che seppellirono qui l'incisore e cesellatore Valerio Belli.\nNel 1584 il visitatore apostolico Agostino Valier cos\u00ec descriveva la Chiesa: \"\u00e8 mediocre, a un'unica navata e con il tetto in parte a cassettoni e in parte con un archivolto in laterizio, quasi tutta imbiancata tranne che in certe parti ove \u00e8 dipinta con fine finestre, con un oculo con i suoi vetri onorifici e con gli altari sottoscritti dei santi Faustino e Giovita, di Sant'Eligio, della beata Maria, della Santa Piet\u00e0\". A quel tempo la popolazione della parrocchia era di 1500 anime, con 120 bambini che frequentavano la scuola di dottrina cristiana alla domenica.\nSecondo Francesco Barbarano, al centro della chiesa vi era un sepolcro riservato ai fanciulli che morivano prima di raggiungere l'et\u00e0 della ragione. Qui accanto ai fanciulli, fu tumulato su sua richiesta anche Gellio Ghellini - che fu parroco della chiesa nei primi anni del Seicento - in quanto \"amator dell'innocenza\".\nNel 1686 il giureconsulto Giovanni Maria Marchesini procur\u00f2 l'officiatura della chiesa dei Santi Faustino e Giovita - che fino ad allora era sempre stata gestita da sacerdoti secolari dipendenti dai canonici della cattedrale - ai padri filippini, che si occuparono del suo restauro, tanto che il nome di San Filippo fu aggiunto a quello di Faustino e Giovita nel titolo della chiesa. Essi per\u00f2 vi rimasero solo fino al 1719, quando si spostarono dov'era stata la prima chiesa vicentina dei Gesuiti, per costruirvi la propria, dedicata a San Filippo Neri. Altri lavori furono compiuti nei primi decenni del Settecento, anche per riparare i danni conseguenti al terremoto del 1695. Nel 1710 fu posta la prima pietra del campanile, su disegno di Francesco Muttoni. La facciata barocca, che ricorda quella della parrocchiale di Santa Caterina, \u00e8 dovuta all'architetto Ottavio Bertotti Scamozzi ed \u00e8 stata costruita alla fine del Settecento.\nNel 1807, in base ai decreti napoleonici, la parrocchia di San Faustino fu soppressa, in parte incorporata in quella di Santo Stefano e in parte in quella dei Servi. La chiesa fu sconsacrata e quasi completamente spogliata di tutte le opere d'arte che possedeva; gli altari vennero spostati in altre sedi, come l'altare maggiore, opera di Orazio Marinali del 1684, che fu portato nella nuova chiesa parrocchiale di Villaverla. Passato al demanio comunale, l'edificio venne utilizzato come magazzino - nel 1843 lo era per il legname di costruzione della Rua - nonostante i tentativi dei fedeli di poterlo riaprire quanto meno come oratorio.\nQuesta istanza trov\u00f2 risposta dopo il 1858, quando venne ceduto alla Societ\u00e0 del Mutuo Soccorso fra gli artigiani vicentini, che lo utilizzava per adunanze e cerimonie religiose. Nel 1861 l'architetto Giovanni Miglioranza, su incarico della Societ\u00e0, disegn\u00f2 un nuovo altare e il vescovo Farina nel 1864 vi autorizz\u00f2 le cerimonie religiose. Qualche decennio pi\u00f9 tardi per\u00f2, nel 1898, considerando che da tempo nella ex chiesa \"si compivano atti e si tenevano assemblee del tutto profane e affatto ripugnanti alla santit\u00e0 di un luogo consacrato al culto della religione\" la Curia vescovile vi viet\u00f2 ogni funzione religiosa e l'edificio venne definitivamente adibito soltanto a sala conferenze; l'altare del Miglioranza e gli altri arredi furono trasferiti alla chiesa del Patronato Leone XIII.\nDal maggio 1907 divenne sala cinematografica, il cinema Odeon.\nSanti Filippo e Giacomo (o San Giacomo Minore).\nSituata nell'angolo compreso tra piazzetta san Giacomo e la tortuosa stradella san Giacomo, l'antica chiesa dedicata ai due apostoli viene chiamata anche chiesa di San Giacomo in Riale o di San Giacomo Minore, per distinguerla da quella di San Giacomo Maggiore, ovvero la chiesa di Santa Croce o dei Carmini.\nCitata nel \"privilegium\" del 1186, per secoli fu officiata da cappellani alle dipendenze dei canonici della cattedrale. Nel 1521 fu interdetta agli uffici religiosi, assieme alla parrocchiale di Santo Stefano, come conseguenza della scomunica di alcuni nobili vicentini. Nel 1583 il vescovo Michele Priuli - che aveva chiamato a Vicenza i Padri Somaschi per essere aiutato nell'attuazione della riforma tridentina, in particolare come insegnanti nel seminario di nuova istituzione - affid\u00f2 a questa congregazione la gestione della chiesa, nonostante l'opposizione e i ricorsi a Roma dei canonici che si vedevano defraudati dei propri privilegi.\nA quel tempo la situazione della chiesa era piuttosto precaria, come risulta dalla relazione del cardinale Valier: \u00ab...la chiesa \u00e8 mediocre con un'unica navata, il soffitto a cassettoni, con due altari nel frontespizio ma, come riferirono i padri, vogliono al pi\u00f9 presto accomodarla\u00bb. E, in effetti, a partire dal 1603 e nei decenni successivi i Somaschi affrontarono il radicale restauro e l'ampliamento della chiesa e, quasi contemporaneamente, della costruzione del convento e dell'annesso collegio.\nCon la ricostruzione, fu invertito l'orientamento della chiesa, la cui facciata fu rivolta verso est e il presbiterio a ovest. La descrizione del Barbarano parla di tre cappelle sulla destra entrando dalla porta maggiore: di san Girolamo Emiliani, fondatore della congregazione dei Somaschi, di san Carlo Borromeo e di santa Sabina, quest'ultima cappella di propriet\u00e0 dei Trissino, che avevano fatto costruire e adornare anche la cappella maggiore. Sul lato sinistro, cio\u00e8 verso la piazzetta, la cappella gi\u00e0 dei Valmarana dedicata a Cristo Salvatore e accanto a questa la cappella dell'angelo custode.\nLa chiesa fu definita \"una galleria della pittura vicentina del Seicento, per la ricchezza e la variet\u00e0 dei dipinti che vi sono profusi nei lacunari del soffitto, nei riquadri dell'attico, nei pennacchi e nelle grandi tele della crociera\".\nAlla fine del Seicento la comunit\u00e0 contava almeno una quindicina di religiosi ed era considerata un'istituzione cittadina importante, ma tutto questo cambi\u00f2 nel secolo successivo. In seguito al decreto della Repubblica Veneta del 1769, che prevedeva la soppressione dei monasteri e dei conventi che non raggiungevano un certo numero di religiosi - e di quello dell'8 settembre 1772 che sopprimeva il convento e il collegio di San Giacomo - i Somaschi dovettero andarsene da Vicenza.\nMentre il convento pass\u00f2 al Comune, la chiesa ritorn\u00f2 a funzionare con un parroco secolare fino al 1810, dopo di che la sede parrocchiale fu trasferita per decreto nella chiesa di Santo Stefano. Divenuta anch'essa propriet\u00e0 del Comune, fu conservata come chiesa sussidiaria della cattedrale, officiata da un rettore, e oratorio pubblico adibito alla pubblica istruzione, poich\u00e9 nell'annesso ex-convento erano state collocate le scuole elementari comunali. \nNel 1830 si trasfer\u00ec qui la confraternita dei Rossi, dopo che il salone dei Rossi con annesso oratorio dei Santi Maria e Cristoforo era stato acquistato dalla Cassa di Ammortizzazione; qualche tempo dopo la chiesa fu definitivamente secolarizzata.\nAlla fine del XX secolo fu assegnata alla Biblioteca Bertoliana che la adib\u00ec a sala di esposizioni e conferenze. Dal 2013 \u00e8 chiusa al pubblico, prima per il rifacimento del tetto dove si erano verificate alcune infiltrazioni e poi per i lavori di ristrutturazione resisi necessari a causa di problemi di fessurazione delle pareti laterali.\nNel pavimento della chiesa sono ancora conservati i sigilli tombali di 21 tombe che datano dal 1529 al 1805, naturalmente svuotate del contenuto dopo la promulgazione dei decreti napoleonici del 1805 che imponevano nuove regole per le sepolture e in particolare il divieto di tumulazione all'interno delle mura cittadine.\nSan Lorenzo di Portanova.\nQuesta chiesa esisteva gi\u00e0 nell'XI secolo, perch\u00e9 viene citata in un documento del 1104. Sorgeva nel luogo in cui, a partire dal 1280, fu costruita la grande chiesa di San Lorenzo.\nEra chiamata \"di Portanova\" perch\u00e9 situata nei pressi dell'omonima porta delle mura altomedievali e anche per distinguerla dall'altra chiesa di San Lorenzo in Berica; viene citata nel \"privilegium\" di Urbano III del 1186 e nell'analogo documento di Innocenzo III del 1206. Non viene per\u00f2 nominata tra le sette cappelle della citt\u00e0 nei documenti del XIII secolo, sostituita dalla chiesa di San Marco, ad essa posteriore e costruita fuori delle mura altomedievali, al di l\u00e0 del ponte Pusterla.\nIl 13 luglio 1280 i canonici della cattedrale permutarono questa chiesa - con tutti i suoi edifici e appendici, cimitero, piazza e con le stanze delle case in detta contrada di spettanza della Chiesa medesima - con i frati francescani, ricevendone in cambio la chiesa di San Francesco Vecchio, con tutto il cimitero, la piazza compresa tra i muri e gli stessi muri delle dimore, gli stalli del coro e gli ornamenti pendenti sugli altari.\nEffettuata la permuta, i frati iniziarono subito i lavori di costruzione della nuova chiesa per cui, prima della fine del secolo XIII, probabilmente la cappella originaria - della cui struttura non si sa nulla - era gi\u00e0 stata demolita o inglobata nel nuovo edificio.\nSan Lorenzo in Berica.\nEsisteva nel borgo abitato di Berga - da cui San Lorenzo \"in Berica\" - prima che venissero completate dai padovani le mura che divisero l'abitato in due parti: una di queste - dove appunto vi erano la chiesa e il teatro Berga - fu inclusa all'interno della citt\u00e0, l'altra prese il nome storico di Borgo Berga.\nLa prima testimonianza dell'esistenza di questa cappella urbana risale al 1146, quando viene citata in un atto di donazione stipulato al suo interno. Viene poi nominata nel \"privilegium\" di papa Urbano III tra le chiese urbane confermate ai canonici della cattedrale.\nIl 23 marzo 1266 i canonici donarono l\"'ecclesiam Sancti Laurentii Bericani cum coemeterio et caminata\" agli Eremitani, perch\u00e9 su quell'area potessero costruire la nuova chiesa di San Michele, nella quale la cappella di San Lorenzo fu inglobata. Durante tutto il secolo XIII continu\u00f2 ad esercitare anche funzioni parrocchiali che le erano state affidate, funzioni che gradualmente passarono agli Eremitani.\nSan Marcello.\nDalle antiche mappe la posizione della chiesa non risulta molto precisa; \u00e8 sicuro comunque che fosse di fronte all'ospedale omonimo, dall'altra parte di contr\u00e0 Cordenons, forse all'angolo con la stradella del Garofolino, come sembra osservando la Pianta Angelica, oppure un po' pi\u00f9 verso piazza San Lorenzo, come risulterebbe dalla \"Descrizione\" del Dell'Acqua del 1711. Sono ancora visibili dei resti sul retro del palazzo della Camera di Commercio.\nL'antica chiesa era dedicata a San Marcello, vescovo di Roma e martire all'inizio del IV secolo, trentesimo della serie dei pontefici romani; il titolo della chiesa dava a sua volta il nome a una delle \"Sindacarie\" in cui era amministrativamente suddiviso il Comune medievale; a partire dal XIII secolo era anche sede di parrocchia urbana.\nCome le altre cappelle urbane, viene elencata nel \"privilegium\" di papa Urbano III del 1186, ma era gi\u00e0 stata nominata in un \"istrumentum\" di due anni prima, in cui veniva citato Arnaldo \"presbiter S. Marcelli\". Secondo il Barbarano \u00e8 ricordata anche in altri documenti - tra cui uno del 1340 - come vicina all'ospedale dei Battuti. A partire dal Trecento fu questo ospedale - per il quale fu costruito un oratorio, dedicato ai Santi Maria e Cristoforo e che ben presto divenne il brefotrofio della citt\u00e0 e del contado - ad attirare l'attenzione e le elemosine, ancor pi\u00f9 della chiesa parrocchiale.\nNella relazione della visita del cardinale Valier, nel 1584 la chiesa viene cos\u00ec descritta: \"\u00e8 abbastanza capace per un numero di 700 persone, ha il tetto a cassettoni, un'unica navata e due altari ossia l'altar Maggiore e l'altare della Piet\u00e0\". All'inizio del Settecento le condizioni della chiesa erano del tutto precarie, tanto che nel 1734 i parrocchiani presero l'iniziativa di effettuare un radicale restauro, i cui lavori si protrassero fino al 1757.\nLa chiesa cess\u00f2 di funzionare come sede parrocchiale, in seguito alla riorganizzazione ecclesiastica del 1807, diventando sussidiaria della cattedrale, alla quale venne trasferita anche la cura d'anime; questa nel 1821 fu poi affidata alla congregazione di San Filippo Neri, ritornata in possesso della chiesa e del convento dei filippini. Fu quest'ultima a diventare, nel 1840, la nuova sede parrocchiale, assumendo il titolo di San Marcello in San Filippo.\nQualche tempo dopo l'antica chiesa di San Marcello fu acquistata dal conte Pietro Caldogno - il cui palazzo era contiguo - sconsacrata e ridotta ad usi profani. Ci\u00f2 che restava sub\u00ec i bombardamenti della seconda guerra mondiale.\nSan Paolo.\nLa collocazione dell'antica chiesa di San Paolo resta ancora individuabile all'inizio di contr\u00e0 San Paolo, al n.ro 2. Secondo la \"Descrizione\" del Dall'Acqua del 1711 e l'illustrazione di Antonio Martinoli del 1833, la facciata era rivolta verso piazzetta San Paolo; prospiciente il Retrone resta uno dei tre piccoli timpani che coronavano il fianco destro; la pianta dell'edificio, visibile in una mappa aerea, coincide con quelle disegnate in passato.\nCome per le altre cappelle, non vi sono documenti che indichino la data di costruzione della chiesa: secondo la \"Historia\" di Francesco Barbarano, \"il prete Zeno testifica che la chiesa di San Paolo era in piedi al tempo del vescovo Enrico, che govern\u00f2 la Chiesa vicentina circa l'anno 1124\"; comunque, \u00e8 menzionata nel \"privilegium\" di Urbano III del 1186.\nSempre secondo il Barbarano, l'edificio venne restaurato nel 1373, nel 1579 e infine completamente ricostruito nel 1614. Davanti alla chiesa esisteva un portico o protiro, la facciata era semplice e l'interno a una sola navata coperto da una volta a botte su lunette a tutto sesto; essa non era molto grande e, oltre all'altare maggiore consacrato a san Paolo - sul quale era posta una pala del Maganza ora nel presbiterio della chiesa dei Servi - ne aveva due altri, uno dedicato a Cristo flagellato, l'altro alla Beata Vergine e a san Giuseppe. Dall'insieme della descrizione, non sembra si trattasse di una costruzione particolarmente importante n\u00e9 per l'architettura n\u00e9 per le opere d'arte contenutevi. Nel 1584 il visitatore apostolico Valier trov\u00f2 la chiesa vecchia ma sufficiente per circa 800 parrocchiani; a quel tempo il nome della chiesa nell'uso comune era gi\u00e0 corrotto, tanto che veniva chiamata San Polo o San Pollo, cos\u00ec come testimonia una scritta all'inizio di contr\u00e0 Santi Apostoli.\nAlla fine del Settecento era in condizioni pietose e fu deciso il trasferimento della parrocchia alla chiesa di Santa Maria dei Servi, decisione poi sospesa per l'arrivo degli austriaci. Ma nel 1806, ritornati i francesi a Vicenza, \"per la sua ristrettezza e per la sua localit\u00e0 e per le inondazioni alle quali \u00e8 sottoposta, massime nei sepolcri - scriveva don Francesco Miotti, l'ultimo parroco, alla Municipalit\u00e0 - diventa per tutti i rapporti incompatibile per l'esercizio di una parrocchia. Un bisogno immediato di una traslocazione fu in altri tempi riconosciuto\".\nCos\u00ec, in forza del decreto napoleonico 18 dicembre 1807, che ordinava la riorganizzazione ecclesiastica della citt\u00e0, la sede parrocchiale di San Paolo fu trasferita, insieme a quella di San Michele, alla chiesa dei Servi e l'antica cappella, chiusa al culto e secolarizzata, venne poco dopo ridotta ad abitazioni private.\nSan Salvatore in Carpagnon.\nQuasi nulla di certo si conosce rispetto a questa chiesa.\nAnzitutto non \u00e8 chiaro il punto preciso in cui era situata. Secondo il Mantese sorgeva in piazza Castello, dove nel 1234 i francescani avrebbero edificato la loro chiesa di San Francesco Vecchio e vicino all'area in cui il Palladio avrebbe poi costruito palazzo Porto. L'ipotesi viene messa in dubbio dal fatto che, quando nel XIII secolo furono create le \"Sindacarie\", quest'area era esterna alla \"Sindacaria\" di Carpagnon e apparteneva invece a quella di San Francesco. D'altra parte non vi sono elementi che indichino un altro punto.\nSembra pi\u00f9 probabile che - come ricostruisce i fatti il Barbarano - quando San Francesco venne a Vicenza nel 1216, avrebbe costituito il primo piccolo convento presso l'antica chiesa di San Salvatore in Carpagnon, concessa dai canonici ai francescani Intorno al 1220; essi l'avrebbero utilizzata per un decennio e solo in seguito, nel 1234, avrebbero costruito la propria chiesa di San Francesco quando il loro fondatore era gi\u00e0 stato proclamato santo.\nQuanto all'origine della chiesa, si sa di una donazione relativa a un'abbazia di San Salvatore fatta dai re Ugo di Provenza e suo figlio Lotario di Arles - nel periodo in cui erano associati come re d'Italia e quindi tra il 931 e il 941 - al vescovo di Vicenza, donazione confermata dal \"Diploma\" di Corrado II il Salico nel 1026, ipotesi ribadita dal Barbarano alcuni secoli pi\u00f9 tardi. Per avere un'altra menzione bisogna attendere due secoli fino al 1186, quando il \"privilegium\" di Urbano III conferm\u00f2 ai canonici della cattedrale, insieme a quello delle altre cappelle urbane, anche il possesso della chiesa di San Salvatore.\nNon si conosce nulla, infine, sul momento in cui la chiesa di San Salvatore fu demolita. Il Barbarano riporta un atto che proverebbe la sua esistenza ancora nel 1245, quando era appena stata costruita quella di San Francesco.\nSan Savino.\nDi questa cappella si ha notizia soltanto nel \"privilegium\" di Urbano III del 1186 che la cita assieme alle altre cappelle urbane, da una seconda citazione nel privilegio di Innocenzo III del 1206 e da una menzione in un atto del 1230, che parla del presbitero Marchese di San Savino e di Rainero di Sant'Apollinare.\nA fine Ottocento lo storico vicentino Castellini diceva: \"Di questa chiesa altra memoria non si trova che in un Instrumento del 1316 con cui il vescovo investe certo Enrico Giacobino da Bologna di una pezza di terra e casa posti sopra la piazza dei bovi o di san Savino. E nel 1398 si rinnova l'investitura di terra e casa nella contrada del pozzo di San Savino sopra la piazza che gi\u00e0 si diceva dei bovi e ora si dice del Castello\". Probabilmente quindi era ubicata nelle adiacenze della porta Feliciana, poi del Castello.\nSanto Stefano.\nLa prima citazione relativa a una cappella dedicata a santo Stefano \u00e8 contenuta nella bolla di Urbano III del 1186. Data l'antichit\u00e0 del culto del martire Stefano, il Sottani ritiene probabile che una cappella in suo onore sorgesse in Vicenza gi\u00e0 dai primissimi tempi del cristianesimo.\nTra la fine del XIV secolo e gli inizi del XV la chiesa di Santo Stefano appariva la pi\u00f9 importante della citt\u00e0, dopo la cattedrale. L'attuale \u00e8 il risultato del rifacimento totale del XVIII secolo.\nChiese al di fuori delle mura altomedievali.\nDopo la disgregazione dell'impero carolingio, le scorrerie degli Ungari e la costituzione del Sacro Romano Impero, le citt\u00e0 si fortificarono costruendo la cinta delle mura, entro le quali erano accentrati il potere politico, economico e anche ecclesiastico.\nFuori dalle mura, in campagna, i monasteri assunsero il ruolo di centri di attrazione della vita religiosa e divennero nello stesso tempo delle potenze politiche ed economiche, perch\u00e9 la loro organizzazione si inseriva benissimo nel nascente sistema feudale. Tramite donazioni, legati testamentari e assegnazione di beni e di privilegi estesero enormemente i loro possessi sul territorio, spesso in concorrenza e in lotta con i signori laici che, a loro volta, per appropriarsene usavano metodi violenti. I pochi documenti dell'Alto Medioevo che ci sono pervenuti, relativi al territorio vicentino, riguardano principalmente possessi e benefici delle due principali abbazie benedettine, rispettivamente maschile e femminile, di San Felice e di San Pietro, in qualche raro caso di abbazie pi\u00f9 lontane da Vicenza.\nPoche furono le eccezioni, come quella della chiesa di san Marco in Pusterla e della chiesa degli ospitalieri di Santa Croce.\nSan Marco in Pusterla.\nSecondo il Mantese, la chiesa di San Marco - pur citata insieme con le altre sei cappelle urbane nel privilegio del 1186 - era meno antica delle altre perch\u00e9, a differenza di queste, edificata al di l\u00e0 del ponte Pusterla - dove ora esiste uno slargo, subito dopo palazzo Stecchini Nussi - e quindi al di fuori della cinta delle mura altomedievali. Egli ipotizza che sia stata costruita soltanto dopo che, deviato il corso del fiume Astico e sostituito con quello del pi\u00f9 tranquillo Bacchiglione, prosciugato il \"lacus Pusterlae\", la zona che poi fu denominata Borgo Pusterla fu bonificata ed ebbe bisogno di una chiesa, quindi nel corso del XII secolo. Secondo lo storiografo settecentesco Bonicelli, la chiesa di San Marco fu fondata nell'anno 1119.\nPochi sono i documenti sulla vita di questa chiesa. Nella visita apostolica del 1584 del cardinale Valier si dice che \u00e8 un edificio mediocre, con soffitto a lacunari e pavimento in laterizio, con unica navata e tre altari, con la precisazione che gli altari erano addirittura non fissi ma portatili. Negli anni seguenti un cospicuo finanziamento del nobile Ortensio Loschi port\u00f2 a un radicale rinnovamento della chiesa: furono rifatti gli altari in pietra, il pavimento a quadroni e la cappella maggiore - dove il Loschi dispose di essere tumulato insieme con la moglie e i figli - fu ricostruita \"ex novo\".\nNonostante il rinnovo, la chiesa rest\u00f2 sempre piuttosto povera; alla fine del Seicento il Consiglio comunale \"tenuto conto che, dedicata al titolare di questa eccelsa Repubblica, dovrebbe essere l'ornamento di questa citt\u00e0\" ne dispose un ulteriore radicale restauro, che si concluse con la benedizione del vescovo nel 1686. Mancavano ancora il rinnovo della facciata e una serie di altri lavori che furono eseguiti negli anni seguenti, fino al definitivo completamento nel 1757, quando il vescovo Antonio Marino Priuli riconsacr\u00f2 la chiesa.\nCon la riorganizzazione ecclesiastica del periodo napoleonico la chiesa rimase sede parrocchiale; essendo comunque un edificio modesto e situato in una zona malsana, nel 1810 i parrocchiani chiesero e ottennero che fosse permutata con quella, molto pi\u00f9 grande e ricca, di San Girolamo, che nel secolo precedente era stata costruita dai carmelitani e, dopo la soppressione degli ordini religiosi, era stata demanializzata e in uso alla Regia Finanza. La nuova parrocchia cos\u00ec assunse il titolo di San Marco in San Girolamo.\nLa vecchia chiesa venne acquistata dall'architetto luganese Giacomo Verda e poi demolita nel 1814; l'area su cui sorgeva venne venduta dalla Cassa di ammortamento per lire 2.673 alla famiglia Roi che la utilizz\u00f2 per ampliare il giardino della propria dimora. La casa canonica che sorgeva a lato della chiesa fu acquistata nel 1927 sempre dai marchesi Roi, che in cambio assegnarono per l'abitazione del parroco un'altra pi\u00f9 vasta e comoda casa di loro propriet\u00e0, il palazzo Pagello in contr\u00e0 San Francesco.\nChiese annesse ad antichi ospitali.\nNel XII secolo venne elaborato e messo in pratica il concetto cristiano della \"domus hospitalis\" - da cui sarebbero derivati poi i termini di ospitale e ospedale - come quello di un luogo in cui una comunit\u00e0 vive e, in nome di Dio - il nome degli antichi ospedali francesi era \"H\u00f4tel-Dieu\" - mette a disposizione una parte della propria abitazione per i \"pauperes Christi\", i poveri di Cristo.\nIn questo periodo furono sostanzialmente due le tipologie degli ospitali: quelli delle abbazie benedettine maschili - che avevano gi\u00e0 chiesa e monastero - e quelli che nascevano per iniziativa di fraternit\u00e0 di laici che praticavano la vita comunitaria, si mantenevano con il loro lavoro e gestivano degli xenodochi o dei piccoli ospitali: spesso, per realizzare questo scopo, richiedevano e ottenevano in concessione cappelle ed edifici abbandonati dai religiosi quando questi, rimasti in pochi, ritornavano ad abitare nell'abbazia madre.\nQuesti primi ospedali sorgevano lungo le strade principali che entravano in citt\u00e0, a qualche miglio di distanza da essa in modo da permettere un controllo dei viandanti prima dell'ingresso. In genere consentivano l'ospitalit\u00e0 gratuita ai pellegrini per uno o due giorni.\nUno dei pi\u00f9 antichi documenti che sono rimasti riguarda la chiesa di San Nicol\u00f2 di Nonto, abbandonata dal clero perch\u00e9 rendeva troppo poco e concessa dal vescovo Pistore alla comunit\u00e0 di laici che gi\u00e0 nel 1123 era sorta presso il ponte di Nonto.\nL'altro pi\u00f9 antico ospitale di cui si abbia documentazione \u00e8 quello di San Bartolomeo, presso Lisiera, dove nel 1134 viveva una comunit\u00e0 di \"fratres et conversi\", dedicandosi all'assistenza dei pellegrini che transitavano sulla via Postumia.\nSanta Maria Vergine in Pusterla.\nSecondo il Sottani, che si rif\u00e0 a una pergamena del 1118, a quel tempo esisteva gi\u00e0 una chiesa dedicata a Santa Maria, nel luogo chiamato Pusterla, dove poi fu costruito il monastero di San Francesco Nuovo, quasi all'angolo tra l'omonima contr\u00e0 e contr\u00e0 dei Forti di San Francesco. Forse si trattava di una cappella annessa ad un piccolo ospedale, lungo la strada che provenendo da nord entrava in citt\u00e0.\nNon se ne ha pi\u00f9 notizie fino al Quattrocento, quando in zona arrivarono i Gesuati, che per qualche tempo abitarono questo ospizio prima di iniziare, verso il 1440, la costruzione del loro convento; l'affermazione \u00e8 confermata da una lettera di papa Innocenzo VIII del 1487: \"\" In burgo Pusterlae dictae civitatis sit quondam Hospitale cum Ecclesia sub vocabulo b. Mariae Virginis in quo \u2026 confratres Iesuati noncupanti habitabant\".\nAlla fine del XV secolo l'ospedale e la chiesa, di propriet\u00e0 della confraternita di Santa Maria, San Bartolomeo e San Marco, erano in stato di totale abbandono; ne presero possesso le monache di Santa Caterina che, in pieno sviluppo, intendevano costruire qui un nuovo monastero. Ne nacque una vertenza che dur\u00f2 anni e port\u00f2, alla fine, alla restituzione degli stabili alla confraternita la quale, tuttavia, due mesi dopo, vendette tutto alle clarisse di Santa Chiara. L'iniziativa venne presa da cinque nobili vicentini - Giacomo e Leonardo Thiene, Tommaso Scroffa, Cristoforo Barbaran e Giacomo Gualdo - che nel 1497 acquistarono, per il prezzo di 600 ducati, \"unum sedimen magnum\" nel Borgo di Pusterla, con case, corte, orto, pozzo e forno, circondato in parte da mura e in parte da siepe; le propriet\u00e0 della confraternita, appunto.\nQuanto alla chiesa, all'inizio le clarisse utilizzarono l'antica chiesa dell'ospedale - restaurata nel 1507 a spese del conte Volpe - per il loro nuovo monastero che chiamarono di San Francesco. Poi rifecero tutto.\nSecondo la bolla di concessione del papa Alessandro VI, il monastero delle Clarisse doveva sorgere \"in loco decenti ed onesto cum ecclesia, campanili umili, campana, dormitorio, refectorio, cemeterio, ortis, ortaliciis et aliis necessariis officinis\". La spesa per la costruzione non si dimostr\u00f2 un problema e il monastero fu presto realizzato, cos\u00ec che il 28 aprile 1503 vi entrarono sei monache, tutte di famiglie nobili della citt\u00e0; questo primo nucleo presto crebbe e in alcuni momenti il numero delle religiose arriv\u00f2 fino a 70, oltre a quello delle coriste e delle converse.\nDopo la soppressione degli ordini religiosi del 1810, gli edifici divennero propriet\u00e0 del demanio comunale e ridotti a caserma: ci\u00f2 che restava venne nel 1928 incorporato nell'edificio delle scuole elementari. La chiesa - che conteneva pregevoli quadri e affreschi di Marcello Fogolino e di Giovanni Speranza - fu spogliata e sconsacrata, demolita e su parte della sua area vennero costruite case di abitazione. Solo il coro delle monache, ridotto a palestra della scuola, \u00e8 ancora visibile dal cortile.\nSanta Croce.\nNel giugno 1167 papa Alessandro III intervenne perch\u00e9 i crociferi vicentini - una comunit\u00e0 formata prevalentemente da laici, anche sposati - potessero costruire un proprio oratorio, su di un terreno in propriet\u00e0 e rivendicato dalle monache di San Pietro. Dopodich\u00e9 essi costruirono quest'oratorio a fianco dell'ospedale - nei pressi di quella che sarebbe poi stata Porta Santa Croce - e furono presto apprezzati e dal vescovo e dalla citt\u00e0 per il loro impegno apostolico, che venne riconosciuto anche con l'attribuzione di rendite fondiarie. Seguirono cos\u00ec ulteriori bolle papali di conferma delle immunit\u00e0, dei privilegi e delle indulgenze gi\u00e0 concessi.\nElargizioni pubbliche e private in loro favore intervennero a pi\u00f9 riprese; pare tuttavia che, alla fine del XIII secolo, l'ospedale di Santa Croce non navigasse in buone acque e la maggior parte delle entrate fosse costituita da lasciti ed elemosine. Nel 1408 il priore dei crociferi dovette far ricostruire l'oratorio di Santa Barbara annesso alla chiesa, che era stato devastato dalle truppe mercenarie durante la guerra tra i padovani e Venezia. Era comunque iniziato il periodo di decadenza della chiesa e dell'ospedale; il numero dei crociferi era sempre modesto e quasi tutti provenivano dalla casa madre di Bologna; per governare l'ospedale di Santa Croce ormai dovevano avvalersi anche di una confraternita di Battuti detta di Santa Barbara. A un certo punto papa Sisto IV li soppresse, anche se poi il provvedimento fu revocato.\nNella seconda met\u00e0 del Cinquecento la visita apostolica del cardinale Valier registrava la presenza di dodici frati, di un buon reddito e di una chiesa in condizioni dignitose: \"la chiesa \u00e8 abbastanza comoda con un'unica navata, il soffitto a cassettoni, il coro sopra la porta della chiesa e sei altari non consacrati\". Il convento dei crociferi viene ricordato anche nel Seicento dalla cronaca di Francesco Barbarano de' Mironi e dalla relazione pastorale del vescovo Marcantonio Bragadin.\nI crociferi di Vicenza furono soppressi dal papa Alessandro VII nel 1656 per recuperarne i beni, venderli ad altri religiosi e destinarne il ricavato alle spese della guerra contro i turchi; poco dopo il convento divenne propriet\u00e0 delle Dimesse, mentre la chiesa continuava a funzionare come parrocchia. Anche per assolvere a questa funzione, essa fu totalmente ristrutturata in forma barocca da Francesco Muttoni - che vi aggiunse il presbiterio, l'avancorpo dell'atrio, il coro pensile e la sacrestia - e riconsacrata nel 1758 dal vescovo Antonio Marino Priuli. Dell'edificio originario non resta quasi nulla, se non il simbolo dei crociferi - tre piccole croci sul Calvario, scolpite su uno scudo che porta la data MDXCVII - inserito sul fianco sinistro dell'avancorpo.\nCon la riforma dell'organizzazione ecclesiastica, voluta dai decreti napoleonici, la sede parrocchiale fu trasferita alla chiesa di San Giacomo Maggiore - che venne per questa ragione denominata chiesa di Santa Croce in San Giacomo - e nel 1810 le Dimesse dovettero lasciare il convento. Nel 2007 la chiesa \u00e8 stata data in gestione dalla diocesi di Vicenza alla comunit\u00e0 ortodossa moldava di San Nicola, presente in citt\u00e0 dal 2005.\nChiese in origine dipendenti dai benedettini di San Felice.\nNel corso dell'Alto Medioevo, in epoca post-carolingia e fino al XII secolo, sul territorio vicentino si afferm\u00f2 una signoria di fatto del vescovo di Vicenza, consistente nel possesso di castelli, di \"curtes\" e di estesi territori, di esenzioni e di immunit\u00e0, del diritto di esigere tributi e di amministrare la giustizia; tutto questo concesso dagli imperatori che si erano succeduti nel tempo, da Berengario I a Ottone III.\nDue importanti documenti, che attestano l'estensione del potere vescovile, sono il \"privilegium\" del 983 con cui il vescovo Rodolfo assegnava o restituiva un'ingente dotazione di beni e diritti al monastero dei benedettini di San Felice e Fortunato e quello del 1033 con il quale il vescovo Astolfo confermava i beni assegnati al monastero delle benedettine di San Pietro. Con tali atti i vescovi dimostravano, oltre che di essere titolari di possessi e di diritti molto estesi sulla maggior parte del territorio vicentino, anche di comportarsi come signori feudali.\nTutto il periodo fu quindi caratterizzato dall'attivit\u00e0 degli insediamenti benedettini, sia per lo svolgimento delle funzioni pastorali loro affidate dai vescovi - o direttamente o mediante sacerdoti secolari di cui i monasteri avevano la scelta e il mantenimento - che per la bonifica di estese zone, in precedenza acquitrinose, tutt'intorno alla citt\u00e0. Dove si insediarono essi costruirono anche molte cappelle e chiese: ne resta traccia nei toponimi di numerose localit\u00e0 e di edifici dedicati a san Vito e a san Pietro, tipici dei due ordini monastici, maschile e femminile.\nSanti Felice e Fortunato.\nLa chiesa originaria fu costruita in epoca tardo antica, il monastero probabilmente nell'VIII secolo.\nSant'Apollinare.\nDi quest'antica chiesa parla Giambattista Pagliarino, vissuto nella seconda met\u00e0 del secolo XV, che la colloca su un modesto rilievo del Monte Berico, dove \"anticamente in quel luogo fu il tempio dedicato ad Apollo\". Egli riporta - scrivendo per\u00f2 quando della chiesa non v'era pi\u00f9 traccia - un'antica tradizione, secondo la quale San Prosdocimo, supposto primo evangelizzatore di Vicenza, avrebbe fondato la chiesa sulle rovine di un tempio dedicato ad Apollo, tempio ricordato nei versi di un poemetto andato perduto di Ferreto de' Ferreti.\nIn realt\u00e0 il primo documento che rimane \u00e8 il \"privilegium\" del 983, con il quale il vescovo Rodolfo donava, o restituiva, ai benedettini di San Felice una serie di possedimenti, tra i quali \"met\u00e0 della corte di Sant'Apollinare con la cappella\" La chiesa \u00e8 citata anche nella bolla di papa Urbano III del 1186, e in quella successiva di Innocenzo III del 1206, nella lista delle chiese che venivano confermate ai canonici della cattedrale, ma questo sembra significare che non apparteneva pi\u00f9 ai benedettini.\nSant'Apollinare \u00e8 ricordata ancora in un atto del 1230, nella cronaca della chiesa di San Michele - dove si ricorda che nel 1262 gli Eremitani ancora officiavano in Sant'Apollinare - e in un altro del 1421; in quest'ultimo si parla di \"un pezzo di terra che viene detto di Sant'Apollinare con all'interno muri della detta chiesa\u2026 posta sul Monte Berico in contrada Sant'Apollinare\"\", citazione che peraltro fa pensare ormai a ruderi.\nSan Benedetto Abate a Bertesinella.\nAll'antica chiesetta si accede da stradella San Benedetto, dove esisteva un insediamento benedettino, dipendente dall'abbazia di san Felice che durante il Medioevo era proprietaria di buona parte dei terreni della zona, dove aveva bonificato e aveva sviluppato le coltivazioni agricole, e delle cui rendite aveva investito nel 1134 l'ospedale di Lisiera.\nLa localit\u00e0 \u00e8 nominata per la prima volta in un documento del 1160, quando un tale Urbetello donava all'abbazia quanto possedeva \"in villa braytesena et braytesenelle cum omni iure et honore\"; nel 1186 il vescovo Pistore rivendicava e otteneva la giurisdizione su di essa, togliendola ai benedettini.\nNel 1557 la chiesetta serviva 128 abitanti e aveva un suo cimitero, risalente almeno al XV secolo. Nel 1700 fu abbellita e barocchizzata dalla famiglia dei nobili Tornieri; in seguito la propriet\u00e0 del complesso pass\u00f2 alla famiglia Fina.\nLe tre chiese in Borgo San Felice: San Bovo (o della Misericordia), San Nicol\u00f2 e San Martino.\nDurante l'Alto Medioevo, lungo il tratto della via Postumia che usciva dalla citt\u00e0 da Porta Feliciana e si dirigeva verso la basilica di San Felice, i benedettini possedevano ben tre chiese, nell'ordine: San Bovo (o della Misericordia), San Nicol\u00f2 e San Martino. Tutte e tre erano annesse ad antichi ospitali.\nUn'iscrizione, trascritta dal Faccioli, riassume la storia della chiesa di San Nicol\u00f2: la chiesa - la pi\u00f9 antica memoria della quale risale al 1184 - era sede nel 1239 di un ospizio per lebbrosi, trasferito nel 1264 a San Lazzaro.\nMenzionata per la prima volta nel 1084 in una lite tra i monaci di San Felice e i canonici della cattedrale, nel XIII secolo San Martino divenne sede parrocchiale, ma sempre sotto la giurisdizione del monastero, il cui abate nominava un sacerdote secolare che si occupava della cura d'anime; essendo il Borgo San Felice fuori della cinta muraria, il fonte battesimale di riferimento era quello dell'abbazia. Da un documento del 1228, in cui si nomina il massaro della chiesa, un certo Alberico, risulta che a quell'epoca presso la chiesa esisteva un ospitale.\nDal 1260 al 1300 tutte e tre le chiese di Borgo San Felice furono concesse dai benedettini ai Cavalieri della Beata Vergine Gloriosa, detti anche Cavalieri Gaudenti. Pi\u00f9 tardi esse furono date da papa Eugenio IV alla Congregazione dei Gerolimini di Fiesole che erano venuti a Vicenza nel 1425. Nel 1444, rinunciando a stabilirsi definitivamente in quel sito per l'aggravarsi della guerra tra la Repubblica di Venezia e i Visconti di Milano, in esecuzione di una bolla dello stesso papa Eugenio IV, restituirono queste tre chiese all'abate di San Felice e ottennero in cambio il monastero di San Pietro in Vivarolo che era stato da tempo abbandonato.\nL'ospedale e la chiesa di San Bovo furono dati nel 1371 alla fraglia dei tessitori; nel XVI secolo risultavano dipendenti dal capitolo della cattedrale, che nel 1533 ne affidava la gestione alla fraglia dei \"marangoni\" (carpentieri e falegnami). Risultavano ancora attivi intorno al 1680. Sull'architrave della porta compare ancora l'iscrizione: \"Questa fu la chiesa di San Bovo secolarizzata l'anno 1724 \u2013 il 24 maggio\".\nLa chiesa di San Nicol\u00f2 rimase deserta e incustodita, cos\u00ec che \"ruin\u00f2 l'anno 1595 per la grande quantit\u00e0 di neve et cos\u00ec se ne stette ruinata fino all'anno 1614 quando fu restaurata\", restando sempre per\u00f2 piccola e con un solo altare; nel 1648 era annessa all'arcidiaconato della cattedrale, ma non vi si celebrava pi\u00f9 dal tempo dell'ultima pestilenza, cio\u00e8 da oltre 16 anni. In una relazione del 1785 San Nicol\u00f2 veniva citata come un oratorio della parrocchia. Passata nel 1809 in propriet\u00e0 al demanio, il prefetto invit\u00f2 il vescovo a prendere possesso degli arredi ancora esistenti nell'oratorio per utilizzarli altrove, l'edificio fu dato in affitto a un certo Ettore Nievo, dopodich\u00e9 se ne perse ogni traccia.\nNel 1490 la sede parrocchiale del borgo era ancora presso la chiesa di San Martino, mentre agli inizi del Cinquecento fu trasferita nella basilica di San Felice. Nel 1584, durante la visita del cardinale Valier, si afferma che San Martino veniva ancora utilizzata per l'insegnamento della dottrina cristiana ai ragazzi della parrocchia. La chiesa and\u00f2 totalmente distrutta in occasione dei lavori di fortificazione del 1630. I benedettini recuperarono i residui delle fondamenta per utilizzarli nei restauri della basilica di San Felice; il tabernacolo monolitico quattrocentesco, ricordato dal Castellini, fu collocato sopra l'altare a capo della navata di sinistra.\nSan Giorgio in Gogna.\nVarie leggende circondano le origini di questa chiesa, situata sulle pendici di monte Berico; nessun reperto conferma per\u00f2 le ipotesi di costruzione in et\u00e0 tardo antica oppure che la chiesa sia stata eretta dai longobardi, particolarmente devoti a San Giorgio. Il primo documento conosciuto \u00e8 il \"privilegium\" del 983, con il quale il vescovo Rodolfo restituiva ai benedettini di San Felice, insieme con il possesso e i diritti su altri territori, anche il \"vantium\" (cio\u00e8 un terreno acquitrinoso) \"Sancti Georgi cum capella\". Essi vi si insediarono con l'obiettivo \u2013 come in molte altre zone del vicentino - di bonificare la zona paludosa. Accanto alla chiesa eressero un piccolo monastero e probabilmente anche un ospizio destinato ai viandanti che si dovevano fermare fuori citt\u00e0.\nLa struttura che oggi \u00e8 possibile osservare risale sicuramente all'Alto Medioevo: la facciata \u00e8 in stile romanico, i muri perimetrali e l'abside poligonale - costituiti da agglomerati di materiali diversi (mattoni, pietra, marmi recuperati da altri edifici) - attestano l'origine artigianale della costruzione.\nA partire dal 1259 e durante tutti i ricorrenti periodi di peste fino all'ultimo del 1630, la chiesa fu adibita a lazzaretto. Da ci\u00f2 forse il nome di \"Ges\u00f9 di Nazaret\" - probabile corruzione di Lazzaretto - in un testamento del 1456 e nella \"Pianta Angelica\" del 1580. Interessante all'interno, sulla parete destra, la pala del 1617 di Giambattista Maganza il Giovane \"L'apparizione della Madonna a Vincenza Pasini, infierendo la peste a Vicenza tra il 1425 e il 1428\"; sullo sfondo sono raffigurati il vecchio lazzaretto - che quindi a quel tempo era ancora esistente - e Campo Marzo, dove venivano sepolti gli appestati, con scene della peste.\nNei secoli pi\u00f9 recenti la chiesa fu adibita a prigione, da cui l'apposizione \"in Gogna\", e ancora a magazzino comunale e canile. Trovandosi vicina alla stazione ferroviaria, durante la seconda guerra mondiale fu colpita dai bombardamenti angloamericani, ma fu ben restaurata con materiale originale dapprima nel 1949 e poi nel 2011. Del monastero e dell'ospizio restano solo alcuni ruderi. La chiesa, prima appartenente alla parrocchia di Santa Caterina, \u00e8 stata eretta a parrocchia autonoma nel 1963.\nSanta Maria Maddalena.\nSembra che una piccola cappella, affiancata da un ospitale, siano stati costruiti intorno all'anno 1000 su un rilievo alle pendici del \"Mons famulorum\", il Monte dei Servi (ora Monte Crocetta) appartenente all'abbazia dei Santi Felice e Fortunato; della cappella parla il vescovo Astolfo nel 1033, quando in un suo \"Privilegium\" afferma di aver concesso ai benedettini, \"monticellum iuxta Civitalum cum capella\". Per quanto riguarda il nome, il Barbarano riferisce di un ospitale intitolato a Santa Maria Maddalena, il che fa pensare che ospitasse donne di vita convertitesi in monache, dedite alla preghiera e alla cura dei malati.\nNel 1234 qui esisteva un monastero femminile di un ordine non noto, che venne abbandonato verso il 1300 a causa delle continue guerre che devastavano il territorio e rendevano la zona insicura; alla chiesetta e al complesso degli edifici rimase tuttavia il nome, come appare nelle molteplici mappe custodite negli archivi pubblici.\nNel corso dei secoli la chiesa e il piccolo monastero passarono per diverse mani finch\u00e9, nel XV secolo, vi si insediarono i frati Gerolimini, che rimasero alle Maddalene per oltre due secoli; in questo periodo essi restaurarono la chiesa, ampliarono il convento, bonificarono le paludi attigue trasformandole in campi fertili, rendendo cos\u00ec il complesso conventuale il maggior punto di riferimento delle campagne circostanti, al punto da attirare in zona anche famiglie nobili veneziane.\nIl 3 settembre 1772 il Senato della Repubblica di Venezia decret\u00f2 la soppressione, tra gli altri, anche del convento di Maddalene e la vendita all'asta dei relativi beni che, dopo diverse vicissitudini, vennero donati agli abitanti della \"Coltura di Santa Croce\", e che quindi da allora appartengono al Comune di Vicenza.\nCon la riorganizzazione napoleonica delle parrocchie, la chiesa delle Maddalene divenne curazia e tale rest\u00f2 per oltre un secolo, finch\u00e9 la giurisdizione pass\u00f2 alla nuova chiesa dedicata a San Giuseppe, costruita pi\u00f9 a valle.\nDal 1992 al 2015 \u00e8 stata data attuazione ad un graduale piano di recupero, promosso da un apposito \"Comitato per il recupero\", formato da un gruppo di cittadini del quartiere di Maddalene, riconosciuto da parte dell'Amministrazione comunale di Vicenza.\nSan Pietro in Vivarolo.\nAnche questa chiesa viene citata nel \"privilegium\" del vescovo Rodolfo del 983, come possedimento del monastero maschile di San Felice: \"in Vivarolio curtem unam cum capella Sancti Petri\". Durante il XIII e il XIV secolo fu abitato da monache, sotto la direzione di un priore benedettino nominato dall'abate di San Felice, fino a quando nel 1335 le monache cominciarono a governarsi da sole, eleggendo una propria priora. Verso il 1390 il monastero ritorn\u00f2 in possesso dell'abbazia madre e il complesso di San Pietro in Vivarolo fu dato a sacerdoti secolari.\nNel 1444 i Gerolimini di Fiesole, in esecuzione di una bolla di papa Eugenio IV, ottennero dall'abate di San Felice - in cambio delle tre chiese benedettine di Borgo San Felice - il complesso di San Pietro, che da tempo era stato abbandonato. Essi costruirono una nuova chiesa; anche i Gerolimini per\u00f2 lasciarono abbastanza presto questo luogo, probabilmente verso il 1494 quando andarono in citt\u00e0 dove si erano costruiti la nuova chiesa di santa Maria delle Grazie con annesso convento.\nSan Pietro venne dato allora ai Servi di Maria, che nel 1502 vi avevano tre religiosi ma, dopo le vicende della guerra della Lega di Cambrai, abbandonarono anch'essi il convento che, danneggiato, rimase in uno stato di abbandono totale. In questo stato lo trov\u00f2 sant'Ignazio di Loyola quando nel 1537 vi soggiorn\u00f2 per qualche tempo con alcuni compagni; tali erano i disagi di quell'ambiente senza porte n\u00e9 finestre, che uno della comunit\u00e0, Francesco Saverio, si ammal\u00f2 e dovette essere ricoverato nell'ospedale di Sant'Antonio.\nTrent'anni pi\u00f9 tardi il complesso pass\u00f2 ai Cappuccini - ai quali fu concesso con la bolla del 4 dicembre 1567 di papa Pio V - che provvidero a restaurarlo; nel 1584 la chiesa, visitata dal cardinale Valier, veniva descritta come abbastanza ampia, con il soffitto a lacunari, un coro dietro l'altare, con annessi oratorio e campanile. Tra il 1623 e il 1627 i Cappuccini demolirono la chiesa quattrocentesca dei Gerolimini e ne costruirono una nuova.\nNella notte del 3 novembre 1805, mentre le truppe francesi rientravano per la seconda volta in Vicenza, un violento incendio distrusse il convento; l'anno seguente i cappuccini furono trasferiti nel convento di Bassano, fino alla soppressione dell'ordine nel 1810. Quel che restava di San Pietro in Vivarolo fin\u00ec di essere demolito nel 1817 e i materiali vennero utilizzati per la costruzione del Cimitero Maggiore di Vicenza. Il viale che portava da Porta Santa Croce alla chiesa di San Pietro, dopo questa demolizione fu utilizzato, per le sue caratteristiche e il suo isolamento, da una Societ\u00e0 di Tiro a segno sorta dopo il 1866 che vi rimase per cinquant'anni.\nDi tutta questa storia rimangono solo due toponimi: la via dei Cappuccini - dal secondo dopoguerra una via urbana che ha sostituito quelle precedenti, denominate a seconda del tempo strada, stradella, stradone dei Cappuccini - e il piazzale Tiro a Segno, lo slargo dove questa strada si stacca.\nChiese dipendenti dalle benedettine di San Pietro.\nSe i benedettini di San Felice avevano giurisdizione su tutta la zona ad ovest della citt\u00e0 - Borgo San Felice, la met\u00e0 ad ovest di Monte Berico, il pianoro boscoso e paludoso a ovest dei colli Berici - alle monache di San Pietro, oltre alle propriet\u00e0 del Borgo i vescovi assegnarono in feudo una notevole quantit\u00e0 di possedimenti, estesi su tutto il territorio vicentino. Tra gli altri la vasta \"Selva Mugla\", nella zona ora compresa tra gli abitati di Vivaro, Polegge e Cavazzale, la maggior parte del territorio a est della citt\u00e0, da Settec\u00e0 a Casale, da Lerino a Grantorto e Rampazzo e fino a Grumolo, poi detto \"delle Abbadesse\".\nSan Pietro.\nLa fondazione della chiesa di San Pietro \u00e8 sicuramente molto antica, anche se nessuno dei diversi reperti ritrovati pu\u00f2, per caratteristiche e per collocazione, determinare con precisione il periodo di costruzione della chiesa. Tenuto conto di ci\u00f2 che si conosce delle chiese campestri del primo millennio, si pu\u00f2 ipotizzare che la chiesetta primitiva fosse un piccolo edificio a pianta rettangolare estremamente semplice e senza elementi architettonici di rilievo, con abside unica.\nQuesto primo monastero, probabilmente benedettino e maschile, ebbe una vita difficile; quasi sicuramente sub\u00ec le scorrerie degli Ungari alla fine del IX e agli inizi del X secolo, forse fu distrutto, in ogni caso stava per cadere in rovina quando, nel 977, il \"privilegium\" del vescovo Rodolfo lo definiva \"quasi annientato e deserto di ogni culto monastico e divino ufficio\". Non servirono a molto un altro \"privilegium\" concesso dal vescovo Astolfo nel 1033 e un diploma di protezione da parte dell'imperatore Enrico III nel 1055. Vi sono opinioni diverse sul momento in cui esso divenne un monastero femminile.\nCos\u00ec come era avvenuto per i benedettini di San Felice, anche alle monache di San Pietro i vescovi assegnarono in feudo una notevole quantit\u00e0 di possedimenti, estesi su tutto il territorio vicentino. Nel corso dell'XI e del XII secolo, per\u00f2, quest'immenso patrimonio venne messo continuamente in pericolo dai signori rurali e dai piccoli feudatari che tentavano di usurpare i fondi; molte furono le liti e, nonostante la protezione di vescovi, papi e imperatori, a poco a poco il patrimonio venne in gran parte eroso; nel XIII secolo, sotto la signoria scaligera, i beni furono ulteriormente depredati.\nProbabilmente nel corso dell'XI secolo al posto della precedente venne costruita una seconda, pi\u00f9 ampia, chiesa. Tenuto conto dell'epoca di costruzione, deve essere stato un edificio in stile romanico, con una navata centrale pi\u00f9 alta e dotata di finestre che facevano entrare molta luce all'interno, due navate laterali pi\u00f9 basse e la facciata a tre salienti.\nNel XIII secolo inizi\u00f2 una generale decadenza dell'ordine benedettino, nonostante i tentativi fatti da papi e da vescovi vicentini per richiamare i monasteri al primitivo fervore, tentativi che per\u00f2 non ottennero buoni effetti, nonostante le visite pastorali e anche trasferimenti delle monache.\nDurante il XV secolo tutti gli edifici vennero rinnovati secondo il gusto tardo gotico e neorinascimentale del tempo, potendo contare sui cospicui finanziamenti che le monache, ormai quasi tutte appartenenti alle famiglie aristocratiche della citt\u00e0, apportavano al monastero; durante questi lavori vennero disperse le precedenti opere e le lapidi esistenti; anche di questi lavori per\u00f2, al giorno d'oggi, resta poco. Nel 1427 furono effettuati lavori di ricostruzione e abbellimento del chiostro, con le caratteristiche decorazioni in cotto e nella seconda met\u00e0 del secolo venne completamente ristrutturata - e riconsacrata nel 1596 - la chiesa; fu innalzato il piano di calpestio, probabilmente per difendere meglio l'edificio dalle alluvioni del vicino Bacchiglione, fu abbassata la navata centrale e la facciata assunse l'attuale forma a capanna, rinnovato l'interno dove colonne di marmo, ornate di preziosi capitelli, furono poste per sostenere le poderose arcate.\nIl secolo XV si era aperto con un livello di vita monacale molto degradato, anche per il malgoverno delle badesse del tempo ma, dopo la riforma del 1435 del vescovo Francesco Malipiero il monastero ebbe una notevole ripresa e aument\u00f2 il numero delle monache che, agli inizi del secolo successivo, erano quasi una cinquantina; nel 1524 erano ormai 80 e conducevano un'esemplare vita religiosa. Si trattava di una riforma simile a quella del monastero maschile di San Felice e, come era avvenuto per questo, nel 1499 anche San Pietro fu incorporato nella Congregazione di santa Giustina di Padova.\nSul finire del Cinquecento la chiesa sub\u00ec un altro intervento di abbellimento, questa volta in stile classico. Scomparsi il portichetto e i tre rosoni, la facciata prese l'aspetto attuale. All'interno le pareti dell'abside furono ornate da un prezioso paramento corinzio, raffinata opera della bottega degli Albanese; la navata maggiore fu ricoperta da un soffitto in legno a lacunari, contenenti tele della bottega dei Maganza, che fu distrutto dal bombardamento austriaco della citt\u00e0 il 10 giugno 1848.\nLa Pianta Angelica, che tante notizie d\u00e0 sulla citt\u00e0 alla fine del XVI secolo, mostra una chiesa rettangolare, con statue alla sommit\u00e0 del timpano e sulla facciata un portichetto e tre rosoni a segnare le tre navate interne. Sono ben visibili il campanile e il chiostro del convento.\nIn seguito alla soppressione di tutti gli ordini religiosi determinata dai decreti napoleonici del 1806 e 1810, le monache dovettero abbandonare il monastero, che divenne patrimonio demaniale e poi, su iniziativa del nobile vicentino Ottavio Trento e dopo la ristrutturazione degli ambienti da parte dell'architetto Bartolomeo Malacarne, casa di riposo per anziani e bisognosi di assistenza, specialmente durante la stagione invernale. Cinque anni pi\u00f9 tardi inizi\u00f2 ad accogliere anche i figli degli operai disoccupati, creando una sezione separata destinata all'istruzione professionale; nel 1881 questa sezione fu spostata nel nuovo orfanotrofio maschile di San Domenico.\nSant'Andrea.\nSi trovava nell'omonima contr\u00e0 - che unisce contr\u00e0 San Pietro e la Corte dei Roda, all'interno del Borgo San Pietro e vicino al fiume Bacchiglione. \u00c8 stata rappresentata nella Pianta Angelica e nella \"Descrizione\" del Dall'Acqua.\nLa chiesa di Sant'Andrea \u00e8 citata in documenti del 1129 e del 1166, mediante i quali la badessa di San Pietro investiva gente del posto di terreni e case nella zona vicino alla chiesa. Dal XIII al XV secolo fu sede parrocchiale, officiata da un sacerdote secolare nominato dalla badessa del monastero.\nAgli inizi del Quattrocento la chiesa, abbandonata e cadente, fu ceduta a fra' Giacomo da Reggio del Terz'Ordine Francescano, dietro corresponsione annua di una libbra di cera; fu rifatta verso il 1450 e restaurata nel 1536, pi\u00f9 o meno nel periodo in cui si svolgevano i lavori di ristrutturazione della chiesa di San Pietro. Nella sua relazione del 1584 il cardinale Valier la descriveva in buono stato e con un altare ben tenuto; fu nuovamente ristrutturata e ridotta di dimensioni nel 1651, con un solo altare all'antica, dorato, sul quale vi era una pala - attribuita ad Alessandro Maganza - raffigurante il martirio di Sant'Andrea.\nDopo l'arrivo delle truppe francesi nel 1797 fu trasformata in caserma; non fu pi\u00f9 restituita al culto, sia perch\u00e9 si trovava in un'area spesso alluvionata dalle piene del Bacchiglione, sia perch\u00e9 molto vicina alla chiesa di San Pietro, ormai sede parrocchiale del borgo.\nL'edificio fu abbattuto e ridotto a case di abitazione nei primi anni dell'Ottocento, durante il periodo napoleonico.\nLa pala raffigurante Sant'Andrea, che si trovava sull'unico altare della chiesa, si trova ora sulla parete destra della navata della chiesa di San Pietro.\nSan Vitale.\nSorgeva a destra della chiesa di San Pietro, di fronte all'Oratorio dei Boccalotti, sull'area in cui nell'Ottocento \u00e8 stato costruito l'Istituto Trento, immediatamente a destra dell'ingresso.\nForse era stata fatta costruire nel IX secolo dai monaci benedettini che allora abitavano l'abbazia di san Pietro, per onorare una reliquia di San Vitale, il cui corpo era stato trasportato da Roma a Brescia nel 758. Secondo il Mantese, la chiesa \u00e8 ricordata da documenti del XII secolo e viene citata anche in altri atti del Trecento. Non appare per\u00f2 chiaramente rappresentata in alcuna delle piante che ci sono pervenute: non appare nella Pianta Angelica del 1580, se ne vede per\u00f2 ancora il campanile nella pianta del Monticolo del 1611.\nProbabilmente questa chiesa non era considerata importante, anche se nel 1573 era stata decisa una processione annuale il giorno 28 aprile, festa di San Vitale, per ricordare l'anniversario della dedizione della citt\u00e0 a Venezia nel 1404. Esisteva e funzionava ancora nel 1648, quando fu sottoscritto l'atto di nomina del parroco di San Pietro, con la descrizione dei suoi compiti relativi alla parrocchia, che comprendevano anche suoi doveri nei confronti della chiesa di San Vitale.\nLa chiesa fu probabilmente demolita durante i lavori di ristrutturazione - progettati ed eseguiti dal Malacarne - degli edifici del monastero, in funzione del nuovo ospizio voluto da Ottavio Trento. Resta una tela, ritenuta opera di Camillo Bellini che rappresenta \"San Vitale con San Pietro e San Prosdocimo\", trasferita nell'oratorio delle monache contiguo alla chiesa di San Pietro.\nSan Pietro al Monte.\nSembra - secondo il Mantese - che la chiesa di San Pietro in Monte esistesse alla sommit\u00e0 del percorso di salita a Monte Berico dove, in seguito, furono costruite le Scalette. Secondo il Giarolli, anzi, la denominazione di \"scalette\" era precedente alla costruzione del Santuario, e il luogo prendeva il nome da una scala che portava, appunto, alla chiesetta di san Pietro in Monte.\nSull'origine di questa chiesa vengono fatte alcune ipotesi, tra queste la supposizione del Bortolan che fosse stata costruita sulle rovine di un tempio pagano; non vi sono per\u00f2 reperti o documenti che comprovino quest'ipotesi - che ricorre anche per Sant'Apollinare e per San Giorgio - se non l'analogia con altre citt\u00e0, in cui templi pagani dominavano dalle alture.\nLa chiesa viene invece citata in alcuni \"privilegia\" medievali: quello del 1064 del vescovo Liudigerio al monastero di San Pietro, quello del 1123 di papa Callisto II e altri ancora.\nNel 1280 le monache di San Pietro, su invito del vescovo Bartolomeo da Breganze, cedettero la chiesetta - dietro corrispettivo - alla Compagnia dei Cavalieri Gaudenti. All'inizio del Trecento, per\u00f2, nei loro confronti vi fu una contestazione per inadempienza e nel 1360 chiesa e adiacenze furono concessi in affitto a un canonico della cattedrale.\nDopo la dedizione di Vicenza alla Serenissima la chiesa fu demolita per fortificare la posizione, considerata strategica, del luogo e al suo posto fu costruito - o ingrandito perch\u00e9 gi\u00e0 esistente alla fine del Trecento - un castello a difesa della citt\u00e0; pur essendo incerte le date precise della demolizione della chiesa e della costruzione di un edificio fortificato, documenti del tempo ne danno sicura attestazione.\nChiese autonome o dipendenti da altre abbazie.\nSan Desiderio.\nSecondo la tradizione e secondo lo storico vicentino Giovanni Mantese, dove oggi vi \u00e8 la chiesa di Sant'Agostino esisteva, forse gi\u00e0 dall'VIII secolo, un'antica chiesetta dedicata a san Desiderio che viene citata in alcuni documenti.\nProbabilmente si trattava gi\u00e0 - nel IX secolo - di una chiesa benedettina: nel \"privilegium\" del 983 del vescovo Rodolfo si parla di una \"corte in Bassico\", cio\u00e8 nella zona bassa di Sant'Agostino. il pi\u00f9 antico, importante e chiaro documento \u00e8 il \"privilegium\" del 1186, con cui papa Urbano III confermava ai canonici della cattedrale la donazione di alcune chiese, tra cui quella di San Desiderio.\nVerso la fine del XII secolo, uno dei canonici concesse la chiesa a una comunit\u00e0 di laici sposati dediti alla vita in comune, alla povert\u00e0 e all'obbedienza. Di questa comunit\u00e0 non si sa altro, ma solo che non dur\u00f2 a lungo: nel 1236 i canonici e le canonichesse di San Marco di Mantova, che seguivano la regola di Sant'Agostino e risiedevano nel monastero di San Bartolomeo in Borgo Pusterla, ricevettero dai canonici l'investitura della chiesa con tutti i suoi privilegi ed i possedimenti che vi erano annessi. Vi rimasero circa cinquant'anni, finch\u00e9 nel 1288 il priore comunic\u00f2 la rinuncia per l'impossibilit\u00e0 di far fronte alle ingenti spese di mantenimento. \u00c8 probabile che, su proposta dello stesso priore, si sia allora insediata un'altra comunit\u00e0 laica.\nAgli inizi del Trecento, per\u00f2, la chiesa era in rovina. Nel 1319 un certo Giacomo, figlio di ser Cado, che voleva abbracciare a sua volta la regola agostiniana, si present\u00f2 al vescovo di Vicenza Sperandio, di fronte al quale si impegn\u00f2 a restaurare l'antica chiesetta con le elemosine dei fedeli. Tra il 1323 e il 1357 la chiesa fu ricostruita nelle forme della transizione romanico-gotica e dedicata a sant'Agostino.\nSecondo il Sottani, che cita una ricerca di Cattelan, \u00e8 ormai dimostrato che l'antica chiesa di San Desiderio e quella di Sant'Agostino non coincidono, ma la seconda \u00e8 stata invece costruita nei pressi della prima, i cui resti sono stati individuati.\nSan Vito.\nNacque come abbazia benedettina probabilmente verso la fine del IX secolo o l'inizio del X in riva al fiume Astichello al di fuori della cinta urbana, nel luogo in cui nell'Ottocento \u00e8 stato costruito il Cimitero acattolico.\nIl pi\u00f9 antico documento che riguarda l'abbazia attesta che Ugo di Provenza e suo figlio Lotario di Arles - nel periodo in cui erano associati come re d'Italia e quindi tra il 931 e il 941 - la donarono al vescovo di Vicenza, donazione confermata dal \"Diploma\" di Corrado II il Salico nel 1026.\nEssendo collocata al di fuori delle mura cittadine, la chiesa aveva il fonte battesimale e la cura d'anime di un ampio territorio, esteso fino alla pieve di Santa Maria di Bolzano Vicentino.\nVerso la fine del XII secolo per\u00f2 chiesa e monastero erano gi\u00e0 stati abbandonati dai benedettini, e forse per questo nel 1186 il vescovo Pistore la considerava una chiesa diocesana e ne cedeva gli stabili ai canonici della cattedrale. Questi, a loro volta, li concessero dapprima allo Studio universitario che si form\u00f2 nel 1204 a Vicenza e in seguito, nel 1209, ai Camaldolesi.\nI monaci gestirono la chiesa fino agli inizi del Cinquecento, anche se con il passare del tempo divenne sempre meno agibile e nel 1314 i monaci costruirono pi\u00f9 vicino alla citt\u00e0 un oratorio dedicato a santa Lucia.\nNel 1509, ai tempi della Lega di Cambrai, in previsione della costruzione di nuove fortificazioni, la Repubblica di Venezia ordin\u00f2 l'abbattimento dell'abbazia di San Vito e i Camaldolesi dovettero trasferire il monastero e la parrocchia, che nel frattempo era stata loro affidata, nella chiesa di Santa Lucia, che essi avevano costruito nel 1433 e nella quale l'altare maggiore era stato consacrato a san Vito. Poich\u00e9 il progetto delle fortificazioni in realt\u00e0 fu abbandonato, l'effettiva demolizione della chiesa di San Vito venne dilazionata e avvenne nel 1552; le macerie furono impiegate per la costruzione del campanile di Santa Lucia.\nSan Silvestro.\nDel tutto incerta \u00e8 la data in cui fu costruita quest'abbazia. Il primo documento relativo a San Silvestro \u00e8 un placito dell'883 di Carlo il Grosso, in merito ad un contenzioso su otto corti che l'abbazia di Nonantola possedeva nel Vicentino.\nSecondo il Barbarano, la chiesa sarebbe stata costruita nel 752 come \"grangia\", organizzazione agricola alle dirette dipendenze dei benedettini dell'abbazia di Nonantola. Nel 1133 una bolla di papa Innocenzo II fa menzione della chiesa nonantoliana di San Silvestro, situata \"in suburbio Vicentie\".\nSembra che durante il X o l'XI secolo la chiesa sia crollata, tranne le absidi e i muri perimetrali fino a poco pi\u00f9 di due metri dal pavimento. L'aspetto attuale della chiesa \u00e8 quello del XII secolo, nelle tipiche forme dell'acerbo romanico veronese. La facciata rispecchia la suddivisione e i dislivelli delle navate interne. Caratteristica la porta con una centina di pietre bianche alternate a mattoni, tipiche dell'ambiente veronese. Sopra di essa soltanto una bifora, anche se sono evidenti le tracce di altre aperture ora accecate. L'interno \u00e8 a pianta basilicale a tre navate - la mediana delle quali \u00e8 pi\u00f9 ampia e pi\u00f9 alta - concluse da absidi semicircolari. Le navate sono sostenute da tozzi pilastri quadrati con semplici capitelli; simili alle originali sono le cinque finestrelle a destra sulla navata centrale, mentre pi\u00f9 tardive sono le grandi finestre a settentrione.\nGli atti di un processo svoltosi intorno al 1280 di fronte al vescovo di Vicenza Nicelli, dimostrano che i monaci di San Silvestro, pur in assenza di una regolare costituzione della parrocchia nel Borgo Berga, di fatto gestivano funzioni parrocchiali da epoca immemorabile; la giurisdizione venne confermata ed era ancora attiva nel 1452. Con il tempo per\u00f2 la situazione del monastero decadde finch\u00e9, all'inizio del XIV secolo i pochi monaci presenti dovettero ricorrere a un sacerdote secolare per poter assicurare la cura d'anime; un secolo pi\u00f9 tardi il monastero era quasi estinto e i priori nominati da Nonantola si occupavano solo di aspetti amministrativi e di garantire le funzioni parrocchiali. In questo periodo la chiesa non decadde del tutto.\nNel 1523 alcune monache della comunit\u00e0 benedettina di San Pietro si insediarono a San Silvestro, che ritorn\u00f2 cos\u00ec a rivivere e divenne in pochi anni il pi\u00f9 florido monastero femminile della citt\u00e0; fino alla met\u00e0 del Settecento il numero delle monache super\u00f2 sempre la trentina.\nLa chiesa, che aveva sei altari, fu rimaneggiata nel 1568 e negli anni seguenti; nel secolo successivo si demolirono le absidi per l'erezione del coro delle monache e l'interno venne arricchito di un soffitto a lacunari decorato di sette tele, fra cui cinque di Giulio Carpioni.\nNel 1797, con l'arrivo dell'armata napoleonica, le monache furono obbligate a lasciare il monastero - che fu occupato dalle truppe francesi - e trasferirsi in quello di San Pietro e nel 1805, dopo il ritorno dei francesi, gli edifici furono nuovamente e definitivamente requisiti. La chiesa, che conservava ancora funzioni di parrocchia, rimase aperta fino al 1810, anno in cui la cura d'anime fu trasferita nella chiesa del soppresso monastero benedettino di Santa Caterina. Tutto San Silvestro fu ridotto a caserma e la chiesa venne chiusa. Nel 1809 era gi\u00e0 stato venduto e demolito il campanile, rimaneggiato in forme barocche e ritenuto uno dei pi\u00f9 belli della citt\u00e0.\nCon l'annessione di Vicenza al regno d'Italia, la caserma assunse il nome del generale Durando e fu destinata alle truppe alpine. Sconsacrata e profanata nelle sue stesse tombe, la chiesa fu ridotta ad uno stato di totale abbandono. Nel 1938 fu abbattuto il soffitto seicentesco e rimossi gli altari, dove da tempo erano scomparsi i dipinti. Nel 1944, durante la seconda guerra mondiale, il complesso monastico sub\u00ec pesanti bombardamenti che sventrarono il tetto.\nSoltanto nel secondo dopoguerra fu iniziato il restauro della chiesa e di quanto era rimasto del complesso monastico. Attualmente la chiesa romanica \u00e8 adibita a manifestazioni d'arte a cura delle Associazioni Artisti per l'arte sacra della Diocesi di Vicenza.\nSanta Maria Etiopissa.\nLa prima testimonianza della sua esistenza risale al 27 marzo 1107, quando la famiglia da Vivaro, feudataria del vescovo di Vicenza, don\u00f2 all'abbazia benedettina di Santa Maria Pomposa \"capella una aedificata in honorem sanctae Mariae quae est posita in villa nomine Teupese \u2026\", insieme con altre chiese della zona di Dueville.\nAlcuni studiosi del XIX secolo scorso hanno ipotizzato una fondazione della chiesa in et\u00e0 longobarda, sulla base di pochi e incerti elementi, come il celebre pluteo con i pavoni affrontati, conservato in copia all'interno dell'aula e riconducibile al VI-VII secolo, ipotesi per\u00f2 che non trova sicuro fondamento.\nDurante il Basso Medioevo la lontananza di questo monastero dall'abbazia madre lo ridusse in tristi condizioni, fino alla quasi totale scomparsa della comunit\u00e0 religiosa; alla fine del Trecento vi fu una certa ripresa, che per\u00f2 non dur\u00f2 a lungo. Agli inizi del XV secolo Santa Maria Etiopissa era sotto la giurisdizione del capitolo della cattedrale di Vicenza e divenne una specie di chiesa curata per la \"contracta\" (contrada) di Chiupese, piccolo nucleo posto lungo la strada che andava verso Marostica e dove vi era anche un'osteria. La chiesa durante tutto questo secolo serv\u00ec da parrocchiale per le famiglie sparse tra Vivaro e Cavazzale.\nIntorno al 1480, sotto l'abate Marco Vitriano, la chiesa fu di nuovo radicalmente restaurata e decorata al suo interno. Tra questi lavori un bel portale lombardesco, anche se non \u00e8 possibile un'attribuzione fra i tanti maestri lombardi allora operosi in Vicenza. Dello stesso periodo il fregio floreale che gira attorno alla chiesa e alcuni preziosi affreschi ancora esistenti: la Vergine in trono e i santi Cristoforo e Lucia, la Vergine sotto un baldacchino con Ges\u00f9 sulle ginocchia, i monaci Marco Vitruvio e Barnaba, l'annunciazione della Vergine; affreschi forse attribuibili al pittore Taddeo d'Ascoli, figlio di Villano.\nNel 1482 l'antica abbazia benedettina fu incorporata nel monastero di san Bartolomeo di Vicenza; essa rimase comunque in stato di semi abbandono, forse per il clima umido - vicino esisteva una risaia e quindi campi allagati - che la rendeva malsana e ne condizionava l'abitabilit\u00e0.\nLa chiesa attualmente \u00e8 frequentata dagli abitanti della zona nelle celebrazioni liturgiche, sebbene versi in uno stato di degrado e di abbandono gravi.\nSan Martino al Ponte Marchese.\nQuesta cappella si trova a nord di Vicenza, in localit\u00e0 Ponte Marchese, attualmente parte del quartiere San Bortolo.\nAnche di questa cappella - che apparteneva alla pieve urbana, nella coltura di San Marco - non si conosce l'origine: opinioni assai diverse sono state elaborate dagli storici vicentini che si sono occupati dell'antica organizzazione ecclesiastica. Secondo Giuseppe Lorenzon si tratterebbe addirittura di un edificio paleocristiano rifatto in et\u00e0 romanica, secondo Attilio Previtali - forse anche perch\u00e9 sulla facciata sono inseriti alcuni frammenti lapidei di quell'epoca - risalirebbe al periodo longobardo, mentre il Mantese lo data all'epoca carolingia. Tutti, comunque, riconoscono l'antichit\u00e0 dell'edificio.\nNel Quattrocento, ormai cadente, la chiesa fu ristrutturata dalla famiglia Porto, che la ridusse di dimensioni, conservando l'aspetto di cappella rustica, e ne riserv\u00f2 una parte ad uso privato. Una croce murata sulla facciata alla destra della porta d'ingresso riporta la data del 1491.\nCome tutte le chiese del tempo, \u00e8 orientata con l'altare verso est e ha una piccola abside semicircolare, sulla quale tre oculi indicano una manomissione del Seicento, come risulta dall'interno ribassato, dove \u00e8 stata collocata una piccola statua della Vergine, e dagli affreschi sulle pareti del presbiterio. Sul colmo della facciata si alza un piccolo campanile a vela con una campana; sulla trave della porta d'ingresso, cui \u00e8 sovrapposta un'edicola ogivale, vi \u00e8 l'iscrizione: \"Hic accipias benedictionem et misericordiam a Domino salutari nostro\".\nLa chiesa \u00e8 stata restaurata negli anni tra il 2014 e il 2016."}
{"id": "5717948", "revid": "1573940", "url": "https://it.wikipedia.org/wiki?curid=5717948", "title": "Cryptoblepharus", "text": "Cryptoblepharus \u00e8 un genere di sauri della famiglia Scincidae.\nDistribuzione e habitat.\nLe specie di questo genere sono diffuse nelle aree costiere e nelle isole del versante africano dell'oceano Indiano, in Indonesia, in Australia e nelle isole dell'oceano Pacifico sino alle Figi e all'arcipelago di Ogasawara.\nTassonomia.\nIl genere comprende le seguenti specie:"}
{"id": "5717950", "revid": "2226248", "url": "https://it.wikipedia.org/wiki?curid=5717950", "title": "Nokia C5-00", "text": "Il Nokia C5-00 \u00e8 uno smartphone prodotto dall'azienda finlandese Nokia e messo in commercio a partire dal 2010."}
{"id": "5717951", "revid": "125067261", "url": "https://it.wikipedia.org/wiki?curid=5717951", "title": "Gilbert Houngbo", "text": "\u00c8 stato Primo ministro del Togo dal settembre 2008 al luglio 2012. Nel 2013 \u00e8 stato nominato Vice Direttore Generale dell'Organizzazione internazionale del lavoro. Il 14 febbraio 2017 \u00e8 stato eletto presidente del Fondo internazionale per lo sviluppo agricolo. Nel gennaio 2022, Gilbert Houngbo \u00e8 il nuovo presidente del Board of Natural Resource Governance Institute (NRGI)."}
{"id": "5717952", "revid": "83531", "url": "https://it.wikipedia.org/wiki?curid=5717952", "title": "Enrico San Martino Valperga", "text": "Biografia.\nUomo di vasta e raffinata cultura, ha dedicato la sua vita principalmente alla promozione delle attivit\u00e0 musicali e delle belle arti. Nel primo campo \u00e8 stato presidente dell'Accademia filarmonica di Roma (1892-1893), del Circolo musicisti di Roma (1888), dell'Accademia di Santa Cecilia (posto tenuto per circa mezzo secolo), e del Conservatorio di musica (1895-14 luglio 1947), ha fondato l'Unione Nazionale Concerti (1922) ed ha presieduto l'Associazione di musica moderna e la Federazione Internazionale dei concerti. Nel secondo ha presieduto la Societ\u00e0 amatori cultori di belle arti ed \u00e8 stato presidente della biennale di Roma.\nAttivo anche all'estero, ha fatto parte dell'Institut de France di Parigi nel periodo delle sanzioni (e quindi in un momento teso dei rapporti tra Francia e Italia), e nello stesso periodo (caso unico per uno straniero da due secoli), tiene un discorso a nome dell'Acad\u00e8mie des Beux Art ad una riunione pubblica delle cinque accademie francesi (Acad\u00e9mie fran\u00e7aise, Acad\u00e9mie des inscriptions et belles-lettres, Acad\u00e9mie des sciences, Acad\u00e9mie des beaux-arts, Acad\u00e9mie des sciences morales et politiques). Tra il 1922 e il 1939 passa gran parte del suo tempo all'estero: viaggia in tutta Europa, nelle americhe, e partecipa alla fondazione di istituzioni musicali o artistiche in Egitto, Siria, Palestina, Senegal, India e Giappone.\n\u00c8 stato presidente dell'Esposizione del 1911 per il cinquantenario dell'unit\u00e0 italiana e membro del consiglio di amministrazione della banca Commerciale Italiana.\nEntrato in senato nel 1911, con l'avvento del regime fascista ne appoggia la politica di promozione della cultura italiana all'estero. A causa dei suoi viaggi, peraltro, partecipa in modo scarso alle attivit\u00e0 parlamentari (che infatti censiscono solo quattro suoi interventi in aula), e pur non avendo mai espresso voti favorevoli al mantenimento del regime e alla guerra viene dichiarato decaduto dalla carica di senatore con sentenza del 5 dicembre 1944 dell'Alta corte di giustizia per le sanzioni contro il fascismo."}
{"id": "5717964", "revid": "767487", "url": "https://it.wikipedia.org/wiki?curid=5717964", "title": "Komlan Mally", "text": "\u00c8 stato Primo ministro del Togo dal dicembre 2007 al settembre 2008.\nDal 2008 al 2011 ha ricoperto il ruolo di Ministro della salute."}
{"id": "5717966", "revid": "1573940", "url": "https://it.wikipedia.org/wiki?curid=5717966", "title": "Cryptoblepharus cognatus", "text": "Cryptoblepharus cognatus () \u00e8 un sauro della famiglia Scincidae, endemico del Madagascar.\nDistribuzione e habitat.\nLa specie \u00e8 diffusa sull'isola di Nosy Be e nelle vicine Nosy Ambariobe, Nosy Fanihy, Nosy Mitsio, Nosy Sakatia e Nosy Tanikely."}
{"id": "5717967", "revid": "106193267", "url": "https://it.wikipedia.org/wiki?curid=5717967", "title": "Koffi Sama", "text": "\u00c8 stato Primo ministro del Togo dal giugno 2002 al giugno 2005.\nBiografia.\nSama \u00e8 nato a Amoutchou nella prefettura di Ogou. \u00c8 stato ministro della giovent\u00f9, dello sport e della cultura dal 1981 al 1984, direttore regionale dello sviluppo rurale e marittimo dal 1986 al 1990 e direttore generale della compagnia togolese del cotone dal 1990 al 1996, prima di tornare al governo come ministro. ha tenuto dal 1996 al 1999. \nNelle elezioni legislative del marzo 1999, Sama \u00e8 stata eletta all'Assemblea nazionale come candidato al Movimento popolare togolese (RPT) nella terza circoscrizione della prefettura di Ogou. ha corso senza opposizione e ha vinto il seggio con il 100% dei voti. Ha poi ricoperto la carica di Ministro dell'Istruzione e della Ricerca Nazionale dal 1999 al 2002. Il 7 dicembre 2000 \u00e8 diventato anche Segretario Generale dell'RPT. \nIl presidente Gnassingb\u00e9 Eyad\u00e9ma nomin\u00f2 primo ministro Sama il 27 giugno 2002, sostituendo Agbeyome Kodjo; questa decisione \u00e8 stata presa come parte dei preparativi per le elezioni parlamentari tenute nel corso dell'anno. Dopo la morte di Eyadema, il 5 febbraio 2005, Sama, come primo ministro, annunci\u00f2 la notizia, definendola \"un disastro nazionale\". Sama lasci\u00f2 l'ufficio il 9 giugno 2005, quando gli succedette Edem Kodjo. \nDopo essere diventato primo ministro, Sama divenne consigliere speciale del presidente Faure Gnassingbe, con il grado di ministro; egli rimane in questo posto dal 2008. \u00c8 stato a capo della Comunit\u00e0 economica della Missione di osservatori degli Stati dell'Africa occidentale (ECOWAS) nelle elezioni presidenziali di Mali nell'aprile 2007. \nSama era un membro del RPT College of Sages."}
{"id": "5717970", "revid": "729019", "url": "https://it.wikipedia.org/wiki?curid=5717970", "title": "Quarta guerra siriaca", "text": "La quarta guerra siriaca fu un conflitto armato combattuto fra l'Impero seleucide e il Regno tolemaico d'Egitto tra il 219 e il 217 a.C., guidati rispettivamente da Antioco III e Tolomeo IV Filopatore per il possesso della Celesiria (la regione del Medio Oriente che include il Libano, la Palestina e la Fenicia). Nonostante Antioco inizialmente fosse riuscito a ottenere una grande serie di successi, le forze tolemaiche trionfarono nella grande battaglia di Rafah, vincendo la guerra.\nLa quarta querra siriaca \u00e8 il conflitto ellenistico meglio documentato, in quanto Polibio le dedic\u00f2 un'ampia sezione del libro V delle sue \"Storie\"; \u00e8 dunque particolarmente importante per illustrarci l'organizzazione militare, l'addestramento, il comando, l'armamento, la strategia, la tattica e l'ideologia militare degli stati ellenistici.\nAntefatti.\nLa questione della Celesiria.\nLa Celesiria era una zona molto ricca sia per le sue risorse, sia per i notevoli flussi commerciali che attraversavano le citt\u00e0 fenicie, sia per il gran numero di citt\u00e0 prospere. Questa regione era contesa da quelle che all'epoca erano le due maggiori potenze del mediterraneo orientale: l'impero seleucide, che si estendeva per quasi tutta l'Asia, e il Regno d'Egitto, governato dalla dinastia tolemaica. La contesa era sorta quando i fondatori dei due regni, Seleuco I Nicatore e Tolomeo I Sotere, erano alleati contro Antigono I Monoftalmo. Entrambi avevano aderito a una coalizione che voleva abbattere l'egemonia di Antigono: Tolomeo, pur partecipando formalmente, non aveva inviato truppe, mentre Seleuco aveva contribuito in maniera determinante alla sconfitta di Antigono nella battaglia di Ipso. Dunque, nella spartizione che segu\u00ec la morte di Antigono, a Seleuco era stata assegnata l'intera Siria: tuttavia Tolomeo l'aveva gi\u00e0 in parte occupata e si rifiut\u00f2 di concederla a Seleuco, il quale decise di non reclamarla in virt\u00f9 dell'amicizia che lo legava a Tolomeo. Tuttavia i loro discendenti intrapresero una serie di feroci guerre per mantenere il controllo di questa regione e delle coste dell'Asia Minore.\nLa situazione dell'Egitto.\nEra da poco stato incoronato in Egitto il giovane Tolomeo IV Filopatore, che secondo alcuni era salito al trono uccidendo il padre e la madre. Anche suo fratello Magas, popolare fra le truppe per la sua fortunata campagna in Asia Minore durante il regno del padre, venne brutalmente assassinato dal generale Teodoto Etolo bollendolo vivo nella vasca da bagno. Il giovane re si distinse, oltre che per la tendenza l'intrigo e la crudelt\u00e0, per la sua pigrizia e la sua dissolutezza. Infatti trascurava completamente la gestione del regno, che lasci\u00f2 in mano ai suoi ministri Agatocle, fratello della sua amante Agatoclea, e Sosibio, e trascorreva il giorno gozzovigliando, facendo festa e amoreggiando con prostitute e ragazzini. Mentre i suoi avi erano molto attenti alla politici estera e avevo acquisito, attraverso una brillante politica, il controllo di numerose citt\u00e0 in Asia Minore, in Tracia e nelle isole dell'Egeo, creando un impero di formidabile potenza ed estensione, il nuovo re non si occupava minimamente dei suoi possedimenti all'infuori dell'Egitto, mentre l'esercito era lasciato nella totale incuria. Persino il vecchio re di Sparta, Cleomene III, amico del padre di Tolomeo, fu imprigionato in quanto ritenuto pericoloso: quando tent\u00f2 di ribellarsi coi suoi compagni fu ucciso. In sostanza Filopatore dava l'impressione della pi\u00f9 totale debolezza e inettitudine.\nLa situazione in Siria.\nNel frattempo l'impero seleucide attraversava uno dei momenti pi\u00f9 difficili della sua storia. La pesante sconfitta nel precedente conflitto contro i Tolomei (Terza guerra siriaca) aveva fatto s\u00ec che le satrapie di Partia e la Battria dichiarassero l'indipendenza, mentre il controllo seleucide in Asia Minore era andato man mano indebolendosi. Antioco III venne incoronato a sedici anni ed ereditava uno Stato decisamente disorganizzato: a causa del carattere crudele e tirannico del primo ministro Ermia, Molone e Alessandro, satrapi delle province di Persia e Media si erano ribellati; anche lo zio di Antioco, Acheo, che comandava le province in Asia Minore, sostenuto da Tolomeo si era dichiarato indipendente e aveva cinto la corona. Il regno, che un tempo si estendeva fino all'India, era ridotto alle province di Siria e Babilonia. Nonostante questo il ministro Ermia, pensando che pi\u00f9 il regno fosse stato debole, pi\u00f9 il sovrano sarebbe stato controllabile, consigliava al re di non occuparsi personalmente della ribellione, ma di attaccare i possedimenti tolemaici, considerando anche quanto fosse debole e dissoluto l'attuale re d'Egitto.\nLa guerra.\nLa prima spedizione.\nSu consiglio di Ermia, Antioco decise dunque di intraprendere una spedizione contro il regno di Egitto, affidando ai suoi generali il compito di sedare la rivolta di Molone. Teodoto Etolo, il generale tolemaico in servizio in Celesiria, tuttavia riusc\u00ec efficacemente a far fronte all'attacco di Antioco: fortific\u00f2 con un sistema di fossati e palizzate le paludi fra Brochi e Gerra e vi si arrocc\u00f2 con i propri uomini. Antioco tent\u00f2 di sfondare lo sbarramento nemico, ma a causa del terreno disagevole e della posizione vantaggiosa dei nemici subiva pi\u00f9 perdite di quante non ne riuscisse a infliggere. Mentre rifletteva sul da farsi, li venne riferito che Molone non solo aveva sconfitte gli strateghi che gli erano stati mandati contro, ma con un contrattacco si era persino impadronito della Babilonide. Antioco decise dunque di lasciare momentaneamente da parte la spedizione contro l'Egitto per affrontare finalmente i ribelli.\nLa presa di Seleucia.\nDopo avere schiacciato la sedizione di Alessandro e Molone, riconquistato gran parte delle satrapie orientali e fatto uccidere lo scomodo ministro Ermia, il re si sent\u00ec pronto per riprendere le ostilit\u00e0 contro il regno tolemaico. Riun\u00ec l'esercito ad Apamea e cominci\u00f2 a discutere coi suoi generali quale piano adottare nella guerra contro i Tolomei. Il medico e consigliere di corte Apollofane sugger\u00ec di riconquistare subito la citt\u00e0 di Seleucia Pieria, citt\u00e0 ancestrale dei Seleucidi, che era caduta nelle mani dei Tolomei dopo la disastrosa terza guerra siriaca. Oltre ad essere una base tolemaica pericolosamente vicina ai pi\u00f9 importanti territori seleucidi, era vergognoso che una citt\u00e0 dal cos\u00ec alto valore simbolico rimanesse in mano al nemico. Il consiglio fu approvato e l'esercito part\u00ec immediatamente verso Seleucia. Non era semplice conquistare la citt\u00e0, in quanto era non solo ben difesa grazie alla sua vantaggiosa posizione naturale, ma anche a un'imponente cerchia di mura. Proprio in questa difficile impresa il giovane re seleucide diede un assaggio delle sue qualit\u00e0 di stratega. Inizialmente tent\u00f2 di corrompere il governatore della citt\u00e0, Leonzio: non riuscendoci, corruppe alcuni comandanti di livello inferiore. L'attacco sarebbe stato condotto da quattro squadre diverse: la prima, condotta dai comandanti Ardi e Diogneto, avrebbe assalito il sobborgo, la zona pi\u00f9 facile da prendere in quanto vi si potevano appoggiare le scale, assieme alla flotta che avrebbe attaccato dal mare. Le altre due squadre, guidate da Zeusi ed Ermogene, avrebbero dovuto distogliere l'attenzione del nemico dall'attacco di Ardi, assalendo altre zone della citt\u00e0. Prima dell'assalto, Antioco promise corone e doni a colore che si fossero distinti nello scontro.\nIl piano funzion\u00f2: dovendo frammentare le forze per far fronte al triplice attacco su terra, i soldati tolemaici non riuscirono a impedire che le forze di Ardi appoggiassero le scale e attaccassero il sobborgo, mentre allo stesso modo i soldati della flotta presero il porto. Quando il sobborgo fu conquistato, i sottocomandanti corrotti, fingendo di essere nel panico, incitarono Leonzio a chiedere la resa prima che Antioco prendesse la citt\u00e0 con la forza. Leonzio fu ingannato mand\u00f2 dei messaggeri per discutere la resa con Antioco. In questo modo il re riconquist\u00f2 Seleucia: non solo risparmi\u00f2 i cittadini, ma richiam\u00f2 anche coloro che ne erano stati cacciati dopo la conquista tolemaica.\nIl tradimento di Teodoto.\nNel frattempo Teodoto Etolo, il generale che aveva fermato la spedizione di Antioco, si era recato ad Alessandria sperando di essere ricompensato per i suoi ottimi servigi. Tuttavia, anzich\u00e9 essere premiato, rimase quasi vittima di un complotto ordito dai cortigiani di Tolomeo. Egli, che gi\u00e0 disprezzava il carattere del re per la sua empiet\u00e0, rimase infuriato da questo avvenimento e decise di passare dalla parte di Antioco. Immediatamente occup\u00f2 la citt\u00e0 di Tolemaide di Fenicia e mand\u00f2 un comandante a lui fedele di nome Panetolo a conquistare Tiro, invitando di tutta fretta Antioco a venire in suo soccorso e annunciandogli che gli stava consegnando la Celesiria. Antioco, che aveva appena conquistato Seleucia, si mise subito in marcia per approfittare della fortunata occasione che gli era stata offerta. Nel frattempo, per sedare la sommossa di Teodoto, Tolomeo invi\u00f2 il proprio generale migliore, Nicolao, che assedi\u00f2 il ribelle a Tolemaide. Giunto in Celesiria, Antioco lasci\u00f2 delle truppe ad assediare la fortezza di Bronchi e si mosse personalmente con le truppe leggere per liberare Teodoto dall'assedio. Nicolao fece occupare il passo di Berito da alcune sue forze per fermare Antioco: tuttavia il re sconfisse le truppe egizie con un attacco improvviso e Nicolao fu costretto a togliere l'assedio. Teodoto, Panetolo e le loro forze accolsero festosamente il re e li consegnarono Tiro e Tolemaide con tutti i beni che vi si trovavano, fra cui quaranta navi da guerra (20 corazzate e 20 leggere). Il piano di Antioco era di attaccare direttamente l'Egitto: tuttavia fu informato che Tolomeo aveva gi\u00e0 fatto ostruire i pozzi di acqua potabile, aveva aperto i canali del Nilo e aveva raccolto tutto l'esercito a Pelusio. La spedizione in Egitto era dunque impossibile. Il seleucide decise di conquistare comunque tutta la Celesiria e di ridurla in suo possesso.\nRiorganizzazione dell'esercito tolemaico.\nA causa della completa trascuratezza in cui il re aveva abbandonato l'esercito, ora i Tolomei assistevano impotenti all'avanzata di Antioco senza poter attuare nessuna utile difesa. In questa situazione di estremo pericolo, i corrotti e debosciati ministri tolemaici si attivarono improvvisamente e mostrarono grinta e qualit\u00e0 che gli avrebbero fatto salvare il regno. Decisero che avrebbero preso tempo con Antioco mediante trattative, mentre in realt\u00e0 avrebbero ricostituito la potenza dell'esercito tolemaico. Agatocle e Sosibio si alternarono i compiti: mentre uno avrebbe accolto gli inviati di Antioco a Menfi, l'altro avrebbe presieduto alla riorganizzazione dell'esercito. Furono spediti inviati all'estero per reclutare milizie, mentre furono chiamati ad Alessandria numerosi mercenari; intanto veniva raccolta una sorta di \"task-force\" di professionisti militari dalla Grecia, perlopi\u00f9 veterani delle guerre di Antigono III Dosone, che furono incaricati di riaddestrare l'esercito. In questa situazione d'emergenza fu presa l'eccezionale decisione di addestrare 20.000 nativi egiziani a combattere nella temuta falange macedone. Questa decisione port\u00f2 finalmente alla superiorit\u00e0 numerica rispetto alle forze di Antioco, ma ebbe gravi conseguenze nel futuro.\nTrattative inconcludenti.\nCon l'approssimarsi dell'inverno, Antioco decise di accettare una tregua di quattro mesi proposta da Tolomeo. Ritenendo che il suo rivale sarebbe stato troppo codardo per affrontarlo in battaglia, si disinteress\u00f2 all'addestramento dell'esercito e trascorse l'inverno a Seleucia, dopo aver collocato guarnigioni nelle nuove conquiste. Dopo, invi\u00f2 a Menfi degli ambasciatori per tentare di entrare pacificamente in possesso di quella parte della Celesiria che non era ancora sua. In seguito ci furono ambasciate anche a Seleucia alle quali partecip\u00f2 il re in persona. Il seleucide sostenne la legittimit\u00e0 della sua occupazione delle Celesiria, argomentando che quelle terre erano state assegnate a Seleuco Nicatore nella spartizione dopo la battaglia di Ipso, mentre gli ambasciatori di Tolomeo sostennero che a Seleuco fosse stata assegnata tutta l'Asia escluse le province di Celesiria e Fenicia, che appartenevano a Tolomeo. Le trattative non portarono a nulla, anche perch\u00e9 gli ambasciatori di Tolomeo volevano includere Acheo nel trattato, mentre Antioco riteneva inammissibile che Tolomeo osasse favorire un ribelle e avesse la sfacciataggine di volerlo far riconoscere dal sovrano legittimo.\nLa battaglia di Porfirione.\nNella primavera del 218 a.C. fin\u00ec il periodo di tregua concordato dalle due fazioni: di conseguenza Antioco si mosse per conquistare le citt\u00e0 della Celesiria non ancora in suo possesso. Nel frattempo Tolomeo affid\u00f2 al generale Nicolao il comando supremo e lo riforn\u00ec di ogni risorsa affinch\u00e9 potesse resistere all'avanzata seleucide. Il generale decise di arroccarsi vicino alla citt\u00e0 di Porfirione, sulla catena del Libano presso uno stretto passo noto come \"Passo del Platano\", dove sarebbe stato facile difendersi da un nemico anche in superiorit\u00e0 numerica. Antioco nel frattempo continuava ad avanzare verso Sud, sottomettendo nel suo cammino le citt\u00e0 che incontrava. Gli arrivarono richieste di alleanza dagli Aradi: Antioco le accett\u00f2, e pose anche fine alle discordie civili che attanagliavano questa popolazione. Quando giunse a Porfirione, Antioco studi\u00f2 con attenzione il terreno e le fortificazioni ed elabor\u00f2 un brillante piano per forzare il blocco. Una squadra, al comando di tale Menedemo, avrebbe attaccato le forze nemiche appostate su un dosso; una seconda squadra al comando di Teodoto avrebbe occupato le alture della catena del Libano; nel frattempo una terza squadra, comandata dal governatore Diocle, avrebbe attaccato le forze nemiche sulla striscia di terra che separava la montagna dal mare. Nel frattempo la flotta seleucide comandata da Diogneto avrebbe attaccato quella egiziana comandata da Perigene. Antioco si posizion\u00f2 al centro con le riserve, in modo da poter mandare truppe fresche dove ce ne fosse bisogno. Inizialmente l'attacco di Menedemo non ebbe successo, in quanto le forze di Nicolao erano in posizioni vantaggiose e fortificate, e dunque prevalevano nel combattimento. Ma all'improvviso Teodoto e i suoi, che avevano sgominato i nemici sulle alture, attaccarono le forze di Nicolao sul fianco, facendole fuggire disordinatamente. In questo scontro morirono 2.000 soldati tolemaici e ne furono presi prigionieri altrettanti. La battaglia tra le flotte intanto era ancora in corso, perch\u00e9 essendo le navi simili per armamento e numero, nessuna delle due flotte riusciva a prevalere sull'altra. Ma quando il navarca egizio vide che le truppe su terra erano sconfitte, si ritir\u00f2 a sua volta a Sidone. Ancora una volta, la strategia di Antioco si rivel\u00f2 vincente: come durante l'assedio di Seleucia, aveva diviso le sue forze in squadre perch\u00e9 avessero una maggiore flessibilit\u00e0 tattica, riuscendo a spezzare i solidi sbarramenti nemici.\nSuccessi di Antioco.\nAntioco decise di non tentare di assalire Sidone, in quanto la citt\u00e0 era ben difesa e fortificata, e continu\u00f2 ad avanzare, prendendo in modo incruento Filoteria e Scitopoli. Essendo quest'ultima citt\u00e0 collocata in una pianura irrigata dal fiume Giordano, Antioco pot\u00e9 disporre di un'enorme quantit\u00e0 di rifornimenti per nutrire il suo esercito. Trov\u00f2 opposizione poi nella citt\u00e0 di Ataribio, che prese con uno stratagemma ingegnoso: attir\u00f2 le truppe della guarnigione fuori dalla citt\u00e0 con una scaramuccia; quando questi si stavano poi ritirando, li fece aggredire all'improvviso da un battaglione di soldati che aveva lasciato appostati. Molti nemici furono uccisi, gli altri fuggirono disordinatamente; mentre costoro si stavano ancora ritirando, attacc\u00f2 la citt\u00e0, i cui difensori erano nel disordine pi\u00f9 totale, e la prese. Questi successi di Antioco impressionarono molti sia le popolazioni locali che i nemici; molti ufficiali tolemaici si accorsero che Antioco era un sovrano molto pi\u00f9 energico e pugnace del dissoluto re d'Egitto e disertarono per lui, seguendo l'esempio di Teodoto Etolo. Il primo fu Cherea, che fu accolto molto generosamente da Antioco; questa generosit\u00e0 fece s\u00ec che molti generali furono tentati di fare lo stesso. Infatti poco dopo Ippoloco si un\u00ec a lui con quattrocento dei formidabili cavalieri tessali. Anche le vicine popolazioni arabiche (probabilmente i Nabatei) impressionate da questi successi, si allearono con lui: un distaccamento di 10.000 uomini al comando di Zabdiel lo raggiunse per aiutarlo nella guerra; inoltre gli arabi si impegnarono a rifornire l'armata di Antioco. Antioco conquist\u00f2 in rapida successione Pella, Camo, Gefro, Abila e Gadara, che si arrese appena furono posizionate le macchine d'assedio. Nel frattempo venne a sapere che molti nemici si erano radunati a Rabbatama, in Arabia, e devastavano il territorio degli alleati arabi di Antioco. Antioco esamin\u00f2 il terreno e si accorse che la citt\u00e0 si poteva assalire da due soli punti, e ordin\u00f2 che venissero attaccati entrambi, uno da Teodoto e l'altro da Nicarco. I due fecero a gara per chi riuscisse a far cadere il muro prima, tanto che cadde in entrambi i punti. Le forze seleucidi presero ad assalire senza sosta questi punti, ma senza successo, in quanto la citt\u00e0 era difesa da troppi uomini. Fortunatamente, un giorno un prigioniero rivel\u00f2 un tunnel che conduceva a una sorgente dove gli assediati si procuravano l'acqua. Quando questo fu ostruito, ai difensori non rest\u00f2 che arrendersi. In questo anno Antioco aveva collezionato una lunga serie di successi; decise dunque di installare delle guarnigioni nelle terre conquistate e and\u00f2 a svernare con le truppe a Tolemaide.\nLa battaglia di Rafah.\nNella primavera del 217 a.C. si riaccesero le ostilit\u00e0: i ministri egizi ritennero che l'esercito riformato fosse pronto per la battaglia campale; cos\u00ec Tolomeo Filipatore decise finalmente di muovere l'esercito da Alessandria. Dopo averlo assemblato a Pelusio, si accamp\u00f2 vicino alla citt\u00e0 di Rafah, non lontano da Gaza. Antioco gli venne incontro: i due giovani sovrani avevano raccolto tutte le forze di cui disponevano, tanto che i due eserciti contavano in totale 132.000 fanti, 11.000 cavalieri e 175 elefanti da guerra. Inizialmente i due campi distavano dieci stadi; tuttavia Antioco spost\u00f2 il campo ancora pi\u00f9 vicino per incoraggiare i soldati, e la distanza si ridusse a cinque stadi. I due eserciti erano cos\u00ec vicini che quando i soldati uscivano a foraggiare o a cercare acqua scoppiavano scaramucce con i soldati dell'altro esercito. Teodoto Etolo, il generale che aveva disertato Tolomeo in favore di Antioco, comp\u00ec un'azione \"Degna di un etolo, ma non priva di ardimento\": con due compagni, si infiltr\u00f2 nell'accampamento tolemaico senza essere riconosciuto e penetr\u00f2 nella tenda del re, dove fer\u00ec due guardie e uccise il medico di corte. Tuttavia non riusc\u00ec nel suo intento di uccidere Tolomeo: infatti un ebreo ellenizzato di nome Dositeo lo aveva ospitato a casa sua sostenendo che la tenda fosse adatta ai soldati comuni, ma che per un re ci volesse una dimora pi\u00f9 dignitosa. Tolomeo scamp\u00f2 fortunosamente dunque dall'attentato.\nLa disposizione delle truppe.\nDopo cinque giorni Tolomeo port\u00f2 finalmente l'esercito fuori dal campo, e Antioco fece subito lo stesso: entrambi i re erano decisi a risolvere la guerra con una battaglia campale. Antioco adott\u00f2 lo schema tipico di Alessandro Magno: mise al centro la falange (comandata da Nicarco e Teodoto Emiolio) e il battaglione scelto degli Argiraspidi (comandato da Teodoto Etolo); nell'ala destra, dalla quale il re avrebbe condotto personalmente l'attacco, colloc\u00f2 la maggioranza dei cavalieri e degli elefanti, oltre ai mercenari greci e a altre truppe armate nello stile macedone; l'ala sinistra, che invece aveva il solo compito di contenere l'attacco nemico, ospit\u00f2 2.000 cavalieri e un gran numero di truppe leggere asiatiche e arabe. Tolomeo si posizion\u00f2 a sinistra della sua falange (comandata da Andromaco e Sosibio), forse per far fronte ad Antioco, con la sua guardia reale, i suoi fanti scelti e i suoi peltasti d'assalto; a destra invece posizion\u00f2 le sue ottime truppe mercenarie comandata da Echecrate per la cavalleria e Fossida per la fanteria. I due re, per galvanizzare le truppe, fecero dei discorsi nei quali ricordarono le gesta gloriose dei propri antenati; infatti, essendo molto giovani, non potevano vantarne di proprie (anche se in realt\u00e0 Antioco aveva gi\u00e0 sconfitto in guerra Molone, Artabazane e il generale Nicolao).\nLa battaglia.\nAntioco cominci\u00f2 la battaglia con una poderosa carica di elefanti indiani, che essendo pi\u00f9 grossi di quelli africani usati dai Tolomei, ebbero facilmente la meglio e gettarono l'ala sinistra di Tolomeo nel caos. Antioco, in concerto con gli elefanti, attacco sul fianco la cavalleria nemica e la guardia reale mentre i mercenari greci sgominavano i peltasti nemici. Dunque l'ala destra di Antioco aveva facilmente prevalso sui nemici. Nel frattempo, le truppe tolemaiche sull'ala destra avevano difficolt\u00e0 a fare avanzare i propri elefanti, terrorizzati dagli enormi elefanti indiani del nemico. Echecrate decise di attaccare anche senza il supporto degli elefanti: mentre Fossida, coi suoi mercenari, sbaragliava le truppe arabe e mede, Echecrate attaccava sul fianco e alle spalle la cavalleria siriana mandandola in fuga. In questo modo entrambe le ali destre avevano prevalso mentre quelle sinistre erano in fuga. Le falangi, intanto, erano rimaste al centro, entrambe con il fianco scoperto. Antioco sperava di catturare o uccidere Tolomeo e mettere cos\u00ec fine alla guerra; cos\u00ec si diede a inseguire i fuggiaschi nemici sperando di trovarvi il re d'Egitto. Tolomeo era tuttavia riuscito a fuggire e a rifugiarsi nei ranghi della sua falange, ordinando a Sosibio e Andromaco di fare abbassare le lance ai soldati e di farli caricare. I soldati di Tolomeo furono entusiasti della presenza del re, mentre quelli di Antioco terrorizzati. Lo scontro dovette essere molto sanguinoso: si racconta che Arsinoe III, sorella del re, piangesse spettinata davanti alle truppe per incoraggiarle a tenere duro, e che avesse promesso due mine a tutti i soldati se avessero vinto lo scontro. Mentre gli Scudi d'Argento seleucidi riuscirono a tenere testa al nemico, il resto della falange, che combatteva peraltro a fianco scoperto, and\u00f2 velocemente in rotta; poco dopo anche le truppe d'\u00e9lite comandate da Teodoto dovettero ritirarsi. Intanto Antioco stava continuando la sua vana caccia nel deserto, finch\u00e9 uno dei suoi ufficiali not\u00f2 che le nuvole di polvere sollevate dalle armate erano vicine al suo accampamento. Antioco arriv\u00f2 tuttavia troppo tardi per potere rimediare al disastro: nel corso del combattimento erano morti pi\u00f9 di 10.000 fanti e trecento cavalieri siriani (oltre a 4000 uomini presi prigionieri dal nemico), mentre il nemico aveva perso 1.500 fanti e 700 cavalieri. La battaglia fu dunque un grande, bench\u00e9 difficile, successo tolemaico, che mise fine in modo insperato alla serie inarrestabile dei successi di Antioco.\nLa fine della guerra.\nMentre Tolomeo festeggiava la vittoria, seppelliva i propri morti e spogliava il campo seleucide, Antioco si ritir\u00f2 prima a Rafah, dove raccolse i sopravvissuti alla battaglia, poi indietreggi\u00f2 fino a Gaza, dove ottenne una tregua per seppellire i morti. Infine torn\u00f2 ad Antiochia, terrorizzato dal fatto che Tolomeo potesse attaccarlo o che Acheo approfittasse della sua sconfitta in qualche modo: infatti dopo la sconfitta non si fidava del suo esercito. Riteneva infatti:\"di essere vincitore da parte sua, ma di avere perso a causa della vigliaccheria e della mancanza di vigore dei suoi uomini\"In realt\u00e0 Antioco ebbe una responsabilit\u00e0 significativa nella sconfitta del suo esercito: infatti mentre Sosibio aveva provveduto ad addestrare il suo esercito finch\u00e9 non fosse stato pronto, Antioco aveva ritenuto superficialmente che Tolomeo non avrebbe osato affrontarlo in battaglia, non curandosi di tenere allenato il proprio esercito. Ma soprattutto in mezzo alla battaglia decisiva aveva scioccamente abbandonato i propri uomini, a differenza di Tolomeo, che aveva avuto l'acume di guidare di persona l'attacco delle proprie forze. In ogni caso, appena finito il conflitto, il Filopatore era tornato alla propria natura abituale: tornato pacificamente in possesso della Celesiria, in quanto tutte le citt\u00e0, essendo favorevoli al governo tolemaico, avevano fatto atto di sottomissione subito dopo la sconfitta seleucide, decise non approfittare della insperata vittoria e mand\u00f2 immediatamente Sosibio a occuparsi delle trattative di pace, che furono concluse l'anno stesso, e torn\u00f2 alla propria vita di lussurie e gozzoviglie.\nConseguenze.\nLa vittoria tolemaica non fu affatto decisiva come potrebbe sembrare: oltre a non approfittare della vittoria, Tolomeo impose delle condizioni di pace estremamente miti: ai Seleucidi fu persino consentito di conservare il possesso su Seleucia Pieria, conquistata all'inizio della guerra. La guerra mostr\u00f2 in modo evidente la decadenza dell'un tempo potente impero tolemaico: la grande vittoria di Rafah, lungi che mostrare la potenza dell'esercito tolemaico mostr\u00f2 in realt\u00e0 quanto l'armata egizia dipendesse ormai completamente dai mercenari; infatti mentre la guardia reale sub\u00ec un vergognoso smacco sull'ala sinistra, la vittoria fu conquistata soprattutto dai mercenari di Fossida ed Echecrate. I quadri di comando tolemaici erano interamente composti da esperti stranieri, soprattutto etolici, come Teodoto e Nicolao. Al contrario, i Seleucidi contavano anche su un buon numero di paggi reali formati alla corte e fedeli alla monarchia come Zeusi e Antipatro; disponevano di una forte cavalleria, sia ellenica che nativa, di fanti ben addestrati come gli Argiraspidi e non dipendevano cos\u00ec fortemente dai mercenari. La vittoria va intesa dunque pi\u00f9 come un fortunato colpo di coda, causato dalla leggerezza di Antioco, che come un segno di potenza. Ma soprattutto i nativi egizi, che avevano avuto un ruolo importantissimo nella vittoria in quanto avevano mandano in rotta la falange nemica, pretesero una considerazione pari alla loro importanza nel conflitto: non ricevendola, si ribellarono, fondando un regno autonomo nel basso Egitto che sopravvisse per vent'anni. Dopo la vittoria, il regno tolemaico sprofond\u00f2 dunque in un lungo periodo di crisi.\nLa pace permise ad Antioco di concentrare i suoi sforzi per sopprimere la rivolta dello zio Acheo in Asia minore, che infatti fu sconfitto e ucciso pochi anni dopo. \u00c8 vero che Antioco non attacc\u00f2 pi\u00f9 l'Egitto finch\u00e9 Filopatore era in vita, ma nel frattempo fortific\u00f2 enormemente il proprio potere e prestigio attraverso l'\"Anabasi\", la grande spedizione in oriente. Quando vent'anni dopo torn\u00f2 a reclamare la Celesiria, scatenando la Quinta Guerra Siriaca, stavolta forte dell'appellativo di \"Antioco il Grande\", i Tolomei non riuscirono a ripetere il colpo di fortuna di Rafah, e furono sconfitti nella grande battaglia di Panion. La questione della Celesiria si sarebbe dunque chiusa con il riconoscimento della dominazione seleucide in tutta la Siria, nonostante lo sterile tentativo egizio di riprenderla nella Sesta Guerra Siriaca."}
{"id": "5717971", "revid": "767487", "url": "https://it.wikipedia.org/wiki?curid=5717971", "title": "Anselmo Ramon", "text": "Carriera.\nClub.\nDal 2008 al 2014 \u00e8 stato tesserato al Cruzeiro, ma ha giocato per la maggior parte in diverse squadre minori brasiliane, andando a fare esperienza anche in Giappone e in Europa, ai rumeni del CFR Cluj, senza troppo successo. Tornato a Belo Horizonte dopo aver giocato bene con la maglia dell'Oeste nel torneo Paulista, comincia a segnare reti importanti (l'1-1 a un quarto d'ora dalla fine dopo esser entrato nella ripresa al posto di Brand\u00e3o nella sfida contro il Palmeiras, il gol del 3-3 contro il San Paolo a dieci dal termine poco dopo esser entrato al posto di Ernesto Far\u00edas, oltre alla doppietta che ribalta il punteggio a favore del Cruzeiro contro l'Atl\u00e9tico Goianiense) consentendo al Cruzeiro di conquistare punti preziosi in vista della salvezza dal campionato 2011: al termine dell'annata conta 10 gol in 25 presenze e il club si salva per soli due punti dalla retrocessione in B.\nIl 7 febbraio 2014 passa in prestito oneroso in Cina, in cambio di \u20ac 190.000. Realizza cinque doppiette, 16 gol in 28 giornate di campionato, piazzandosi quarto tra i marcatori del torneo e contribuendo in modo essenziale alla salvezza della squadra. Il 3 febbraio 2015, a quasi un anno dal prestito, l'Hangzhou Greentown decide di riscattare il cartellino del centravanti brasiliano in cambio di una cifra corrispondente a circa \u20ac 2,6 milioni. Alla conclusione della stagione 2015 Anselmo Ramon segna altri 12 gol in 25 incontri di Super League."}
{"id": "5717972", "revid": "76682736", "url": "https://it.wikipedia.org/wiki?curid=5717972", "title": "Elaine Hiesey", "text": ""}
{"id": "5717973", "revid": "767487", "url": "https://it.wikipedia.org/wiki?curid=5717973", "title": "Goo (motore di ricerca)", "text": "goo (stilizzata senza maiuscola) \u00e8 un portale web e motore di ricerca internet con sede in Giappone, che esegue la scansione e l'indicizzazione principalmente siti web in lingua giapponese. goo \u00e8 gestito dalla giapponese NTT Resonant, controllata dalla NTT Communications. "}
{"id": "5717974", "revid": "1543377", "url": "https://it.wikipedia.org/wiki?curid=5717974", "title": "Nazionali di calcio femminile", "text": "Elenco delle nazionali di calcio femminile suddivise per confederazione di appartenenza.\nAFC (Asia).\nHanno giocato meno di 5 partite ufficiali o sono inattive da pi\u00f9 di 18 mesi, quindi fuori dal ranking FIFA:\nInattive, non affiliate alla FIFA e/o non esistenti:\nCAF (Africa).\nHanno giocato meno di 5 partite ufficiali o sono inattive da pi\u00f9 di 18 mesi, quindi fuori dal ranking FIFA:\nInattive, non affiliate alla FIFA e/o non esistenti:\nCONCACAF (Nord, Centro America e Caraibi).\nHanno giocato meno di 5 partite ufficiali o sono inattive da pi\u00f9 di 18 mesi, quindi fuori dal ranking FIFA:\nInattive, non affiliate alla FIFA e/o non esistenti:\nUEFA (Europa).\nInattive:"}
{"id": "5717975", "revid": "338238", "url": "https://it.wikipedia.org/wiki?curid=5717975", "title": "Diego Flaccadori", "text": "Carriera.\nClub.\nAll'et\u00e0 di 17 anni esordisce in Divisione Nazionale A Silver con la Blu Basket Treviglio e gioca 22 partite per un totale di 63 punti, contribuendo al raggiungimento dei play-off da parte della squadra bergamasca.\nL'anno successivo, a 18 anni, entra a far parte in pianta stabile della prima squadra della Aquila Basket Trento, riuscendo cos\u00ec ad esordire in Serie A.\nAd aprile 2016 si dichiara eleggibile per il Draft NBA 2016. Tuttavia successivamente torn\u00f2 sui suoi passi decidendo di non candidarsi al Draft.\nSi \u00e8 nuovamente dichiarato \"eleggibile\" per il Draft 2017 nel mese di aprile dello stesso anno non venendo per\u00f2 scelto da nessuna squadra..\nNel 2019 passa al Bayern Monaco in Basketball-Bundesliga.\nNazionale.\nNel 2012 prende parte ai Campionati Europei Under-16 con la Nazionale Under-16.\nNel 2014 prende parte agli Europei Under-18 con la Nazionale Under-18.\nCon la Nazionale Under-19 partecipa ai Mondiali Under-19 del 2015 e nello stesso anno esordisce con la Nazionale Under-20."}
{"id": "5717976", "revid": "1305772", "url": "https://it.wikipedia.org/wiki?curid=5717976", "title": "Agb\u00e9yom\u00e9 Kodjo", "text": "Biografia.\n\u00c8 stato Primo ministro del Togo dall'agosto 2000 al giugno 2002.\nDal giugno 1999 all'agosto 2000 \u00e8 stato Presidente dell'Assemblea nazionale.\nNel giugno 2002 \u00e8 stato allontanato dal ruolo di Capo del Governo dal Presidente Gnassingb\u00e9 Eyad\u00e9ma per averlo criticato. In seguito \u00e8 stato espulso dall'Assemblea nazionale per alto tradimento. Kodjo ha quindi lasciato il Paese per vivere il esilio in Francia. Nel 2002 il Governo del Togo ha emanato un mandato di arresto internazionale nei suoi confronti con l'accusa di corruzione, dicendo che Kodjo era fuggito per evitare il processo.\nA seguito delle contestate elezioni del giugno 2003, ha dichiarato che Eyad\u00e9ma aveva effettivamente perso le elezioni, accusandolo di rimanere al potere tramite l'uso della forza e invitandolo ad ammettere la sconfitta e lasciare la politica, per risolvere i problemi politici del Paese e prevenire la guerra.\nNell'aprile 2005, dopo la morte di Eyad\u00e9ma, \u00e8 ritornato in Togo, ma \u00e8 stato immediatamente arrestato per presunta appropriazione indebita di fondi mentre prestava servizio come Direttore generale del porto di Lom\u00e9.\nSi \u00e8 candidato nel 2007 alle elezioni per la presidenza della Federazione calcistica del Togo, ma \u00e8 risultato sconfitto da Avlessi Adaglo Tata.\nNel 2010 si \u00e8 candidato con un nuovo partito alle elezioni presidenziali, ricevendo lo 0,9% dei voti."}
{"id": "5717977", "revid": "110157", "url": "https://it.wikipedia.org/wiki?curid=5717977", "title": "Chiesa di San Costantino (Ollastra)", "text": "La chiesa di San Costantino \u00e8 una chiesa campestre situata in territorio di Ollastra, centro abitato della Sardegna centrale. Consacrata al culto cattolico, fa parte della parrocchia di San Sebastiano, arcidiocesi di Oristano.\nL'edificio \u00e8 ubicato su una piccola collina a breve distanza dal paese. Presenta un'aula mononavata a pianta rettangolare con copertura a capanna con assi in legno. Per la sua costruzione sono stati utilizzati i ruderi della vicina chiesa di Santa Vittoria."}
{"id": "5717979", "revid": "1305772", "url": "https://it.wikipedia.org/wiki?curid=5717979", "title": "Chiesa di San Costantino", "text": ""}
{"id": "5717985", "revid": "580197", "url": "https://it.wikipedia.org/wiki?curid=5717985", "title": "Nazionali di calcio femminile asiatiche", "text": ""}
{"id": "5717986", "revid": "580197", "url": "https://it.wikipedia.org/wiki?curid=5717986", "title": "Nazionali di calcio femminile africane", "text": ""}
{"id": "5717987", "revid": "580197", "url": "https://it.wikipedia.org/wiki?curid=5717987", "title": "Nazionali di calcio femminile oceaniane", "text": ""}
{"id": "5717988", "revid": "580197", "url": "https://it.wikipedia.org/wiki?curid=5717988", "title": "Nazionali di calcio femminile sudamericane", "text": ""}
{"id": "5717989", "revid": "580197", "url": "https://it.wikipedia.org/wiki?curid=5717989", "title": "Nazionali di calcio femminile nordamericane", "text": ""}
{"id": "5717990", "revid": "580197", "url": "https://it.wikipedia.org/wiki?curid=5717990", "title": "Nazionali di calcio femminile europee", "text": ""}
{"id": "5717991", "revid": "991694", "url": "https://it.wikipedia.org/wiki?curid=5717991", "title": "Nazionali di calcio femminile nord e centroamericane", "text": ""}
{"id": "5717992", "revid": "599013", "url": "https://it.wikipedia.org/wiki?curid=5717992", "title": "Matilde Malatesta", "text": "Caratteristiche tecniche.\n All'occorrenza pu\u00f2 essere schierata anche come terzino, su ambedue le fasce.\nCarriera.\nClub.\nCresce nelle giovanili dell'Entella per poi passare all'Alessandria. Dopo tre mesi passa alla squadra genovese del Molassana Boero, con la quale si lega quattro anni fino al passaggio ai cugini dell'Amicizia Lagaccio. A fine stagione si trasferisce al Luserna, compiendo il grande salto di categoria e approdando in un club neopromosso in Serie A. Sceglie di indossare la maglia numero 4 in onore del suo idolo calcistico Domenico Criscito. Resta fuori per tutto l'inizio della stagione 2015-16 a causa di un infortunio. Esordisce con la nuova maglia il 15 novembre entrando nel secondo tempo dell'incontro valevole per gli ottavi di finale di Coppa Italia contro l'ex squadra Amicizia Lagaccio e segnando il gol del definitivo 1-2 a pochi minuti dall'ingresso sul terreno di gioco con una splendida punizione calciata con il sinistro a scavalcare la barriera che si \u00e8 insaccata all'angolino. Il 21 novembre esordisce anche in campionato, nella sfortunata partita casalinga persa per 2-3 contro il Vittorio Veneto. Conclude la sua prima esperienza in Serie A conquistando la salvezza, cosa tutt'altro che scontata e semplice visto che il massimo italiano femminile ha solo dodici squadre delle quali ben quattro retrocedono nella serie cadetta al termine della stagione. Al termine della stagione ritorna a Genova e si lega al Ligorna, neopromossa in Serie B, facendo fare un salto di qualit\u00e0 notevole al centrocampo della squadra. A 21 anni ha cos\u00ec giocato per le tre squadre pi\u00f9 importanti di Genova e della Liguria (Molassana, Amicizia Lagaccio e Ligorna). Debutta con la nuova maglia il 28 agosto nella gara di Coppa Italia, nuovamente contro l'ex squadra Amicizia Lagaccio. La partita termina 1-1. Debutta in campionato nella vittoriosa trasferta di Torino contro la Juventus per 1-3, andando vicina al gol con un tiro che colpisce l'incrocio dei pali. Il 12 febbraio 2017, a causa dell'assenza di Teresa Fracas, impegnata in Nazionale Under 16, viene schierata al centro del tridente nel ruolo di \"falso 9\" nella gara interna di campionato contro la Musiello Saluzzo e realizza il primo e l'ultimo gol realizzando la personale doppietta per il 3-0 finale. Si tratta delle prime due reti con la maglia del Ligorna. Il 19 marzo, nella brutta trasferta di Pisa contro la Lucchese dove la sua squadra ha trovato la sconfitta per 5-1, lascia la squadra in nove a inizio secondo tempo venendo espulsa per un fallo a centrocampo sanzionato eccessivamente dal direttore di gara con il cartellino rosso. Questa espulsione le impedisce di giocare la domenica successiva il derby contro la sua ex squadra Amicizia Lagaccio.\nNazionale.\nRientra nel giro delle Nazionali giovanili e viene convocata in Under 17, segnando un gol all'esordio con la maglia azzurra nelle qualificazioni ai Campionato europeo di calcio femminile Under-17 2011 contro le pari et\u00e0 della Repubblica di Macedonia."}
{"id": "5717994", "revid": "709406", "url": "https://it.wikipedia.org/wiki?curid=5717994", "title": "Piano geometrico", "text": ""}
{"id": "5717995", "revid": "122440834", "url": "https://it.wikipedia.org/wiki?curid=5717995", "title": "M\u00fcller (azienda)", "text": "L'Unternehmensgruppe Theo M\u00fcller S.e.c.s., pi\u00f9 comunemente conosciuta come M\u00fcller, \u00e8 una multinazionale lussemburghese specializzata nel settore lattiero-caseario e in particolar modo nella produzione di yogurt, burro, latte UHT e latte in polvere..\nStoria.\nL'azienda, che ha un fatturato di 5,7 miliardi di euro e circa 24.000 dipendenti, venne fondata a Fischach, in Baviera, Germania, localit\u00e0 dove fino al 2011 aveva sede la societ\u00e0, prima del trasferimento in Lussemburgo. Il mercato della M\u00fcller si estende per tutta l'Europa: dalla Spagna al Regno Unito fino ad arrivare in Russia e in Israele.\nNel 1896 Ludwig M\u00fcller fond\u00f2 la Aeretsied, un piccolo caseificio limitato al mercato nazionale tedesco e volto alla produzione di formaggi. Nel 1976 il nipote Theo M\u00fcller cambier\u00e0 il nome in M\u00fcller e la immetter\u00e0 nel mercato globale; punto forte dell'azienda diventeranno gli yogurt. Nel 1992 diventa l'azienda di latticini pi\u00f9 prestigiosa e prolifica d'Europa.\nNel 1995 apre la prima sede italiana, a Verona. Nel 2015 con l'acquisto della NOM Diary UK Ltd, oltre che all'Europa continentale, l'azienda spinge le proprie sedi nel Regno Unito e ne diventa il suo principale produttore."}
{"id": "5717996", "revid": "110157", "url": "https://it.wikipedia.org/wiki?curid=5717996", "title": "Chiesa di San Costantino (Siamaggiore)", "text": "La chiesa di San Costantino \u00e8 un edificio religioso situato a Siamaggiore, centro abitato della Sardegna centrale. Consacrata al culto cattolico \u00e8 sede dell'omonima parrocchia e fa parte dell'arcidiocesi di Oristano.La chiesa risale al XVIII secolo."}
{"id": "5717998", "revid": "767487", "url": "https://it.wikipedia.org/wiki?curid=5717998", "title": "Cho Ha-Ri", "text": ""}
{"id": "5718013", "revid": "1240341", "url": "https://it.wikipedia.org/wiki?curid=5718013", "title": "Fungo riscaldante", "text": ""}
{"id": "5718014", "revid": "767487", "url": "https://it.wikipedia.org/wiki?curid=5718014", "title": "Whatcheeriidae", "text": "I whatcheeriidi (Whatcheeriidae) sono un gruppo di tetrapodi estinti, vissuti nel Carbonifero inferiore (circa 348 - 330 milioni di anni fa), i cui resti sono stati ritrovati in Nordamerica, Europa e (forse) in Australia. Sono probabilmente i primi tetrapodi terrestri conosciuti.\nDescrizione.\nLunghi circa un metro / un metro e venti, questi animali possedevano un corpo moderatamente allungato e tozzi arti adatti comunque a una locomozione terrestre. Il cranio dei whatcheeriidi era insolitamente alto, molto diverso da quello dei tetrapodi pi\u00f9 antichi (Devoniano) come \"Acanthostega\" e \"Ichthyostega\"; l'orbita era pi\u00f9 profonda che ampia. Queste caratteristiche craniche potrebbero indicare che i whatcheeriidi respiravano inalando aria grazie a un'azione muscolare come i tetrapodi moderni, piuttosto che tramite il pompaggio di aria nei polmoni con un risucchio della gola come fanno invece molti anfibi odierni. I denti sulla mascella erano massicci, e l'ornamentazione cranica era lieve o assente.\nClassificazione.\nI whatcheeriidi sono un piccolo gruppo di tetrapodi arcaici, non ascrivibili propriamente agli anfibi in senso cladistico, ma decisamente pi\u00f9 derivati rispetto agli arcaici tetrapodi del Devoniano come \"Ichthyostega\" e \"Acanthostega\". I whatcheeriidi mostrano caratteristiche derivate nel cranio e negli arti, e potrebbero rappresentare i primi tetrapodi di tipo moderno, abituati a vivere (anche) sulla terraferma.\nLa famiglia comprende i generi \"Whatcheeria\", \"Pederpes\" e (forse) i meno noti \"Ossinodus\" e \"Occidens\". Tutti questi animali provengono da un intervallo geologico noto come \"Romer's Gap\", in cui i fossili di tetrapodi sono scarsissimi. Altri fossili forse attribuibili ai whatcheeriidi sono ancora pi\u00f9 antichi, e provengono dal Devoniano superiore della Pennsylvania. Se cos\u00ec fosse, ci\u00f2 indicherebbe che tetrapodi evoluti erano gi\u00e0 apparsi nel Devoniano superiore e vivevano accanto a tetrapodi pi\u00f9 arcaici come \"Hynerpeton\" e \"Densignathus\". "}
{"id": "5718015", "revid": "1305772", "url": "https://it.wikipedia.org/wiki?curid=5718015", "title": "AACTA Awards 2015 (dicembre)", "text": "La 5\u00aa edizione della cerimonia degli AACTA Award si \u00e8 tenuta allo Star Sidney Casin\u00f2 &amp; Hotel il 9 dicembre 2015. La cerimonia ha premiato i film australiani valutati come migliori usciti nel corso del 2015, ed, in Australia, \u00e8 stata trasmessa in diretta dal canale Network Ten.\nLe nomination delle varie categorie sono state annunciate il 31 ottobre 2015 allo \"Star Hotel\" di Sydney.\nIl film pi\u00f9 candidato \u00e8 stato \"The Dressmaker - Il diavolo \u00e8 tornato\", con 13 nomination, mentre il pi\u00f9 premiato \"\", con 7 vittorie.\nStatistiche vittorie/candidature.\nPremi vinti/candidature:"}
{"id": "5718016", "revid": "767487", "url": "https://it.wikipedia.org/wiki?curid=5718016", "title": "Kim A-Lang", "text": ""}
{"id": "5718017", "revid": "1240341", "url": "https://it.wikipedia.org/wiki?curid=5718017", "title": "Piramide riscaldante", "text": ""}
{"id": "5718019", "revid": "1543377", "url": "https://it.wikipedia.org/wiki?curid=5718019", "title": "Regulatory Asset Base", "text": "Regulatory Asset Base (RAB, talvolta tradotta in italiano con il termine Capitale Investito Regolatorio o Capitale Investito netto Riconosciuto, abbreviato in CIR o CIN) rappresenta una grandezza di riferimento primaria per la determinazione dei ricavi annui, e quindi del conto economico, di molteplici aziende operanti in settori regolati in regime di monopolio.\nSi tratta tipicamente di settori per i quali, alla luce di vincoli strutturali e/o della rilevanza sociale del servizio offerto (settori di pubblica utilit\u00e0), lo Stato ha optato per un regime di monopolio anzich\u00e9 di libero mercato concorrenziale. Per tali servizi le aziende fornitrici operanti in regime di monopolio, generalmente a controllo pubblico (statale, regionale, provinciale o municipale), vengono remunerate sulla base di criteri definiti ex ante allo scopo di evitare comportamenti abusivi connessi alla posizione dominante.\nIn Italia rientrano fra questi, ad esempio, i servizi di trasmissione dell'energia elettrica (forniti da Terna) e di distribuzione locale e misura della stessa (forniti da aziende municipalizzate, da Enel o da aziende private su concessione), cos\u00ec come i servizi di trasporto, distribuzione, stoccaggio e rigassificazione del gas naturale (forniti da Snam Rete Gas ed altre aziende locali).\nPer ogni investimento effettuato dalle aziende fornitrici di servizi regolati nell'ambito delle attivit\u00e0 di concessione, l'Autorit\u00e0 di settore (Autorit\u00e0 di Regolazione per Energia Reti e Ambiente, ARERA - ex AEEGSI) ha concepito un meccanismo di remunerazione basato sulle seguenti grandezze, rilevate periodicamente e comunicate dalle aziende fornitrici all'Autorit\u00e0 stessa:\nLa RAB rappresenta quindi il valore del capitale investito netto calcolato sulla base delle regole definite per le aziende fornitrici di servizi sottoposti alla regolazione dell'ARERA al fine della determinazione dei ricavi di riferimento.\nPer il settore dell'energia elettrica e del gas \u00e8 previsto che le remunerazioni dovute alle aziende fornitrici dei servizi regolati calcolate sulla base della RAB vengano ricavate da appositi contributi pagati dai consumatori di energia in bolletta.\nTale approccio costituisce l'applicazione pratica del cosiddetto Capital Asset Pricing Model (CAPM). Come rilevato dall'ARERA, tale metodologia \u00e8 utilizzata nella maggior parte \ndegli Stati membri dell'Unione Europea ai fini della valutazione del rischio e della conseguente \nfissazione del livello del costo del capitale per le attivit\u00e0 regolate. Essa si fonda sull'identificazione del livello del rischio sistematico di ciascuna attivit\u00e0 regolata, espresso nel parametro \u03b2. Applicando il CAPM l'Autorit\u00e0 identifica il livello di rischio tipico di settore e fissa il tasso di rendimento in modo da garantire ai portatori di capitale, di rischio e di debito, dell'impresa una remunerazione pari a quella che potrebbero ottenere sul mercato investendo in attivit\u00e0 con un analogo profilo di rischio. \nPer il triennio 2016-18 del corrente periodo regolatorio, l'AEEGSI ha stabilito i seguenti livelli percentuali di WACC applicabili alle RAB dei rispettivi servizi regolati:\nL'AEEGSI ha inoltre introdotto un sistema incentivante, sotto forma di maggiorazione dei tassi di WACC, volto a promuovere i nuovi investimenti destinati al potenziamento delle reti di trasmissione e distribuzione dell'energia elettrica e del gas naturale. Nel caso ad esempio della trasmissione di energia elettrica, attivit\u00e0 svolta in regime di monopolio da Terna, la regolazione attuale attribuisce agli investimenti di sviluppo della rete elettrica nazionale una maggiorazione del WACC pari all'1,5% o al 2% per un periodo di tempo pari a 12 anni dalla data di entrata in esercizio del bene. Nel caso invece delle infrastrutture nazionali di trasporto del gas naturale, esercite da Snam Rete Gas, l'incentivo ammonta a un premio sul WACC dell'1% per 7 anni per gli investimenti destinati allo sviluppo della rete regionale, dell'1% per 10 anni per quelli destinati allo sviluppo della rete nazionale e del 2% per 10 anni per quelli destinati allo sviluppo ai punti di entrata. \nEntro la fine del 2018 \u00e8 previsto un nuovo aggiornamento dei tassi di WACC."}
{"id": "5718020", "revid": "709565", "url": "https://it.wikipedia.org/wiki?curid=5718020", "title": "Mighty Mouse (serie animata 1979)", "text": "Mighty Mouse (\"The New Adventures of Mighty Mouse and Heckle &amp; Jeckle\"), nota anche come Il ritorno di Super Mouse, \u00e8 una serie televisiva a cartoni animati prodotta da Filmation."}
{"id": "5718024", "revid": "767487", "url": "https://it.wikipedia.org/wiki?curid=5718024", "title": "Richard Brome", "text": "Biografia.\nPoco \u00e8 noto della vita privata di Brome. Da riferimenti sporadici presenti in testi contemporanei, ad esempio \"Bartholomew Fair \"di Ben Jonson, si \u00e8 ipotizzato che Brome inizialmente fosse stato un servitore di quest'ultimo, dapprima con mansioni da domestico, e che in seguito fosse divenuto segretario e assistente del drammaturgo. Un'altra occorrenza gli attribuisce una moglie e dei bambini, che Brome faticava a sostenere economicamente.\nPlausibilmente fu un attore professionista: un documento del 1628 lo attesta tra i componenti della compagnia londinese Queen of Bohemia's Men. In quell'anno Brome aveva gi\u00e0 cominciato a scrivere per la scena. Nel 1623 i Prince Charles's Men ottennero il permesso di rappresentare il dramma \"A Fault in Friendship\", andato perduto, per il quale Brome figura come collaboratore; nel 1629 \"The Lovesick Maid \"(perduto anch'esso), nella messa in scena dei King's Men, ebbe un riscontro positivo di pubblico. \"The Northern Lass\", del 1932, gli diede successo e fama\nGrazie alla testimonianza di vari documenti legali la carriera professionale di Brome ci \u00e8 pi\u00f9 chiara rispetto alla sua vita personale. Finalmente accreditato come autore drammatico, Brome scrisse per le maggiori compagnie di attori e per i teatri pi\u00f9 importanti della sua epoca, come il Blackfriars Theatre e il Red Bull Theatre; dal 1635 misero in scena le sue opere la King's Revels Company e i Queen Henrietta's Men al Salisbury Theatre. La commedia \"The Sparagus Garden\" presentata al Salisbury Court nel 1635 ebbe un successo straordinario e incass\u00f2 oltre mille sterline. In seguito Richard Brome firm\u00f2 un contratto tirennale con Richard Heton, direttore del Salisbury Court, impegnandosi a scrivere tre drammi all'anno, al compenso di 15 scellini la settimana, pi\u00f9 un giorno di incassi per ognuna. Brome, tuttavia, non fu in grado di scrivere alla velocit\u00e0 promessa e i pagamenti non furono rispettati. In difficolt\u00e0, Brome si rivolse all'attore e impresario Christopher Beeston, proprietario del Cockpit Theatre e del Red Bull Theatre. Nell'agosto 1635, Beeston prest\u00f2 sei sterline a Brome, che si impegn\u00f2 a scrivere un testo per Beeston. Heton cerc\u00f2 di riaccaparrarsi Brome con un riconoscimento di 10 sterline per un'opera nuova, ma nuovamente gli impegni delle parti non furono rispettate e Brome ritorn\u00f2 a lavorare per Beeston. Heton si appell\u00f2 a SIr Henry Herbert, maestro di cerimonie, perch\u00e9 si occupasse della contesa; Herbert stabil\u00ec che Brome dovesse ricevere sei scellini a settimana e cinque sterline per ogni opera nuova e, in aggiunta, che i pagamenti dovessero avere luogo anche nel periodo di chiusura dei teatri. La questione, tuttavia, fu complicata dalla chiusura forzata a cui le sale furono costrette a causa della peste, che si protrasse sostanzialmente dal 10 maggio 1636 al 2 ottobre 1637. In questa temperie Beeston licenzi\u00f2 i Queen Henrietta's Men dal Cockpit Theatre nel 1636, determinando lo scioglimento temporaneo della compagnia, con cui Broom aveva collaborato. I King Revel's Men, legati al Salisbury court si sciolsero a causa della crisi. Quando fu possibile riprendere gli spettacoli nell'ottobre 1637, i Queen Henrietta's Men, ricostituitisi, inaugurarono la stagione del Salisbury Court con la commedia di Brome \"The English Moor.\"\nIn seguito alla chiusura dei teatri imposta dai puritani nel 1634, Brome affront\u00f2 serie difficolt\u00e0 economiche e scrisse opere di varia natura: \u00e8 possibile che fosse l'autore dello spettacolo d'intrattenimento \"Juno in Arcadia\", che \u00e8 fu messo in scena per l'arrivo ad Oxford della regina Enrichetta Maria. Nel 1652, nella dedica a Thomas Stanley, in calce a un'edizione di \"A Jovial Crew\", Broom descrisse se stesso come \"povero e orgoglioso\" (\"poor and proud\").\nMor\u00ec il 24 settembre 1652 al Charterhouse Hospital di Londra.\nOpere.\nLe commedie di Brome furono sensibilmente influenzate dallo stile di Ben Jonson: Brome appartenne a pieno titolo e dichiaratamente ai cosiddetti Sons of Ben (\"figli di Ben\"):\n\"The English Moor\" ci \u00e8 pervenuto anche nella sua stesura manoscritta.\nBrome collabor\u00f2 inoltre con Thomas Heywood per \"The Late Lancashire Witches\", basato su eventi reali accaduti tra 1633 e 1634, che fu rappresentato dai King's Men e pubblicato nel 1634.\nTra i testi perduti di Brome figurano: \"The Lovesick Maid\" (1629); \"Wit in a Madness\" (?1637); \"The Jewish Gentleman\" (risalente al 1640); \"A Fault in Friendship\" (1623); altri due testi scritti in collaborazione con Heywood, \"The Life and Death of Sir Martin Skink\" (1634 circa) e\"The Apprentice's Prize\" (composto tra 1633 e 1641); infine \"Christianetta, or Marriage and Hanging Go by Destiny\" (risalente al 1640), frutto di una collaborazione con George Chapman.\nInfluenza.\nAlla riapertura dei teatri, nel periodo della Restaurazione, alcune delle opere di Brome conobbero nuova fortuna sulle scene e furono ristampate. Il testo di maggior successo fu \"A Jovial Crew\", che fu ampiamente rappresentato e ripubblicato nel 1661, 1684 e 1708. Da esso fu tratta un'opera nel 1731. Altri testi di Brome riapparvero in forma di adattamento: \"The Debauchee\" di Aphra Behn, pubblicato nel 1677, ad esempio, \u00e8 una riscrittura di A Mad Couple Well-Match'd di Brome, di cui conserva anche i nomi dei personaggi."}
{"id": "5718025", "revid": "1005847", "url": "https://it.wikipedia.org/wiki?curid=5718025", "title": "Attentati di Parigi", "text": "Per attentati di Parigi si intendono i quattro attacchi di matrice islamica fondamentalista avvenuti nella capitale francese nel 2015 e nel 2017."}
{"id": "5718026", "revid": "119029212", "url": "https://it.wikipedia.org/wiki?curid=5718026", "title": "Giuseppe Botterini de Pelosi", "text": "Biografia.\nNato da una famiglia agiata, laureato giovanissimo in Giurisprudenza, prende da subito parte alla vita politica della sua citt\u00e0, di cui \u00e8 stato consigliere comunale dal 1879 al 1920 e Sindaco nel biennio 1910-1911.\nChiamato a far parte del consiglio provinciale ne mantiene la presidenza dal 1905 al 1911. Dal 1912 al 1919 fa parte anche della Deputazione provinciale. Per diversi anni \u00e8 stato presidente della Banca Popolare di Sondrio."}
{"id": "5718028", "revid": "994723", "url": "https://it.wikipedia.org/wiki?curid=5718028", "title": "Il ritorno di Super Mouse", "text": ""}
{"id": "5718029", "revid": "357043", "url": "https://it.wikipedia.org/wiki?curid=5718029", "title": "Attentati a Parigi", "text": ""}
{"id": "5718030", "revid": "599013", "url": "https://it.wikipedia.org/wiki?curid=5718030", "title": "Lavello", "text": ""}
{"id": "5718032", "revid": "2028514", "url": "https://it.wikipedia.org/wiki?curid=5718032", "title": "Lega Socialista Rivoluzionaria", "text": "In Italia la Lega Socialista Rivoluzionaria (poi Socialismo Rivoluzionario) \u00e8 un'organizzazione che si rif\u00e0 alla corrente internazionale di pensiero \"Utopia socialista\" che oggi si chiama \"Corrente Umanista Socialista\".\nStoria.\nIn Italia, alla fine dell'Ottocento, cominci\u00f2 a formarsi una corrente socialista rivoluzionaria che inizi\u00f2 a distinguersi sia dall'anarchismo insurrezionale sia dal socialismo riformista e dall'operaismo milanese. Nell'estate del 1881, per opera di Andrea Costa, venne costituito il Partito Socialista Rivoluzionario di Romagna, poi Partito Socialista Rivoluzionario Italiano, ma ebbe una scarsa influenza e una vita breve, se pure significativa. Nel 1891, a Capolago (Svizzera) si svolse il Congresso dei socialisti anarchici rivoluzionari, che scatur\u00ec nelle rivolte del 1\u00ba maggio. Con il nuovo secolo la corrente socialista rivoluzionaria italiana alberg\u00f2 all'interno del PSI e del sindacalismo rivoluzionario, senza per\u00f2 mai diventare un'area organizzata o chiaramente riconoscibile. Per il socialismo rivoluzionario, tra gli altri, pass\u00f2 anche lo stesso Benito Mussolini, prima della sua virata interventista nel 1914.\nL'organizzazione nasce negli anni settanta caratterizzandosi subito per la propria indipendenza tanto dalla tradizione togliattiana del PCI, che da quella del trotskismo italiano, corrente internazionale alla quale si rifaceva. Inizialmente prende il nome di \"Lega Socialista Rivoluzionaria\" iniziando ad operare a Napoli per espandersi rapidamente su tutto il territorio nazionale. Nel 1990 ad Assisi con un congresso fondativo diviene \"Socialismo Rivoluzionario\", nome che ancora la caratterizza. Il percorso di rinnovamento teorico e costruttivo intrapreso porta l'organizzazione a superare progressivamente l'originario riferimento trotskista e marxista rivoluzionario classico per fondare un'organizzazione che si caratterizza per una ricerca ed un impegno rivoluzionario umanista e socialista, alternativo come fini e metodi alla tradizione politica dell'estrema sinistra italiana. Ad oggi SR ha alcune sedi in Italia."}
{"id": "5718033", "revid": "450700", "url": "https://it.wikipedia.org/wiki?curid=5718033", "title": "Sistema tampone", "text": ""}
{"id": "5718034", "revid": "357043", "url": "https://it.wikipedia.org/wiki?curid=5718034", "title": "Attentati di Charlie Hebdo", "text": ""}
{"id": "5718035", "revid": "357043", "url": "https://it.wikipedia.org/wiki?curid=5718035", "title": "Attentato di Charlie Hebdo", "text": ""}
{"id": "5718036", "revid": "767487", "url": "https://it.wikipedia.org/wiki?curid=5718036", "title": "Kim Byeong-Jun", "text": ""}
{"id": "5718038", "revid": "767487", "url": "https://it.wikipedia.org/wiki?curid=5718038", "title": "The Scarlet Road (film 1918)", "text": "The Scarlet Road \u00e8 un film muto del 1918 diretto da Edward J. Le Saint.\nProduzione.\nIl film fu prodotto dalla Fox Film Corporation.\nDistribuzione.\nIl copyright del film, richiesto da William Fox, fu registrato il 23 giugno 1918 con il numero LP12587. La sceneggiatura inclusa nella descrizione presentata per nella documentazione per il copyright, era intitolata \"Payment\".\nDistribuito dalla Fox Film Corporation, il film usc\u00ec nelle sale cinematografiche statunitensi il 23 giugno 1918.\nNon si conoscono copie ancora esistenti della pellicola che viene considerata presumibilmente perduta."}
{"id": "5718040", "revid": "357043", "url": "https://it.wikipedia.org/wiki?curid=5718040", "title": "Attentato di Parigi", "text": ""}
{"id": "5718042", "revid": "124985830", "url": "https://it.wikipedia.org/wiki?curid=5718042", "title": "Julie Zogg", "text": "Biografia.\nIn Coppa del Mondo di snowboard ha esordito il 16 dicembre 2007 a Haute-Nendaz (33\u00aa), ha ottenuto il primo podio il 15 gennaio 2012 a Bad Gastein (2\u00aa) e la prima vittoria il 1\u00ba marzo 2015 a Asahikawa. Al termine della stagione 2014-15 ha conquistato sia la Coppa del Mondo generale di parallelo, sia la Coppa di specialit\u00e0 di slalom parallelo.\nIn carriera ha preso parte a due edizioni dei Giochi olimpici invernali, (7\u00aa nello slalom parallelo; 9\u00aa nello slalom gigante parallelo) e (6\u00aa nello slalom gigante parallelo), e a quattro dei Campionati mondiali vincendo la medaglia d'oro nello slalom parallelo a Park City 2019.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nPSL = slalom parallelo"}
{"id": "5718044", "revid": "1240341", "url": "https://it.wikipedia.org/wiki?curid=5718044", "title": "Fungo riscaldatore", "text": ""}
{"id": "5718045", "revid": "1543377", "url": "https://it.wikipedia.org/wiki?curid=5718045", "title": "London Spy", "text": "London Spy \u00e8 una miniserie televisiva britannica trasmessa da BBC Two nel 2015, ideata e sceneggiata dallo scrittore inglese Tom Rob Smith.\nTrama.\nDanny e Alex sono due ragazzi caratterialmente diversi che provengono da mondi opposti: il primo, socievole e romantico, \u00e8 dedito ai locali e agli eccessi giovanili, mentre il secondo, asociale e misterioso, lavora (come si scoprir\u00e0) per il Secret Intelligence Service. I due si incontrano casualmente e si innamorano, ma proprio quando la loro relazione \u00e8 sul punto di diventare seria e duratura, Alex scompare improvvisamente e Danny inizia a scoprire la verit\u00e0 sul suo conto.\nProduzione.\nLa miniserie \u00e8 stata commissionata da Janice Hadlow e Polly Hill ed \u00e8 stata prodotta da Guy Heeley per Working Title Television. I produttori esecutivi sono Juliette Howell, Tim Bevan, Eric Fellner e Polly Hill. Le riprese della miniserie sono iniziate nell'ottobre del 2014."}
{"id": "5718047", "revid": "339392", "url": "https://it.wikipedia.org/wiki?curid=5718047", "title": "Intervento militare contro l'ISIS", "text": ""}
{"id": "5718048", "revid": "339392", "url": "https://it.wikipedia.org/wiki?curid=5718048", "title": "Guerra allo Stato Islamico", "text": ""}
{"id": "5718066", "revid": "767487", "url": "https://it.wikipedia.org/wiki?curid=5718066", "title": "Park Se-Yeong", "text": ""}
{"id": "5718067", "revid": "767487", "url": "https://it.wikipedia.org/wiki?curid=5718067", "title": "Park Seung-Hi", "text": ""}
{"id": "5718068", "revid": "1543377", "url": "https://it.wikipedia.org/wiki?curid=5718068", "title": "Chiesa delle Anime (Solarussa)", "text": "La chiesa delle Anime \u00e8 un edificio religioso ubicato a Solarussa, centro abitato della Sardegna centrale.\nEdificata nel 1749, \u00e8 consacrata al culto cattolico e fa parte della vicina parrocchia di San Pietro Apostolo, arcidiocesi di Oristano."}
{"id": "5718073", "revid": "121337739", "url": "https://it.wikipedia.org/wiki?curid=5718073", "title": "Luciano Del Gallo di Roccagiovine", "text": "Figlio maschio primogenito del marchese Alessandro e della principessa Giulia Bonaparte - nipote diretta di Giuseppe Bonaparte (re di Napoli e di Spagna) e di Luciano Bonaparte (principe di Canino e Musignano), fratelli di Napoleone I, \u00e8 stato uno degli esponenti pi\u00f9 in vista dell'aristocrazia romana. \nPossidente tra i pi\u00f9 facoltosi fu Senatore del Regno, Consigliere comunale e provinciale di Roma. Grande appassionato di equitazione, fond\u00f2 la Scuola Militare equestre di Tor di Quinto in Roma - dopo aver lui stesso donato i 50 ettari di terreno sulla quale edificarla - e della quale fu anche il primo comandante. \u00c8 stato anche Master della Caccia alla Volpe e uno degli undici fondatori del Circolo della Caccia, quello con sede attuale in Palazzo Borghese a Roma. \nSpos\u00f2 la contessa Valery von Wagner figlia dell'Ambasciatore di Germania presso la Santa Sede e nipote del poeta tedesco Johann Wolfgang von Goethe, dalla quale ebbe due figlie - Zenaide, la maggiore che spos\u00f2 il conte Francesco Giunta di Fiume, e Luciana che spos\u00f2 il marchese Giovanni Cassis."}
{"id": "5718074", "revid": "339392", "url": "https://it.wikipedia.org/wiki?curid=5718074", "title": "Guerra all'ISIS", "text": ""}
{"id": "5718075", "revid": "767487", "url": "https://it.wikipedia.org/wiki?curid=5718075", "title": "Noh Jin-Kyu", "text": ""}
{"id": "5718076", "revid": "155634", "url": "https://it.wikipedia.org/wiki?curid=5718076", "title": "Premier Basketball League 2012", "text": "La stagione PBL 2012 fu la quinta della Premier Basketball League. Parteciparono 9 squadre divise in due gironi. Rispetto alla stagione precedente si aggiunsero i Central Illinois Drive, i Chicago Muscle, gli Indiana Diesels, i Lake Michigan Admirals, i Sauk Valley Predators, gli Scranton Wilkes-Barre Steamers e i St. Louis Phoenix. Gli Halifax Rainmen, i Quebec Kebs e i Saint John Mill Rats si trasferirono nella NBL Canada. I Kentucky Bluegrass Stallions e i Lawton-Fort Sill Cavalry scomparvero."}
{"id": "5718077", "revid": "287204", "url": "https://it.wikipedia.org/wiki?curid=5718077", "title": "Aurelio Craffonara", "text": "Il suo nome venne ripetutamente storpiato in \"Graffonara\", dizione che compare in cataloghi ufficiali e testi.\nBiografia.\nNipote del pittore trentino Giuseppe Craffonara, si trasfer\u00ec a Genova ancora bambino e vi frequent\u00f2 i corsi dell'Accademia Ligustica di Belle Arti di Genova, dove fu allievo di Tammar Luxoro. All'et\u00e0 di circa vent'anni avvi\u00f2 una fortunata carriera di illustratore in riviste satiriche, con lo pseudonimo \"Lelo\", in cartelloni, manifesti, cartoline e soprattutto in decine di libri per l'infanzia, di divulgazione storica e geografica o classici. La sua ultima opera di illustratore, 22 tavole a colori e numerose vignette, fu stampata postuma nel 1950 in una popolare edizione dei \"Promessi Sposi\" della S.E.I..\nDalla collaborazione con riviste umoristiche svilupp\u00f2 un tratto vagamente grottesco o caricaturale, che caratterizza numerose sue opere e in particolare molte illustrazioni di libri per l'infanzia.\nCollabor\u00f2 alla rivista \"Il Successo\" come critico d'arte, abitualmente sotto lo pseudonimo \"Pallestrina Goito\".\nAll'attivit\u00e0 di illustratore affianc\u00f2 con molto successo la pittura all'acquerello. Esord\u00ec ad una mostra della Societ\u00e0 Promotrice di Belle Arti in Genova e le sue opere sono molto diffuse nelle collezioni private genovesi. Pi\u00f9 raramente dipinse ad olio o realizz\u00f2 piccole opere caricaturali in ceramica. Oper\u00f2 anche come decoratore sia in padiglioni di esposizione, come quella industriale di Genova del 1901 o quella romana del 1911, sia nella ex-sede del Banco di Chiavari e della Riviera Ligure in via Garibaldi a Genova (poi Banca Popolare di Lodi).\nMostre e onorificenze.\nDal 1915 fu iscritto come \"professore di merito\" dell'Accademia ligustica di belle arti. Partecip\u00f2 a numerose esposizioni nazionali ed internazionali, dove espose soprattutto acquarelli. Partecip\u00f2 ripetutamente alle mostre indette dalla Associazione degli Acquerellisti Lombardi sin dalla prima esposizione, svoltasi nel 1911 presso La Permanente.\nOltre che a Genova e a Milano, espose a Trieste, Taranto, Napoli, Liegi, Anversa, Londra, Monaco, Citt\u00e0 del Capo, Il Cairo e altre localit\u00e0. \nPoco dopo la sua morte vennero allestite numerose mostre commemorative alla galleria Ranzini di Genova nel 1946, alla galleria S. Redegonda di Milano nel 1949, e alla galleria De Pasquali nel 1952 e 1965 e alla galleria Bartenor nel 1954, sempre a Genova.\nSue opere sono conservate, tra le altre, nel Museo d'arte moderna di Genova-Nervi (GAM) e nel Museo del Risorgimento e di storia contemporanea di Milano."}
{"id": "5718078", "revid": "339392", "url": "https://it.wikipedia.org/wiki?curid=5718078", "title": "Guerra contro l'ISIS", "text": ""}
{"id": "5718080", "revid": "339392", "url": "https://it.wikipedia.org/wiki?curid=5718080", "title": "Guerra contro lo Stato Islamico", "text": ""}
{"id": "5718088", "revid": "1543377", "url": "https://it.wikipedia.org/wiki?curid=5718088", "title": "Sergej Ivanovi\u010d Gusev-Orenburgskij", "text": "Biografia.\nNacque in una famiglia di commercianti.\nFu considerato il decano del gruppo di letterati russi espatriati dal Paese dopo la Rivoluzione d'ottobre, oltrech\u00e9 l'erede di Gor'kij, con il quale strinse una profonda amicizia.\nSe le sue prime opere a tematica religiosa, pubblicate a partire dal 1890 e ispirate da Leskov e da Pomjalovskij, sono ormai trascurate, \u00e8 rinomato ancora oggi per un voluminoso romanzo documentario, che lo rese celebre gi\u00e0 presso i suoi contemporanei, intitolato \"Strana octov\" (\"Il paese dei padri\", 1905), nel quale descrisse in modo efficace la societ\u00e0 e la vita russa a cavallo dell'Ottocento e del Novecento, focalizzando la sua analisi sull'evoluzione del capitalismo russo in relazione alla rivoluzione e alla condizione drammatica dei contadini.\nAltri due romanzi successivi si incentrarono sugli stessi temi con l'aggiunta della descrizione della situazione dei religiosi nel suo Paese, dopodich\u00e9 l'autore si accost\u00f2 ai modelli letterari modernisti e romantici, allontanandosi dal Realismo precedente.\nGusev-Orenburgskij rimase fortemente deluso dalla Rivoluzione del 1917, soprattutto perch\u00e9 vista e interpretata da lui alla luce delle speranze fallite da quella del 1905.\nDopo il 1917 emigr\u00f2 negli Stati Uniti d'America, dove dopo dieci anni pubblic\u00f2 la novella \"La terra dei bambini\".\nFu membro del gruppo letterario Sreda."}
{"id": "5718090", "revid": "767487", "url": "https://it.wikipedia.org/wiki?curid=5718090", "title": "Occidens portlocki", "text": "Occidens portlocki \u00e8 un tetrapode basale estinto, vissuto nel Carbonifero inferiore (circa 350 milioni di anni fa). I suoi resti fossili sono stati ritrovati in Irlanda del Nord.\nDescrizione e classificazione.\nTutto quello che si conosce di questo animale \u00e8 una mandibola parziale sinistra, ritrovato nel 1843 dal geologo britannico Joseph Ellison Portlock in Irlanda del Nord. Lo studioso attribu\u00ec il fossile al pesce dalle pinne lobate \"Holoptychius\"; il fossile venne poi depositato nelle collezioni del Servizio Geologico Britannico per oltre un secolo, prima di essere ristudiato e riconosciuto appartenere a un tetrapode basale dai paleontologi Jenny Clack e Per Ahlberg nel 2004. Il nome generico \"Occidens\" si riferisce alla sua presenza pi\u00f9 occidentale rispetto a quella di altri tetrapodi arcaici provenienti dalla Gran Bretagna, mentre la specie onora Portlock. La mandibola proviene probabilmente dalla formazione Altagoan e, sulla base di un'analisi del polline fossile, potrebbe risalire a circa 350 milioni di anni fa (tardo Tournaisiano). La presenza di \"Occidens\" nel Tournaisiano lo rende un taxon di importanza fondamentale, poich\u00e9 sarebbe vissuto nel pieno del cosiddetto \"Romer's Gap\", un intervallo geologico del Carbonifero inferiore in cui esistono scarsissimi resti fossili di tetrapodi. Questo intervallo geologico separa la prima apparizione dei tetrapodi nel Devoniano superiore dalla prima radiazione evolutiva del gruppo, verso la fine del Carbonifero inferiore. \nI legami di parentela di \"Occidens\" con gli altri tetrapodi arcaici sono incerti. Clack e Ahlberg hanno notato alcune caratteristiche distintive in \"Occidens\", tra cui una fila dritta di denti lungo le ossa coronoidi sulla superficie interna della mandibola, un solco aperto per l'organo di senso della linea laterale sulla superficie esterna della mandibola e una forma \"a gradini\" dell'articolazione tra l'osso dentale e le ossa angolari. L'osso della mandibola \u00e8 profondo, simile a quello di \"Crassigyrinus\" e dei whatcheeriidi (entrambi provenienti dal Romer's Gap) nell'aspetto generale. Nella maggior parte degli alberi filogenetici dell'analisi di Clack e Ahlberg del 2004, \"Occidens\" risulta vicino ai whatcheeriidi e al taxon devoniano \"Tulerpeton\", essendo pi\u00f9 derivato di tutti gli altri taxa devoniani ma pi\u00f9 basale di \"Crassigyrinus\" e dei taxa del \"dopo Romer's Gap\" come \"Greererpeton\" e \"Megalocephalus\". Un'analisi filogenetica del 2008 eseguita da Marcello Ruta e da John Bolt ha invece indicato \"Occidens\" come il pi\u00f9 stretto parente di \"Sigournea multidentata\", una specie proveniente dal termine del Romer's Gap e rinvenuta in Iowa; l'analisi non ha tuttavia risolto le parentele di queste due specie rispetto agli altri tetrapodi del Carbonifero inferiore."}
{"id": "5718091", "revid": "22356", "url": "https://it.wikipedia.org/wiki?curid=5718091", "title": "Occidens", "text": ""}
{"id": "5718093", "revid": "767487", "url": "https://it.wikipedia.org/wiki?curid=5718093", "title": "Shim Suk-Hee", "text": ""}
{"id": "5718095", "revid": "1543377", "url": "https://it.wikipedia.org/wiki?curid=5718095", "title": "Doppio concerto (Brahms)", "text": "Il Concerto per violino e violoncello in la minore, op. 102, detto Doppio Concerto, di Johannes Brahms, \u00e8 un concerto composto nel 1887.\nQuesta forma musicale resta rarissima nel XIX\u00b0\u00a0secolo ed il suo pendant \u00e8 il celebre Triplo concerto di Ludwig van Beethoven. Il concerto per solisti multipli era abbastanza normale anteriormente, come attestano i vari esempi di \"concerto grosso\", le sinfonie concertanti ed i precedenti di Wolfgang Amadeus Mozart.\nSi tratta dell'ultima opera sinfonica del musicista, posteriore di due anni alla sua quarta ed ultima sinfonia.\nStoria.\nBrahms doveva scrivere inizialmente un concerto per violoncello, per il suo amico Robert Hausmann. Nello stesso periodo si era scontrato con un altro amico di lunga data, il violinista J\u00f3zsef Joachim, in occasione del suo divorzio (aveva difeso l'ex-moglie). Il compositore colse l'occasione per dedicare anche a lui il suo lavoro, in segno di riconciliazione.\nLa prima ebbe luogo a Colonia il 18 ottobre 1887, con l'Orchestra di G\u00fcrzenich, sotto la direzione di Brahms stesso, ed avendo come solisti i due dedicatari.\nStruttura.\nL'opera \u00e8 formata da tre movimenti e la sua esecuzione dura circa trenta minuti.\nIn la minore, in 4/4, in una forma molto libera e con una ricchissima invenzione tematica: 3 temi principali e 8 idee secondarie, un numero a cui Brahms arriv\u00f2 raramente. Tutto il movimento \u00e8 pervaso da un brillante e ardente virtuosismo che per\u00f2 non \u00e8 mai fine a se stesso.\nIn re maggiore, in 3/4, costruito in forma di Lied tripartito: un'ampia e misteriosa ballata, dal clima sognante di leggenda, che ricorda alcune fra le pi\u00f9 belle pagine del giovane Brahms.\nUn pezzo in la minore, in 2/4, molto particolare, ricchissimo di idee e di grande magniloquenza sinfonica come il primo movimento: suddiviso in tre parti e tuttavia con una sostanza tematica che fa pensare pi\u00f9 che alla forma-sonata al rond\u00f2, con la sua fisionomia di danza gioiosa e popolare."}
{"id": "5718104", "revid": "767487", "url": "https://it.wikipedia.org/wiki?curid=5718104", "title": "The Wine Girl", "text": "The Wine Girl \u00e8 un film muto del 1918 diretto da Stuart Paton.\nProduzione.\nIl film fu prodotto dall'Universal Film Manufacturing Company (come Bluebird Photoplays).\nDistribuzione.\nDistribuito dall'Universal Film Manufacturing Company, il film usc\u00ec nelle sale cinematografiche statunitensi il 25 marzo 1918. In Finlandia, fu distribuito il 7 giugno 1920."}
{"id": "5718105", "revid": "1573940", "url": "https://it.wikipedia.org/wiki?curid=5718105", "title": "Chiesa di Sant'Elena (Sadali)", "text": "La chiesa di Sant'Elena \u00e8 un edificio religioso situato a Sadali, centro abitato della Sardegna centro-orientale. Consacrata al culto cattolico, fa parte della parrocchia di San Valentino, diocesi di Lanusei.\nChiesa semplice a pianta rettangolare e navata unica, come primo impianto edificata in forme bizantine probabilmente nel X secolo. \u00c8 ubicata presso la sorgente di Funtana Manna."}
{"id": "5718110", "revid": "767487", "url": "https://it.wikipedia.org/wiki?curid=5718110", "title": "Lee Seung-Hoon", "text": ""}
{"id": "5718119", "revid": "767487", "url": "https://it.wikipedia.org/wiki?curid=5718119", "title": "Kim Cheol-Min", "text": ""}
{"id": "5718140", "revid": "270680", "url": "https://it.wikipedia.org/wiki?curid=5718140", "title": "Xilorimba", "text": ""}
{"id": "5718142", "revid": "767487", "url": "https://it.wikipedia.org/wiki?curid=5718142", "title": "The Dream Lady", "text": "The Dream Lady \u00e8 un film muto del 1918 diretto da Elsie Jane Wilson. La sceneggiatura di Fred Myton si basa su \"Why Not?\", romanzo di Margaret Widdemer pubblicato a New York nel 1915.\nTrama.\nRosamonde, rimasta orfana, \u00e8 cresciuta solitaria, senza amici. Anche se non possiede molto, \u00e8 fornita di una vivida immaginazione. Cos\u00ec, quando suo zio le lascia una piccola fortuna come eredit\u00e0, lei acquista un bungalow dove si insedia, decisa a realizzare i sogni di coloro che si rivolgeranno a lei. La sua prima cliente, Sydney Brown, le confida che vorrebbe essere un uomo. Rosamonde, allora, la veste con abiti maschili e lei, cos\u00ec travestita, fa amicizia con James Mattison, un giovane che un giorno le confessa che sposerebbe volentieri una ragazza che avesse tutte le sue qualit\u00e0. Sydney si pu\u00f2 spogliare del suo travestimento e fidanzarsi con James. Rosamonde, intanto, consiglia il ricco John Squire a mettersi in affari con tale Jerrold, un truffatore che ben presto si rivela per quello che \u00e8. Squire si salva in tempo dai maneggi dell'imbroglione; perdona Rosamonde per i suoi suggerimenti incauti e, innamorato di lei, finisce per chiederle di sposarlo.\nProduzione.\nIl film fu prodotto dall'Universal Film Manufacturing Company (come Bluebird Photoplays).\nDistribuzione.\nDistribuito dall'Universal Film Manufacturing Company, il film usc\u00ec nelle sale cinematografiche statunitensi il 29 luglio 1918. Il copyright del film, richiesto dalla Bluebird Photoplays, Inc., fu registrato il 24 luglio 1918 con il numero LP12695.\nCopia completa della pellicola si trova conservata negli Archives du film du CNC di Bois d'Arcy."}
{"id": "5718147", "revid": "1123126", "url": "https://it.wikipedia.org/wiki?curid=5718147", "title": "Esercito di difesa del Nagorno Karabakh", "text": ""}
{"id": "5718150", "revid": "767487", "url": "https://it.wikipedia.org/wiki?curid=5718150", "title": "Partito di Rinnovamento Patriottico", "text": "Il Partito di Rinnovamento Patriottico (\"Partido Renovaci\u00f3n Patri\u00f3tica\", PRP), era un partito politico di sinistra in Honduras formatosi nel 1990 come un folto raggruppamento di varie tendenze interne alla sinistra, come le \"Forze popolari rivoluzionarie\" di Lorenzo Zelaya, che erano un movimento politico-militare clandestino in Honduras costituitosi nel 1980 da dissidenti del PCMLH (\"Partito Comunista Marxista Leninista dell'Honduras\") e che \u00e8 stato ispirato dal Fronte Sandinista di Liberazione Nazionale della rivoluzione nicaraguense del 1979 contro l' Occupazione statunitense del Nicaragua, e, a differenza dei tradizionali partiti comunisti (il PCH e PCMLH), le \"Forze popolari rivoluzionarie\" di Lorenzo Zelaya hanno sempre sostenuto lotta di guerriglia.\n\u00c8 stato chiamato con il nome di Zelaya in ricordo del leader dei contadini honduregni Lorenzo Zelaya che \u00e8 stato assassinato nel 1965. Il PRP era formato anche da persone legate al vecchio Partito Comunista dell'Honduras e da una piccola fazione dissidente della socialdemocrazia legata al Partito di Innovazione e Unit\u00e0. Nel 1992 il PRP si fuse con altri tre gruppi per formare il Partito di Unificazione Democratica."}
{"id": "5718155", "revid": "287204", "url": "https://it.wikipedia.org/wiki?curid=5718155", "title": "1.Fu\u00dfball-Club Schweinfurt 05", "text": "Lo 1. Fussball-Club Schweinfurt 1905 \u00e8 una squadra di calcio tedesca con sede ad Schweinfurt, citt\u00e0 della Baviera. Gioca le partite casalinghe nello Willy-Sachs-Stadion, e nella stagione 2015-2016 milita nella Regionalliga Bayern, uno dei gironi che compongono la quarta serie del calcio tedesco.\nStoria.\nNegli anni trenta e nella prima met\u00e0 dei quaranta lo Schweinfurt gioca nella Gauliga Bayern, una delle sedici massime divisioni create dal regime nazista. In questo periodo il club, che pu\u00f2 contare sui nazionali Albin Kitzinger ed in seguito anche Andreas Kupfer, ottiene due titoli, nel 1939 e nel 1942. Queste vittorie fanno partecipare la squadra alla fase nazionale, tuttavia il cammino nella competizione \u00e8 breve. Tra il 1943 al 1945 si un\u00ec con i concittadini del LSV Schweinfurt per formare il \"Kriegsspielgemeinschaft Schweinfurt\".\nNel dopoguerra lo Schweinfurt gioca tutte le edizioni dell'Oberliga S\u00fcd, finendo per\u00f2 raramente nella parte alta della classifica. L'unica eccezione \u00e8 il terzo posto del 1955, e poco dopo arriva in squadra G\u00fcnter Bernard.\nNel 1963 nasce in Germania Ovest la Bundesliga, ma il club si trova a giocare in una delle seconde divisioni appena create, la Regionalliga S\u00fcd; vince questo campionato nel 1966, ma la promozione sfuma ai play-off. Nel 1974 nasce invece la Zweite Bundesliga, e lo Schweinfurt prende parte alla prima edizione del torneo, venendo per\u00f2 retrocesso l'anno successivo. In seguito il club trascorre molte stagioni in terza divisione.\nLo Schweinfurt ritorna in Zweite Bundesliga nel 1990, ma viene subito retrocesso. La squadra ritorna al secondo livello nel 2001, ma anche stavolta la permanenza dura un solo anno.\nUna nuova retrocessione si verifica nel 2004, questa volta per problemi finanziari: il club si ritrova cos\u00ec in quinta divisione. In seguito lo Schweinfurt torna pi\u00f9 volte in quarta, l'ultima di queste nel 2013."}
{"id": "5718157", "revid": "110157", "url": "https://it.wikipedia.org/wiki?curid=5718157", "title": "Chiesa di San Valentino (Sadali)", "text": "La chiesa di San Valentino \u00e8 un edificio religioso situato nella zona storica di Sadali, centro abitato della Sardegna centro-orientale. Sorge proprio di fronte ad una graziosa e suggestiva cascatella, che presenta un salto di circa 7 metri. &lt;br&gt;\nConsacrata al culto cattolico \u00e8 sede dell'omonima parrocchia e fa parte della diocesi di Lanusei.\nIl primo impianto, in stile tardo bizantino, risale al IX-X secolo; dopo il 1600 vennero aggiunte alcunecappelle laterali mentre il campanile venne eretto nella prima met\u00e0 del XX secolo."}
{"id": "5718163", "revid": "767487", "url": "https://it.wikipedia.org/wiki?curid=5718163", "title": "The City of Tears", "text": "The City of Tears \u00e8 un film muto del 1918 diretto da Elsie Jane Wilson.\nProduzione.\nIl film fu prodotto dall'Universal Film Manufacturing Company (come Bluebird Photoplays). Venne girato con il titolo di lavorazione \"A Penny's Worth of Love\" negli Universal Studios, al 100 Universal City Plaza, di Universal City.\nDistribuzione.\nDistribuito dall'Universal Film Manufacturing Company, il film usc\u00ec nelle sale cinematografiche statunitensi il 29 giugno 1918."}
{"id": "5718165", "revid": "104458", "url": "https://it.wikipedia.org/wiki?curid=5718165", "title": "Ulli Maier", "text": ""}
{"id": "5718172", "revid": "246700", "url": "https://it.wikipedia.org/wiki?curid=5718172", "title": "FC Schweinfurt 05", "text": ""}
{"id": "5718175", "revid": "104458", "url": "https://it.wikipedia.org/wiki?curid=5718175", "title": "Maierhofer", "text": ""}
{"id": "5718176", "revid": "246700", "url": "https://it.wikipedia.org/wiki?curid=5718176", "title": "1. FC Schweinfurt 05", "text": ""}
{"id": "5718178", "revid": "1305772", "url": "https://it.wikipedia.org/wiki?curid=5718178", "title": "Chiesa di San Serafino", "text": ""}
{"id": "5718181", "revid": "1573940", "url": "https://it.wikipedia.org/wiki?curid=5718181", "title": "Chiesa di San Serafino (Ghilarza)", "text": "La chiesa di San Serafino \u00e8 una chiesa campestre ubicata in territorio di Ghilarza - centro abitato della Sardegna centrale - da cui dista circa sette chilometri. Consacrata al culto cattolico, fa parte della arcidiocesi di Oristano.\nLa chiesa, circondata da numerose casupole chiamate \"muristenes\" o \"cumbessias\", \u00e8 sede di preghiera e vita comunitaria durante l'omonima novena che si svolge tutti gli anni alla fine del mese di ottobre."}
{"id": "5718185", "revid": "767487", "url": "https://it.wikipedia.org/wiki?curid=5718185", "title": "A Broadway Scandal", "text": "A Broadway Scandal \u00e8 un film muto del 1918 diretto da Joseph De Grasse che ha come interprete principale Carmel Myers.\nTrama.\nA New York, la giovane e brillante Nenette Bisson, ballerina nel ristorante francese del padre, un giorno, dopo aver accettato un giro in auto con \"Kink\" Colby, si trova coinvolta in quello che si rivela un inseguimento della polizia: l'automobile \u00e8 rubata e Nenette viene ferita da un colpo sparato dalle forze dell'ordine. In ospedale, la ragazza si innamora di David Kendall ma lui, ritenendola troppo frivola, la respinge. Neanche i genitori sono felici della dubbia fama acquisita dalla figlia ed entrano in rotta di collisione con lei. A Nenette non resta che dedicarsi totalmente al lavoro, iniziando una carriera che la porter\u00e0 ben presto al successo sui palcoscenici di Broadway.\nPassano due anni: siamo al tempo della prima guerra mondiale e David, in quel periodo, ha lavorato all'estero, in Francia, dove ha imparato a conoscere la forza e il coraggio delle donne francesi. Quando torna in patria, si \u00e8 pentito dei suoi vecchi pregiudizi e adesso \u00e8 pronto ad accettare l'amore di Nenette, aiutandola anche a recuperare il suo rapporto con i genitori.\nProduzione.\nIl film fu prodotto dall'Universal Film Manufacturing Company (come Bluebird Photoplays).\nDistribuzione.\nIl copyright del film, richiesto dalla Bluebird Photoplays, Inc., fu registrato il 18 maggio 1918 con il numero LP12435. \nDistribuito dall'Universal Film Manufacturing Company, il film usc\u00ec nelle sale cinematografiche USA il 1\u00ba giugno 1918.\nNon si conoscono copie ancora esistenti della pellicola che viene considerata presumibilmente perduta."}
{"id": "5718194", "revid": "104458", "url": "https://it.wikipedia.org/wiki?curid=5718194", "title": "Marinac", "text": ""}
{"id": "5718196", "revid": "1776051", "url": "https://it.wikipedia.org/wiki?curid=5718196", "title": "Gaetano Calvi", "text": "Biografia.\nOriginario di una famiglia modesta, era un avvocato civilista, particolarmente specializzato nelle cause relative alla derivazione delle acque, e un giornalista pubblicista, direttore del periodico \"Il censore universale dei teatri\"."}
{"id": "5718199", "revid": "1776051", "url": "https://it.wikipedia.org/wiki?curid=5718199", "title": "Giovanni Pietro Capotorto", "text": "Biografia.\nLaureato in legge inizia la carriera in magistratura nel 1867 come uditore alla procura generale di Napoli. Giudice ai tribunali civili e penali di Chiavari, Genova, Sciacca, Nicastro, Palermo e Lucera \u00e8 stato in seguito consigliere della Corte d'appello di Catania (11 luglio 1889), consigliere della Corte di cassazione di Torino (19 novembre 1899), consigliere della Corte di cassazione di Roma (2 ottobre 1900), primo presidente della Corte d'appello di Cagliari (20 ottobre 1905), presidente di sezione della Corte di cassazione di Roma (15 febbraio 1912) e procuratore generale presso la Corte di cassazione di Palermo (17 febbraio-15 ottobre 1916). Viene messo a riposo come procuratore generale onorario presso la Corte di cassazione. "}
{"id": "5718200", "revid": "481666", "url": "https://it.wikipedia.org/wiki?curid=5718200", "title": "Tell It to the Marines", "text": ""}
{"id": "5718209", "revid": "767487", "url": "https://it.wikipedia.org/wiki?curid=5718209", "title": "The Marriage Lie", "text": "The Marriage Lie \u00e8 un film muto del 1918 diretto da Stuart Paton. La sceneggiatura si basa sul racconto \"The Other Thing\" di Blair Hall, pubblicato nel dicembre 1917 sul \"Parisienne Monthly Magazine\".\nProduzione.\nIl film fu prodotto dall'Universal Film Manufacturing Company (come Bluebird Photoplays).\nDistribuzione.\nDistribuito dall'Universal Film Manufacturing Company (come Bluebird Photoplays), il film usc\u00ec nelle sale cinematografiche statunitensi il 27 aprile 1918."}
{"id": "5718210", "revid": "481666", "url": "https://it.wikipedia.org/wiki?curid=5718210", "title": "Sumuru", "text": ""}
{"id": "5718215", "revid": "709406", "url": "https://it.wikipedia.org/wiki?curid=5718215", "title": "Affumicamento", "text": ""}
{"id": "5718216", "revid": "729019", "url": "https://it.wikipedia.org/wiki?curid=5718216", "title": "Assedio di Castel di Castro", "text": "L'assedio di Castel di Castro fu uno degli episodi della conquista aragonese della Sardegna.\nSvolgimento.\nGherardo de Roccaberti e suo nipote Dalmazzo de Roccabert\u00ed, giunsero in Sardegna alla guida di un piccolo corpo di spedizione composto da 2000 fanti e 200 cavalieri nella primavera del 1323 in aiuto di Ugone II di Arborea, il quale aveva iniziato le ostilit\u00e0 contro i pisani.\nIl 13 giugno la flotta che trasportava l'infante Alfonso con la grande armata aragonese sbarc\u00f2 nel Sulcis e si diresse verso Villa di Chiesa per assediarla. La ricca citt\u00e0 mineraria, non ricevendo aiuti da Pisa, si arrese per fame dopo 7 mesi di resistenza nel febbraio del 1324. Gli aragonesi proseguirono quindi la loro marcia verso la rocca pisana di Castel di Castro, ricongiungendosi con Gherardo e Dalmazzo e i loro uomini, affiancati da forze arborensi, che erano appostati presso Quartu.\nUna flotta pisana partita da Porto Pisano e comandata da Manfredi della Gherardesca giunse in aiuto di Castel di Castro e, dopo aver ricevuto il via libera da parte degli aragonesi, inizi\u00f2 lo sbarco di uomini e cavalli nei pressi di Capoterra.\nIl 29 febbraio aragonesi e pisani si scontrarono sia in una battaglia campale, nota come la battaglia di Lucocisterna (nei pressi di Elmas) sia in mare. Entrambi gli scontri furono vinti dagli iberici.\nL'armata aragonese si attest\u00f2 quindi nel colle a sud-est di Castello dove costru\u00ec una cittadella fortificata chiamata Bonaria (\"Buen Ayre\" in catalano). Piccoli scontri si verificarono in quei mesi tra aragonesi e pisani, provenienti dalle rocche di Bonaria e Castello, nei pressi dell'attuale via Sonnino. I toscani si arresero nel giugno del 1324 perdendo tutti i possedimenti sardi (ad eccezione di Castel di Castro e delle sue appendici) che andarono a formare il primo nucleo territoriale del regno di Sardegna.\nQuesta situazione si protrasse per poco tempo perch\u00e9 i toscani, alleati con i genovesi, ripresero le armi contro gli aragonesi venendo nuovamente sconfitti nella battaglia navale del Golfo di Cagliari tra il 26 e il 29 dicembre del 1325 e nel gennaio del 1326 nella battaglia di Stampace. Pisa fu quindi costretta con una nuova resa a cedere Castel di Castro agli aragonesi, che la elevarono a capitale del nuovo regno, e a lasciare per sempre la Sardegna."}
{"id": "5718225", "revid": "1776051", "url": "https://it.wikipedia.org/wiki?curid=5718225", "title": "Giovanni Cassis", "text": "Biografia.\nFiglio di Eugenio Luigi Cassis, magistrato radiato dall'Austria per la sua partecipazione ai moti del 1848, compie gli studi a Padova e si laurea in Giurisprudenza a Bologna. Inizia la carriera nella pubblica amministrazione nel 1874. Viene nominato prefetto di Sassari (1898), Messina (1899), e Venezia ( 1900) e membro del Consiglio di Stato nel 1920, dal quale viene collocato a riposo come Presidente onorario di sezione. Ha svolto numerosi incarichi, tra i quali la reggenza del Banco di Sicilia (22 novembre 1906-febbraio 1907) e la Commissione di vigilanza dell'Amministrazione delle Ferrovie dello Stato (5 dicembre 1921-4 febbraio 1923). \nDal 1\u00ba giugno 1915, con l'entrata dell'Italia nella prima guerra mondiale, \u00e8 nominato Commissario civile per il territorio della Provincia di Milano e Prefetto incaricato. In questa veste deve affrontare il grave problema degli sfollati e dei profughi trentini in fuga dalle zone di guerra, che si assommano ai numerosi esuli e disertori anti-austriaci che giungono fin dal conflitto del 1849. Con l'aumento degli arrivi a seguito dell'offensiva autro-ungarica del 1916 promuove la costruzione di una colonia per i profughi, una cittadella indipendente gestita dalla Commissione per i Fuoriusciti Trentini, attiva dal 1914.\nNel 1923, da membro della commissione per la legge sulle bonifiche, viene chiamato a indagare sull'operato della Societ\u00e0 anonima bonifiche pontine, emanazione del Banco di Roma costituita per la bonifica, tra gli altri, di oltre 6000 ettari di terra all'uopo conferiti dalla famiglia Caetani, che siede nel consiglio di amministrazione con un proprio rappresentante. L'inchiesta, voluta personalmente da Mussolini, nasce da voci ricorrenti di irregolarit\u00e0 circa la gestione economica dei cospicui fondi che il governo ha stanziato per il prosciugamento delle paludi e la fondazione delle nuove citt\u00e0 ma si conclude senza particolari manchevolezze di gestione e con un giudizio comunque negativo sul comportamento della dirigenza, espressione dei partiti popolare e socialista, a causa di numerosi conflitti di interesse."}
{"id": "5718228", "revid": "1776051", "url": "https://it.wikipedia.org/wiki?curid=5718228", "title": "Vittorio Cipelli", "text": ""}
{"id": "5718243", "revid": "1233442", "url": "https://it.wikipedia.org/wiki?curid=5718243", "title": "Banca nazionale degli Stati Sardi", "text": ""}
{"id": "5718249", "revid": "1776051", "url": "https://it.wikipedia.org/wiki?curid=5718249", "title": "Luigi Dorigo", "text": "Biografia.\nAvvocato civilista, presidente del locale ordine degli avvocati, inizia la sua attivit\u00e0 politica come consigliere alla provincia di Verona, dove ricopre le cariche di presidente della deputazione e del consiglio provinciale. Fervente patriota, restituisce una onorificenza austro-ungarica dopo i fatti di Innsbruck e organizza durante la prima guerra mondiale il fascio civile di resistenza e la casa del soldato, mantenendo alto lo spirito dei reduci e delle popolazioni per affrontare una eventuale invasione austriaca del Veneto."}
{"id": "5718254", "revid": "1233442", "url": "https://it.wikipedia.org/wiki?curid=5718254", "title": "Cr\u00e9dit lyonnais", "text": ""}
{"id": "5718256", "revid": "118050978", "url": "https://it.wikipedia.org/wiki?curid=5718256", "title": "Girolamo Gatti", "text": "Biografia.\nGirolamo Gatti nacque a Gonzaga nel 1866 da una ricca famiglia possidente, figlio di Federico Gatti, volontario nella Seconda Guerra d'Indipendenza, e parente di Angelo Gatti Grami, esponente del Risorgimento mantovano. Laureatosi a Bologna ha svolto sia la professione medica che quella di docente universitario di patologia chirurgica. \u00c8 stato primario all'Ospedale di Suzzara dal 1901 al 1936, professore ordinario di patologia speciale chirurgica all'Istituto di studi superiori pratici e di perfezionamento di Firenze, professore comandato di Patologia chirurgica all'Universit\u00e0 di Padova e preside della Facolt\u00e0 di medicina e chirurgia dell'Universit\u00e0 di Firenze. Ha partecipato alla prima guerra mondiale come Tenente colonnello medico. Massone, iniziato il 20 aprile 1912 nella loggia \"Galileo Galilei\" del Grande Oriente d'Italia, ottenne la maggioranza dei voti durante lo scrutinio del 27 ottobre 1917 per l'elezione a Gran Maestro aggiunto ma fu scartato perch\u00e9 creato senatore da Giolitti e perch\u00e9 aveva \"pochissima attivit\u00e0 massonica\". Deferito all'alta corte di giustizia per le sanzioni contro il fascismo nella categoria 6 (\"Senatori ritenuti responsabili di aver mantenuto il fascismo e resa possibile la guerra sia coi loro voti, sia con azioni individuali, tra cui la propaganda esercitata fuori e dentro il Senato\"), viene dichiarato decaduto con sentenza del 14 novembre 1945, confermata dalla corte di cassazione l'8 luglio 1948."}
{"id": "5718261", "revid": "1233442", "url": "https://it.wikipedia.org/wiki?curid=5718261", "title": "Cassamarca", "text": ""}
{"id": "5718262", "revid": "1233442", "url": "https://it.wikipedia.org/wiki?curid=5718262", "title": "Cassa di Risparmio della provincia di Chieti", "text": ""}
{"id": "5718278", "revid": "1305772", "url": "https://it.wikipedia.org/wiki?curid=5718278", "title": "Sant'Antonio di Vienne", "text": ""}
{"id": "5718279", "revid": "28592", "url": "https://it.wikipedia.org/wiki?curid=5718279", "title": "Chiesa di Sant'Antonio di Vienna (Padova)", "text": ""}
{"id": "5718280", "revid": "28592", "url": "https://it.wikipedia.org/wiki?curid=5718280", "title": "Chiesa di San Serafino (Montegranaro)", "text": ""}
{"id": "5718281", "revid": "1305772", "url": "https://it.wikipedia.org/wiki?curid=5718281", "title": "Agnese d'Austria", "text": ""}
{"id": "5718286", "revid": "991694", "url": "https://it.wikipedia.org/wiki?curid=5718286", "title": "Regno Vandalo", "text": ""}
{"id": "5718295", "revid": "1494169", "url": "https://it.wikipedia.org/wiki?curid=5718295", "title": "Ilderico (disambigua)", "text": ""}
{"id": "5718296", "revid": "773636", "url": "https://it.wikipedia.org/wiki?curid=5718296", "title": "Hernane", "text": "Carriera.\nClub.\nCresciuto nel San Paolo, \u00e8 pi\u00f9 volte ceduto in prestito in diverse squadre pauliste. Nel 2012, ormai non pi\u00f9 tesserato dal San Paolo, si accorda col Mogi Mirim: segna 16 gol in 22 giornate di campionato Paulista, andando a segno anche con una doppietta in 2' nella semifinale contro l'Oeste, ribaltando il risultato da 1-2 a 3-2 e segnando nella finale per il quinto posto contro il Bragantino, sfida vinta 4-2. A fine stagione si piazza secondo nella classifica dei capocannonieri, alle spalle del solo Neymar. Passa quindi al Flamengo nell'annata seguente. In carriera ha messo a segno due triplette con la maglia dei \"Rubro-Negro\" in Coppa del Brasile, una il 18 aprile 2013 contro il Remo (3-0), club di Serie D, l'altra il 24 ottobre del medesimo anno contro il Botafogo (4-0). Il 27 settembre seguente, durante la doppia finale contro l'Atl\u00e9tico Paranaense, nella gara di ritorno firma il definitivo 2-0 al 94' che consente alla propria squadra di aggiudicarsi il titolo: Hernane vince anche la classifica marcatori con 8 centri.\nNel campionato Carioca 2013 firma 12 gol in 16 incontri, risultando essere il miglior marcatore della competizione: il Flamengo \u00e8 eliminato alle semifinali dal Botafogo. Durante il campionato brasiliano successivo segna reti molto importanti per il club di Rio de Janeiro, realizzando tre doppiette e 16 gol in 31 turni: le due pi\u00f9 importanti restano quelle siglate nel derby Fla-Flu vinto del Flamengo 2-3. Al termine del campionato, il Flamengo si salva per un solo punto dalla retrocessione ed Hernane raggiunge il secondo posto tra i migliori realizzatori del campionato. Inizia bene anche il Carioca 2014, andando subito a realizzare il suo primo poker di reti in carriera, il 2 febbraio, contro il Maca\u00e9 (5-2), poi segna una sola altra rete in otto presenze: ad aprile il Flamengo si aggiudica il campionato. Nell'agosto 2014 tenta l'avventura nel campionato saudita, all'Al-Nassr: firma un solo gol in sette partite, il 30 novembre 2014, ai danni dell'Hajer (0-4). Nel 2015 torna in patria, al Mirassol, quindi nell'agosto seguente \u00e8 ceduto in prestito allo Sport Recife: dopo soli due gol in tredici incontri di S\u00e9rie A (una doppietta, per altro vana, nel successo ottenuto dal Corinthians per 4-3), il 19 novembre 2015 il prestito si conclude."}
{"id": "5718299", "revid": "88812", "url": "https://it.wikipedia.org/wiki?curid=5718299", "title": "Bernardo di Mo\u00eblan", "text": ""}
{"id": "5718300", "revid": "887364", "url": "https://it.wikipedia.org/wiki?curid=5718300", "title": "Rataldo Averoldi", "text": ""}
{"id": "5718311", "revid": "1305772", "url": "https://it.wikipedia.org/wiki?curid=5718311", "title": "Burseraceae", "text": "Le Burseracee (Burseraceae ) sono una famiglia di piante angiosperme dicotiledoni appartenenti all'ordine Sapindales.\nTassonomia.\nLa famiglia comprende i seguenti generi:"}
{"id": "5718314", "revid": "287204", "url": "https://it.wikipedia.org/wiki?curid=5718314", "title": "Cantone di Brignais", "text": "Il cantone di Brignais \u00e8 un cantone francese, situato nel dipartimento del Rodano dell'arrondissement di Villefranche-sur-Sa\u00f4ne.\n\u00c8 stato costituito a seguito della riforma approvata con decreto del 27 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i seguenti 6 comuni:"}
{"id": "5718315", "revid": "30794", "url": "https://it.wikipedia.org/wiki?curid=5718315", "title": "Piazza Durbar (Bhaktapur)", "text": "Piazza Durbar a Bhaktapur \u00e8 la piazza di fronte al palazzo reale del vecchio regno di Bhaktapur, 1400m sopra il livello del mare. Essa \u00e8 una delle tre piazze Durbar della Valle di Katmandu in Nepal, che sono anche Patrimonio Mondiale UNESCO.\nPiazza Durbar di Bhaktapur si trova nell'attuale citt\u00e0 di Bhaktapur, nota anche come Bhadgoan, distante 13\u00a0km a est di Katmandu. Mentre il complesso \u00e8 costituito da almeno quattro piazze distinte (Piazza Durbar, Piazza Taumadhi, Piazza Dattatreya e Piazza Pottery), l'intera area \u00e8 normalmente conosciuta come la Piazza Durbar di Bhakapur ed \u00e8 un sito molto visitato nella valle di Kathmandu.\nLa piazza.\nTra gli edifici di Piazza Durbar troviamo il \"Palazzo dalle 55 finestre\" che \u00e8 stato costruito dal re Jitamitra Malla e fu la residenza reale fino 1769. Ora \u00e8 una galleria nazionale. Nelle vicinanze si trova il portale d'oro, che conduce in alla \"corte Mulchok\" che ospita il \"Tempio di Taleju\". Questo tempio, come altri nelle principali citt\u00e0 della valle di Kathmandu, \u00e8 dedicato alla dea Taleju Bhawani e comprende i santuari di \"Taleju Bhawani\" e \"Kumari\". L'ingresso al tempio \u00e8 limitato agli ind\u00f9 e la dea vivente rigorosamente non pu\u00f2 essere fotografata.\nLa piazza Durbar \u00e8 circondata da un'architettura spettacolare e mette in mostra vividamente le abilit\u00e0 degli artisti e degli artigiani Newari nell'arco dei diversi secoli. Il palazzo reale era originariamente situato in \"piazza Dattaraya\" ed \u00e8 stato solo successivamente spostato in Piazza Durbar.\nIl palazzo reale.\nIl palazzo reale venne costruito da Yaksha Malla e poco prima del terremoto del 1934 possedeva ben 99 cortili oggi ridotti a cinque.\nIl palazzo dalle 55 finestre.\n\"Il Palazzo dalle Cinquantacinque finestre\" \u00e8 stato costruito durante il regno di re Yaksha Malla nel 1427 e fu ristrutturato dal re Bhupatindra Malla nel XVII secolo. Tra le pareti in mattoni, con il loro ambiente grazioso e il design scultoreo, vi \u00e8 un balcone di cinquantacinque finestre, considerato un capolavoro unico di sculture in legno.\nStatua di Hanuman.\nL'ingresso alla \"Galleria Nazionale d'Arte\" \u00e8 affiancato da Due leoni e dalle figure di Hanuman, il dio scimmia, che appare in forma tantrica come \"Hanuman Bhairab\" dalle quattro braccia. Hanuman \u00e8 adorato per la forza e la devozione. Accanto vi \u00e8 Vishnu nella form di \"Narsingha.\" Entrambe le rappresentazioni sono del XVII secolo.\nLa porta d'oro.\n\"Lu Dhowka (La Porta D'oro)\" si dice che sia una delle pi\u00f9 belle e riccamente decorate, esemplare unico nel suo genere in tutto il mondo. La porta \u00e8 sormontata da una figura della dea ind\u00f9 Kali e Garu\u1e0da (il grifone mitico) e la partecipazione di due ninfe celesti. Esso \u00e8 impreziosito da mostri e altre creature mitologiche ind\u00f9 dalla meravigliosa complessit\u00e0. Percy Brown, un eminente critico d'arte inglese e storico, ha descritto la Porta d'Oro come \"la pi\u00f9 bella opera d'arte in tutto il Regno, e si pone come un gioiello, lampeggiante di innumerevoli sfaccettature nel bell'ambiente e nei suoi dintorni.\" La porta \u00e8 stata eretta dal re Ranjit Malla ed \u00e8 l'ingresso al cortile principale del palazzo dalle cinquantacinque finestre.\nLa porta dei leoni.\nIl magnifico cancello e bel portale \u00e8 stato prodotto da artigiani le cui mani sono state tagliate dopo aver terminato l'opera dall'invidioso re Bhadgoun in modo che nessuno fosse in grado di riprodurre di nuovo tale capolavoro.\nNaga Pokhari.\n\u00c8 un hiti (una fontana) del XVII secolo all'interno di \"Mul Chowk\" con una vasca circondata da un cobra.\nTempli.\nTempio degli Elefanti Erotici.\nSulla sinistra appena prima dell'ingresso alla piazza c'\u00e8 un hiti (un serbatoio d'acqua) e a pochi passi da questo ma sul lato opposto della strada, vi \u00e8 un piccolo tempio a doppio tetto dedicato a Shiva-Parvati con alcune sculture erotiche. Una di queste mostra una coppia di elefanti che copulano nella posizione del missionario.\nTempio di Taleju.\nQuesto tempio si trova all'interno del palazzo reale su \"Mul Chowk\" e venne costruito nel 1553. \u00c8 accessibile solo agli ind\u00f9.\nTempli di Char Dham.\nSi tratta di quattro templi situati nella parte ovest della piazza e vennero costruiti per i pellegrini che non potevano permettersi un viaggio sino allo stato indiano dell'Uttaranchal, dove vi sono dei templi omonimi.\nTempio di Vatsala Devi.\nDi fronte al palazzo e accanto alla statua del re e vicino alla campana Taleju vi \u00e8 il \"tempio di Devi Vatsala\". Questo tempio in stile Shikhara \u00e8 completamente costruito in pietra arenaria ed \u00e8 eretto su un basamento a tre stadi, ed ha somiglianze con il \"tempio di Krishna\" di Patan. \u00c8 dedicato a Vatsala Devi, una forma della dea Durg\u0101. Il tempio \u00e8 stato costruito dal re Jitamitra Malla nel 1696. La struttura che si vede oggi, per\u00f2, \u00e8 ricostruita dal re Bhupatindra Malla e risale alla fine del XVII o l'inizio del XVIII secolo. Dietro il tempio vi una hiti (fontana) chiamata \"Dhunge Dhara\" e accanto ad essa si trova la \"Chayslin Mandap\".\nTempio di Pashupati.\nIl tempio santo del dio Shiva si trova alle spalle del \"tempio di Vatsala Devi\", \u00e8 la rappresentazione di Pashupatinath, si crede sia stato costruito proprio di fronte al palazzo dopo che il re Bhadgoan lo ha sognato. Fu eretto da Yaksha Malla nel 1475 (o 1482) ed \u00e8 il pi\u00f9 antico tempio della piazza.\nChyasilin Mandap.\nSi tratta di un piccolo padiglione ottagonale realizzato nel 1990 riutilizzando materiali distrutti dal terremoto del 1934.\nTempio di Siddhi Laksmi.\nQuesto tempio risale al XVII secolo ed \u00e8 costruito nello stile indiano shikhara. Ai lati della gradinata di accesso vi sono statue di guardiani, poi di cavalli, rinoceronti, cammelli e creature dal corpo leonino e volto umano.\nTempio di Vatsala.\nQuesto tempio si trova in un angolo secondario della piazza dietro al \"tempio di Siddhi Laksmi\".\nTempio di Fasidega.\n\u00c8 un tempio dedicato a Shiva e sorge su un basamento di sei livelli con statue di elefanti, leoni e mucche. La struttura \u00e8 bianca e svetta facilmente essendo visibile da diversi punti di vista.\nTadhunchen Bahal.\n\u00c8 un tempio buddista sul lato est della piazza, legato al culto della kumari.\nAltri monumenti.\nLa Statua di Bhupatindra Malla.\n\"La statua del re Bhupatindra Malla\" in atto di adorazione pu\u00f2 essere vista su una colonna di fronte al palazzo e accanto al tempio di \"Vatsala Durga\". Fu realizzata nel 1699 e rispecchia le altre presenti a Katmandu e Patan.\nCampana di Taleju.\nLa campana di bronzo \u00e8 nota ai residenti locali come \"la campana dei cani che abbaiano\", perch\u00e9 quando veniva suonata i cani nelle vicinanze urlavano. La campana colossale \u00e8 stato appesa dal re Ranjit Malla nel 1737 ed \u00e8 stata usata per annunciare il coprifuoco quotidiano. Essa veniva suonata ogni mattina, quando la dea Taleju veniva adorata. Fu completamente demolita nel 2015 dal sisma del Nepal.\nUgrachandi e Bhairab.\nVicino al cancello principale sul lato ovest, si possono ammirare un paio di statue con pi\u00f9 braccia del terribile dio Bhairab e il suo omologo Ugrachandi, la manifestazione temibile della consorte di Shiva, Parvati. Le statue risalgono al 1701, e si dice che lo sfortunato scultore ebbe le mani tagliate non appena terminata l'opera, per impedirgli di duplicare i suoi capolavori. Ugrachandi ha diciotto braccia in possesso di armi, e lei \u00e8 nella posizione in atto di uccidere un (bufalo) demone. Bhairava ha dodici braccia ed entrambi, dio e dea sono inghirlandati con collane di teste umane.\nEffetti del terremoto.\nLa piazza Durbar a Bhaktapur fu gravemente danneggiata da un terremoto nel 1934 e, quindi, appare pi\u00f9 ampia rispetto a quelle di Kathmandu e Patan.\nIn origine, vi erano 99 corti collegate a questo posto, ma ora ne rimangono solo 6. Prima del terremoto del 1934, c'erano 3 distinti gruppi di templi. Attualmente, la piazza \u00e8 circondata da edifici che sono sopravvissuti al terremoto.\nIl 25 aprile 2015, un altro grande terremoto ha danneggiato molti edifici della piazza. Il tempio principale in piazza Bhaktapur ha perso il suo tetto, mentre il \"tempio Vatsala Devi\", famosa per le sue pareti di arenaria e sormontata da un tetto a pagoda d'oro, \u00e8 stato demolito dal sisma."}
{"id": "5718317", "revid": "729019", "url": "https://it.wikipedia.org/wiki?curid=5718317", "title": "Tito Okello", "text": "\u00c8 stato Presidente dell'Uganda dal luglio 1985 al gennaio 1986, come Presidente del consiglio militare.\nNel luglio 1985 estromise tramite un colpo di Stato l'allora Presidente Milton Obote. Dopo che fu a sua volta estromesso dal potere dall'esercito di resistenza nazionale (NRA) guidate da Yoweri Museveni, and\u00f2 in esilio in Kenya, dove rimase fino al 1993. Mor\u00ec a Kampala nel giugno 1996.\nIl figlio Henry Oryem Okello \u00e8 attualmente Ministro degli esteri dell'Uganda."}
{"id": "5718320", "revid": "111373", "url": "https://it.wikipedia.org/wiki?curid=5718320", "title": "Parilla (moto)", "text": ""}
{"id": "5718323", "revid": "287204", "url": "https://it.wikipedia.org/wiki?curid=5718323", "title": "Associazione Calcio Lumezzane 1998-1999", "text": "Questa voce raccoglie le informazioni riguardanti l'Associazione Calcio Lumezzane nelle competizioni ufficiali della stagione 1998-1999.\nStagione.\nNella stagione 1998-99 il Lumezzane ha disputato il girone A del campionato di Serie C1, con 54 punti in classifica ha ottenuto il terzo posto, il torneo \u00e8 stato vinto con 66 punti dall'Alzano Virescit che ha ottenuto la promozione diretta in Serie B, la seconda promossa \u00e8 stata la Pistoiese che ha vinto i playoff."}
{"id": "5718333", "revid": "729019", "url": "https://it.wikipedia.org/wiki?curid=5718333", "title": "Bazilio Olara-Okello", "text": "\u00c8 stato Presidente dell'Uganda \"de facto\" per alcuni giorni nel luglio 1985.\nFu uno dei comandanti della Uganda National Liberation Army (UNLA), che insieme all'esercito tanzaniano depose Idi Amin nel 1979. Nel 1985 \u00e8 stato per breve tempo Presidente del consiglio militare dello Stato dell'Uganda e successivamente divenne capo delle forze armate.\nDurante la guerra civile ugandese tra la UNLA e la NRA, guidata da Yoweri Museveni, prese il controllo del Paese insieme a Tito Okello tramite un colpo di Stato ai danni di Milton Obote. Olara-Okello fugg\u00ec in esilio in Sudan dopo che il potere and\u00f2 nelle mani di Museveni."}
{"id": "5718337", "revid": "47767", "url": "https://it.wikipedia.org/wiki?curid=5718337", "title": "Leonidas Langakis", "text": ""}
{"id": "5718340", "revid": "287204", "url": "https://it.wikipedia.org/wiki?curid=5718340", "title": "Leonidas Tsiklitiras", "text": ""}
{"id": "5718343", "revid": "46291", "url": "https://it.wikipedia.org/wiki?curid=5718343", "title": "Canarium madagascariense", "text": "Canarium madagascariense \u00e8 una pianta arborea appartenente alla famiglia delle Burseraceae. Originaria del Madagascar, ove \u00e8 nota come ramy, produce una resina aromatica simile all'incenso.\nDescrizione.\n\u00c8 una specie arborea caducifoglia con fusti che possono raggiungere altezze di oltre 35\u00a0m., con una corteccia di colore bruno o grigiastro, contenente una resina aromatica biancastra.\nPresenta foglie alterne, imparipennate, composte da 2 a 9 paia di foglioline, lunghe circa 25\u00a0cm.\n\u00c8 una specie dioica, con infiorescenze terminali o ascellari lunghe sino a 35\u00a0cm, che raggruppano da 6 a 15 fiori unisessuati, campanulati, di colore bianco.\nIl frutto \u00e8 una grossa drupa ovoidale indeiscente lunga circa 5\u00a0cm, di colore violetto a maturit\u00e0, con polpa giallastra.\nBiologia.\n\u00c8 una specie eliofila a crescita rapida.\nI suoi frutti sono un'importante risorsa alimentare per molte specie di lemuri e altri piccoli mammiferi.\nDistribuzione e habitat.\nLa specie \u00e8 diffusa in Madagascar e nelle aree costiere della Tanzania nord-orientale e del Mozambico\nIn Madagascar lo si pu\u00f2 trovare sia nelle foreste umide che nelle foreste decidue in prossimit\u00e0 dei corsi d'acqua, dal livello del mare sino a 2000\u00a0m di altitudine. In Tanzania \u00e8 molto raro e lo si trova in lembi residuali di foresta di bassa quota, sino ai 300\u00a0m di altitudine.\nUsi.\nIl legname di questa specie \u00e8 molto apprezzato in ebanisteria. In Madagascar \u00e8 inoltre comunemente utilizzato per la costruzione di piroghe.\nLa resina aromatica che si estrae dalla corteccia \u00e8 impiegata nelle cerimonie rituali in maniera simile all'incenso. Pu\u00f2 inoltre essere utilizzata come collante e per il calafataggio delle imbarcazioni."}
{"id": "5718344", "revid": "16758", "url": "https://it.wikipedia.org/wiki?curid=5718344", "title": "HV71 J\u00f6nk\u00f6ping", "text": ""}
{"id": "5718349", "revid": "105632425", "url": "https://it.wikipedia.org/wiki?curid=5718349", "title": "Paulo Muwanga", "text": "\u00c8 stato Presidente dell'Uganda \"de facto\" per alcuni giorni nel maggio 1980, in qualit\u00e0 di capo della commissione militare.\nBiografia.\nNel 1950 entr\u00f2 a far parte del Congresso Popolare d'Uganda, partito fondato da Milton Obote. Quando il Paese ottenne l'indipendenza dalla Gran Bretagna, nel 1962, Muwanga lavor\u00f2 per il ministero degli esteri di Obote, diventando ambasciatore in Egitto nel 1964 e capo del protocollo nel 1969. Dopo il colpo di stato del 1971, che port\u00f2 il generale Idi Amin al potere, Muwanga \u00e8 stato nominato ambasciatore in Francia, ma and\u00f2 in esilio due anni dopo. Amin fu deposto nel 1979 e Muwanga divent\u00f2 capo del consiglio militare di sei membri che ha preso il controllo del Paese nel 1980. Dopo che Obote venne rieletto presidente, ricopr\u00ec il ruolo di Ministro della difesa e di Vice-Presidente fino al 1985, quando fu di nuovo estromesso Obote. In seguito fu Primo ministro per meno di un mese. Ha negato le accuse di una politica di torture e omicidi che ha causato almeno 300.000 morti. \u00c8 stato assolto dall'accusa di sequestro di persona con scopo di omicidio e da altre accuse penali, che sono state archiviate."}
{"id": "5718350", "revid": "44876", "url": "https://it.wikipedia.org/wiki?curid=5718350", "title": "Montevarchi Calcio Aquila 1902 1998-1999", "text": "Questa voce raccoglie le informazioni riguardanti il Montevarchi Calcio Aquila 1902 nelle competizioni ufficiali della stagione 1998-1999."}
{"id": "5718351", "revid": "76963", "url": "https://it.wikipedia.org/wiki?curid=5718351", "title": "Richard Epcar", "text": "Nella sua carriera ha doppiato pi\u00f9 di 400 personaggi nel mondo dei videogiochi. \u00c8 il fondatore della Epcar Entertainment, societ\u00e0 che si occupa di doppiaggio di base a Los Angeles. \u00c8 il doppiatore di Ansem il Cercatore dell'Oscurita nella saga di Kingdom Hearts dal 2005, ovvero da Kingdom Hearts 2 dove ha preso il posto di Billy Zane."}
{"id": "5718352", "revid": "114806829", "url": "https://it.wikipedia.org/wiki?curid=5718352", "title": "Errore nella distribuzione del termine medio", "text": "L'errore nella distribuzione del termine medio \u00e8 un tipo di errore formale che si verifica quando il termine medio in un sillogismo categorico non \u00e8 distribuito n\u00e9 nella premessa maggiore n\u00e9 nella premessa minore. \u00c8 un caso di invalidit\u00e0 del sillogismo.\nForma canonica.\nNel sillogismo classico, tutte le proposizioni sono composte da due termini (Soggetto e Predicato) che si presentano nella forma \"A\" (tutti), \"E\" (nessuno), \"I\" (qualche) oppure \"O\" (qualcuno non). I termini del primo tipo sono distribuiti nelle proposizioni di tipo \"A\" ed \u201cE\u201d; il termine del secondo tipo nelle proposizioni di tipo \"O\" ed \u201cE\u201d; nessuno \u00e8 distribuito nelle proposizioni di tipo \"I\".\nL'errore nella distribuzione del termine medio si verifica quando non \u00e8 distribuito il termine che collega le due premesse.\nNel seguente esempio la distribuzione \u00e8 evidenziata in carattere grassetto:\nB \u00e8 il termine comune alle due premesse (termine medio), e non \u00e8 distribuito in nessuna delle due, ragione per cui il sillogismo non \u00e8 valido. \nN\u00e9 Z n\u00e9 Y sono termini che accolgono nel loro insieme \"tutti\" gli elementi di B.\nUna regola logica conseguente \u00e8 che qualsiasi cosa sia distribuito nella conclusione, deve essere distribuito in almeno una delle premesse. Esempio:\nIl termine medio - Z - \u00e8 distribuito, ma Y \u00e8 distribuito nella conclusione e non nelle premesse, ragione per cui il sillogismo non \u00e8 valido.\nModello.\nL'errore di un termine medio non distribuito assume la seguente forma:\ne pu\u00f2 essere rappresentato graficamente, come segue:\nin cui le premesse figurano nelle casella di colore verde, e la conclusione \u00e8 riportata nel livello superiore. In questo schema, B \u00e8 il termine medio e non \u00e8 distribuito nella premessa maggiore \"Ogni Z \u00e8 B\".\nPer lo stato di verit\u00e0 della conclusione, nulla cambia se la proposizione \"Ogni Z \u00e8 B\" \u00e8 vera oppure \u00e8 falsa. Se la conclusione sia vera o falsa, dipende dalla proposizione \"Ogni B \u00e8 Z\", che qui non \u00e8 presa in considerazione. L'errore \u00e8 simile a quello di affermare la frase conseguente di un sillogismo ipotetico, e negare quella antecedente. Dal punto di vista di una logica del primo ordine, l'errore nella distribuzione del termine medio, ricade sempre in uno dei due casi detti ora: affermazione del conseguente, o negazione dell'antecedente."}
{"id": "5718355", "revid": "110157", "url": "https://it.wikipedia.org/wiki?curid=5718355", "title": "Godfrey Binaisa", "text": "\u00c8 stato Presidente dell'Uganda dal giugno 1979 al maggio 1980.\nDai primi anni '80 fino al 2001 ha vissuto in esilio volontario a New York, dove ha lavorato come avvocato."}
{"id": "5718356", "revid": "762947", "url": "https://it.wikipedia.org/wiki?curid=5718356", "title": "Scherzo per pianoforte op. 4 (Brahms)", "text": "Lo Scherzo op. 4 in mi bemolle minore, \u00e8 uno scherzo per piano del compositore tedesco Johannes Brahms. Scritto nel 1851, venne pubblicato nel 1854, insieme ad altri lavori. Si tratta dell'opera pi\u00f9 antica di Brahms che ci sia pervenuta, infatti quando l'autore la scrisse, aveva solo 18 anni. Lo scherzo \u00e8 dedicato al \u00absuo amico Ernst Ferdinand Wenzel\u00bb, insegnante del Conservatorio di Lipsia, che Brahms aveva conosciuto nel 1853, a casa di Schumann.\nLa durata media e di circa 9 minuti, il che ne fa una delle pi\u00f9 lunghe composizioni per pianoforte solo, di Brahms.\nMovimenti.\nNota: Non si tratta di veri movimenti ma delle indicazioni date dall'autore, in partitura."}
{"id": "5718357", "revid": "76963", "url": "https://it.wikipedia.org/wiki?curid=5718357", "title": "Benjamin Diskin", "text": "Biografia.\nOltre ad aver doppiato vari personaggi in serie animate quali \"\" e \"Naruto\", la sua voce \u00e8 presente in numerosi videogiochi, tra cui la saga \"Kingdom Hearts\" (in cui \u00e8 il Giovane Xehanort), \"Mega Man 11\" dove presta la voce dell'omonimo protagonista e la serie animata anime \"Pacific Rim - La zona oscura\" nel doppiaggio del Kaiju Boy."}
{"id": "5718358", "revid": "767487", "url": "https://it.wikipedia.org/wiki?curid=5718358", "title": "Yusuf Lule", "text": "\u00c8 stato Presidente ad interim dell'Uganda dall'aprile al giugno 1979."}
{"id": "5718360", "revid": "46291", "url": "https://it.wikipedia.org/wiki?curid=5718360", "title": "Lamium maculatum", "text": "La falsa ortica macchiata (nome scientifico Lamium maculatum ) \u00e8 una piccola pianta erbacea perenne dai fiori labiati appartenente alla famiglia delle Lamiaceae.\nEtimologia.\nUno dei primi studiosi dell'antichit\u00e0 ad usare il nome generico di questo fiore (\"Lamium\") \u00e8 stato Gaio Plinio Secondo (Como, 23 \u2013 Stabia, dopo l'8 settembre 79), scrittore e naturalista latino, il quale ci indica anche una possibile etimologia: questo termine discenderebbe da un vocabolo greco \"\u201dlaimos\u201d\" il cui significato \u00e8 \u201cfauci \u2013 gola\u201d. Ma potrebbe discendere anche da altre parole greche: \"\u201dlamos\u201d\" (= larga cavit\u00e0), oppure dal nome di una regina libica \"\u201dL\u00e0mia\u201d\". In quest'ultimo caso il collegamento esiste in quanto le mamme greche, per far star buoni i loro bambini, descrivevano questa regina come un mostro capace di ingoiarli (come del resto fa il fiore di questa pianta quando un bombo entra nel tubo corollino in cerca del nettare). L'epiteto specifico (\"maculatum\") deriva dal latino e significa \"macchiato\" e fa riferimento alle macchie colorate dell'infiorescenza.\nIl binomio scientifico attualmente accettato (\"Lamium maculatum\") \u00e8 stato proposto da Linneo (Rashult, 23 maggio 1707 \u2013Uppsala, 10 gennaio 1778), biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum, Edition 2 - 2: 809.\" del 1763.\nDescrizione.\nL'altezza della pianta oscilla fra i due e i 5 dm. La forma biologica \u00e8 emicriptofita scaposa (H scap), ossia \u00e8 una pianta erbacea, perenne con gemme svernanti al livello del suolo e protette dalla lettiera o dalla neve, dotata di un asse fiorale pi\u00f9 o meno eretto e con poche foglie.\nRadici.\nLe radici sono secondarie da rizoma.\nFusto.\nLa parte aerea del fusto \u00e8 ascendente o eretta; la sezione \u00e8 tubulosa, vuota e quadrangolare a causa della presenza di fasci di collenchima posti nei quattro vertici, mentre le quattro facce sono concave. La superficie \u00e8 lucida e glabra oppure \u00e8 pi\u00f9 o meno pubescente. La parte ipogea del fusto \u00e8 un rizoma strisciante.\nFoglie.\nLe foglie sono picciolate e snelle, lungo il fusto sono disposte in modo opposto. La lamina ha delle forme da triangolari-ovate a cuoriforme. I bordi sono doppiamente dentati. Lunghezza del picciolo: 2 \u2013 4\u00a0cm. Dimensione della lamina: larghezza 3 \u2013 4\u00a0cm; lunghezza 3,5 \u2013 5\u00a0cm.\nInfiorescenza.\nL'infiorescenza \u00e8 portata in vari verticilli ascellari sovrapposti lungo il fusto (infiorescenza a spicastro). Ogni verticillo \u00e8 composto da pi\u00f9 fiori (da 8 a 12) disposti circolarmente a corona poggianti su due brattee lineari e fogliose (o semplicemente foglie pi\u00f9 piccole rispetto a quelle lungo il fusto); queste sono sub-sessili e ciliate. Le brattee del verticillo seguente sono disposte in modo alternato. Lunghezza delle brattee: 2 \u2013 3\u00a0mm.\nFiore.\nI fiori sono ermafroditi, zigomorfi (il calice \u00e8 pi\u00f9 o meno attinomorfo), tetraciclici (con i quattro verticilli fondamentali delle Angiosperme: calice\u2013 corolla \u2013 androceo \u2013 gineceo) e pentameri (calice e corolla formati da cinque elementi). Sono inoltre omogami (autofecondanti) e ricchi di nettare.\nFrutti.\nIl frutto \u00e8 una nucula acheniforme (schizocarpo) troncato all'apice; pi\u00f9 precisamente \u00e8 una drupa (ossia una noce) con quattro semi (uno per ovulo derivato dai due carpelli divisi a met\u00e0). Questo frutto nel caso delle Lamiaceae viene chiamato \u201cclausa\u201d. Le quattro parti in cui si divide il frutto principale, sono ancora dei frutti (parziali) ma monospermici (un solo seme) e privi di endosperma. I frutti si trovano all'interno del calice persistente.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della specie (Lamiaceae), molto numerosa con circa 250 generi e quasi 7000 specie, ha il principale centro di differenziazione nel bacino del Mediterraneo e sono piante per lo pi\u00f9 xerofile (in Brasile sono presenti anche specie arboree). Per la presenza di sostanze aromatiche, molte specie di questa famiglia sono usate in cucina come condimento, in profumeria, liquoreria e farmacia. Il genere \"Lamium\" si compone di circa 20 - 30 specie gravitanti nella maggioranza dei casi attorno al bacino del Mediterraneo, una decina delle quali vivono spontaneamente in Italia. Nelle classificazioni meno recenti la famiglia Lamiaceae viene chiamata Labiatae.\nIl numero cromosomico di \"L. maculatum\" \u00e8: 2n = 18.\nIl basionimo per questa specie \u00e8: \"Lamium album\" var. \"maculatum\" \nVariabilit\u00e0.\nIn questa specie i caratteri che facilmente possono variare sono la forma della lamina delle foglie e la dentatura dei margini. Nell'areale italiano sono state descritte alcune specie (\"L. columnae\" e \"L. rugosum\" ) e variet\u00e0 (var. \"rubrum\" e var. \"nemorale\" ) che attualmente sono considerate sinonimi della specie principale.\nSinonimi.\nLa specie di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nQuesta pianta pu\u00f2 facilmente essere scambiata per un'ortica (anche se le due specie appartengono a famiglie diverse: Urticaceae \u00e8 la famiglia per le \u201cortiche\u201d vere). La specie di questa voce si distingue soprattutto per la sezione del fusto: quadrata nelle piante del genere \"Lamium\", circolare nelle \u201cortiche\u201d vere e proprie. Mentre le foglie sono molto simili: da qui il nome comune (\u201cFalsa ortica\u201d) derivato da credenze antiche anche se naturalmente queste piante sono totalmente prive di peli urticanti e quindi non pungono. Molto simili tra di loro sono invece alcune specie dello stesso genere che vivono nella fascia alpina. L'elenco seguente mette in risalto le differenze morfologiche di queste specie:\nAltre notizie.\nIl lamio macchiato in altre lingue \u00e8 chiamato nei seguenti modi:"}
{"id": "5718361", "revid": "199745", "url": "https://it.wikipedia.org/wiki?curid=5718361", "title": "Falsa ortica macchiata", "text": ""}
{"id": "5718376", "revid": "76963", "url": "https://it.wikipedia.org/wiki?curid=5718376", "title": "Phil Snyder", "text": "Sesto di dieci fratelli lavora e vive a Los Angeles. \u00c8 dal 2005, dalla morte di Pat Carroll, il doppiatore del Grillo Parlante nella saga di Kingdom Hearts per la precisione nei capitoli: Kingdom Hearts Coded e ."}
{"id": "5718377", "revid": "547034", "url": "https://it.wikipedia.org/wiki?curid=5718377", "title": "Monumenti di Bhaktapur", "text": "Di seguito l'elenco dei monumenti di Bhaktapur in Nepal:"}
{"id": "5718380", "revid": "198277", "url": "https://it.wikipedia.org/wiki?curid=5718380", "title": "Associazione Calcio Pistoiese 1998-1999", "text": "Questa voce raccoglie le informazioni riguardanti lAssociazione Calcio Pistoiese nelle competizioni ufficiali della stagione 1998-1999."}
{"id": "5718382", "revid": "1573940", "url": "https://it.wikipedia.org/wiki?curid=5718382", "title": "Imbarek Shamekh", "text": "\u00c8 stato segretario generale del Congresso Generale del Popolo, ossia capo di Stato \"de jure\" della Libia, dal marzo 2009 al gennaio 2010. Inoltre ha ricoperto la carica di Primo ministro dal marzo 2000 al giugno 2003 e quella di Vice-Primo ministro dal marzo 2008 al marzo 2009.\nNel febbraio 2011, durante la guerra civile, ha disertato in Egitto."}
{"id": "5718384", "revid": "1149807", "url": "https://it.wikipedia.org/wiki?curid=5718384", "title": "Kirk Thornton", "text": "Biografia.\n\u00c8 noto in particolare per avere prestato la voce in anime e videogiochi giapponesi. Tra i suoi lavori pi\u00f9 noti si ricordano le serie animate di \"Digimon\", \"Pok\u00e9mon\" e di \"Naruto\". In ambito videoludico \u00e8 famoso per aver lavorato nelle serie di \"Dragon Quest\" e in quella di \"Kingdom Hearts\", dove presta la propria voce al cattivo Saix, membro della spietata Organizzazione 13."}
{"id": "5718386", "revid": "729019", "url": "https://it.wikipedia.org/wiki?curid=5718386", "title": "J\u00e1nsk\u00fd Vrch", "text": "Il castello di J\u00e1nsk\u00fd Vrch (in tedesco \"Schlo\u00df Johannisberg\") \u00e8 una fortezza medievale, che si trova a Javorn\u00edk, nella Repubblica Ceca.\n\u00c8 documentato come propriet\u00e0 del duca Bernard Sv\u00eddnick\u00fd gi\u00e0 nel 1307. A met\u00e0 del XV secolo il castello pass\u00f2 nelle mani del principe-vescovo di Breslavia, divenendo una delle sue residenze ufficiali. In particolare, il vescovo Jan IV Roth lo restaur\u00f2 introducendo alcuni elementi architettonici gi\u00e0 tipicamente rinascimentali. Il lavoro fu completato dal successore di Roth, Jan V Turzo, che diede anche al castello il nome di J\u00e1nsk\u00fd Vrch ('la rocca di Giovanni'), in onore di san Giovanni Battista.\nFino all'inizio del XIX secolo il castello sub\u00ec rifacimenti e rimaneggiamenti.\nLe sale di rappresentanza del castello custodiscono anche alcuni ricordi del soggiorno del musicista Carl Ditters von Dittersdorf e una collezione di pipe.\nTra gli ambienti di servizio, invece, meritano menzione la cucina, la sala da stiro e l'appartamento dell'amministratore.\nIl castello \u00e8 rimasto di propriet\u00e0 dell'arcidiocesi di Breslavia fino al 1984, quando \u00e8 passato allo Stato cecoslovacco."}
{"id": "5718387", "revid": "76963", "url": "https://it.wikipedia.org/wiki?curid=5718387", "title": "David Boat", "text": ""}
{"id": "5718389", "revid": "729019", "url": "https://it.wikipedia.org/wiki?curid=5718389", "title": "Aman Mikael Andom", "text": "\u00c8 stato capo del consiglio amministrativo militare provvisorio, ossia Presidente del Derg e \"de facto\" Presidente dell'Etiopia, dal settembre al novembre 1974.\nRimase in carica dal colpo di Stato che depose l'imperatore Hail\u00e9 Selassi\u00e9 fino alla morte, avvenuta in una sparatoria contro i suoi ex sostenitori."}
{"id": "5718394", "revid": "841819", "url": "https://it.wikipedia.org/wiki?curid=5718394", "title": "The Lady - L'amore sconosciuto", "text": ""}
{"id": "5718403", "revid": "701660", "url": "https://it.wikipedia.org/wiki?curid=5718403", "title": "Tamirat Layne", "text": "\u00c8 stato Primo ministro dell'Etiopia dall'aprile 1991 all'agosto 1995, alla guida di un Governo di transizione dopo la fine della Repubblica Democratica Popolare d'Etiopia."}
{"id": "5718404", "revid": "76963", "url": "https://it.wikipedia.org/wiki?curid=5718404", "title": "Derek Stephen Prince", "text": ""}
{"id": "5718405", "revid": "1363832", "url": "https://it.wikipedia.org/wiki?curid=5718405", "title": "Christine Laszar", "text": "Complessivamente, tra cinema e televisione, ha partecipato ad una quarantina di differenti produzioni, comparendo in molti film della DEFA nel corso degli anni sessanta e lavorando al fianco di attori quali Horst Drinda, J\u00fcrgen Frohriep, Hannjo Hasse, Peter Herden, Otto Mellies e G\u00fcnther Simon. Tra i suoi ruoli principali figurano quello di Eleonore von der Lohe nel film \"Wei\u00dfes Blut\" (1959) e di Maud Ossietzky nel film TV \"Carl von Ossietzky\" (1963).\n\u00c8 stata sposata con il giornalista Karl-Eduard von Schnitzler e con l'attore e regista Rudolf Sch\u00fcndler ed \u00e8 la madre della conduttrice televisiva Katrin Sch\u00fcndler."}
{"id": "5718406", "revid": "1543377", "url": "https://it.wikipedia.org/wiki?curid=5718406", "title": "Gacaca (Ruanda)", "text": "Gacaca \u00e8 un settore (\"imirenge\") del Ruanda, parte della Provincia Settentrionale e del distretto di Musanze."}
{"id": "5718407", "revid": "270680", "url": "https://it.wikipedia.org/wiki?curid=5718407", "title": "Scherzo per pianoforte (Brahms)", "text": ""}
{"id": "5718409", "revid": "37401", "url": "https://it.wikipedia.org/wiki?curid=5718409", "title": "Benin (lingua)", "text": ""}
{"id": "5718410", "revid": "775372", "url": "https://it.wikipedia.org/wiki?curid=5718410", "title": "Mohamed Osman Jawari", "text": "Dall'agosto 2012 \u00e8 Presidente del Parlamento della Somalia. Dall'agosto al settembre 2012 \u00e8 stato Presidente ad interim della Somalia."}
{"id": "5718412", "revid": "921573", "url": "https://it.wikipedia.org/wiki?curid=5718412", "title": "Vincent Corazza", "text": "Conosciuto per le serie animate Sorriso d'argento dove presta la voce al personaggio di Alden Jones e in Sailor Moon dove presta la voce a Mamoru Chiba/Tuxedo Kamen. E famoso nel mondo videoludico nella saga di Kingdom Hearts."}
{"id": "5718414", "revid": "124596288", "url": "https://it.wikipedia.org/wiki?curid=5718414", "title": "Lucas Eguibar", "text": "Biografia.\nIn Coppa del Mondo di snowboard ha esordito il 22 gennaio 2012 a Veysonnaz (21\u00ba), ha ottenuto il primo podio il 9 marzo 2013 ad Arosa (3\u00ba) e la prima vittoria il 14 marzo 2015 a Veysonnaz.\nAl termine della stagione 2014-15 ha conquistato la Coppa del Mondo di snowboard cross.\nIn carriera ha preso parte a un'edizione dei Giochi olimpici invernali, (7\u00ba nello snowboard cross) e a tre dei Campionati mondiali (7\u00ba nello snowboard cross a Stoneham 2013 il miglior risultato).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSBX = snowboard cross"}
{"id": "5718415", "revid": "1543377", "url": "https://it.wikipedia.org/wiki?curid=5718415", "title": "Gashaki", "text": "Gashaki \u00e8 un settore (\"imirenge\") del Ruanda, parte della Provincia Settentrionale e del distretto di Musanze."}
{"id": "5718418", "revid": "76689474", "url": "https://it.wikipedia.org/wiki?curid=5718418", "title": "Cocotte", "text": ""}
{"id": "5718419", "revid": "648716", "url": "https://it.wikipedia.org/wiki?curid=5718419", "title": "Lunga Marcia 2C", "text": "Lunga Marcia 2C (in cinese: ) \u00e8 un lanciatore spaziale cinese. \u00c8 stato sviluppato dal China Academy of Launch Vehicle Technology e il suo primo lancio \u00e8 avvenuto il 9 settembre 1982. \u00c8 un vettore a due stadi alimentato con tetraossido di diazoto e 1,1-dimetilidrazina ed \u00e8 stato derivato dal Lunga Marcia 2A.\nSono state prodotte numerose varianti del lanciatore, tutte con un terzo stadio opzionale a propellente solido:\nIl 18 agosto 2011 un vettore Lunga Marcia 2C che trasportava il satellite Shijian XI-01 fall\u00ec durante il lancio. Ci\u00f2 avvenne a causa di un malfunzionamento del meccanismo di connessione tra il motore numero 3 e il servocontrollo del secondo stadio, il che port\u00f2 ad una perdita del controllo dell'assetto del secondo stadio."}
{"id": "5718420", "revid": "1543377", "url": "https://it.wikipedia.org/wiki?curid=5718420", "title": "Gataraga", "text": "Gataraga \u00e8 un settore (\"imirenge\") del Ruanda, parte della Provincia Settentrionale e del distretto di Musanze."}
{"id": "5718421", "revid": "775372", "url": "https://it.wikipedia.org/wiki?curid=5718421", "title": "Adan Mohamed Nuur Madobe", "text": "Dal dicembre 2008 al gennaio 2009 \u00e8 stato Presidente ad interim della Somalia. Dal gennaio 2007 al maggio 2010 \u00e8 stato Presidente del Parlamento federale di transizione. Dal gennaio 2014 \u00e8 Ministro dell'industria e del commercio con Abdiweli Sheikh Ahmed Primo ministro.\nCollegamenti esterni.\n "}
{"id": "5718423", "revid": "72396", "url": "https://it.wikipedia.org/wiki?curid=5718423", "title": "Aldo Bruschi", "text": "Biografia.\nAldo Bruschi nacque a Verona il 17 maggio 1896, da famiglia perugina.\nFu figlio di Carlo Bruschi, a sua volta figlio di Domenico Bruschi, noto pittore umbro dell'800, a sua volta nipote di Carlo Bruschi, militare del Risorgimento.\nEbbe tre figli: Carla, Silvestro (Nato a Firenze nel 1932) e Lisetta.\nNel 1913 si iscrisse alla Facolt\u00e0 di Ingegneria dell'Universit\u00e0 di Roma, ma con l'entrata in guerra dell'Italia (24 maggio 1915) si arruol\u00f2 come volontario e partecip\u00f2 a tutta la prima guerra mondiale come sottotenente di artiglieria da montagna. Molti mesi dopo la fine della guerra pot\u00e9 riprendere gli studi, e questa volta fu al Politecnico di Milano, dove ottenne il titolo di Ingegnere Civile nel 1920.\nIl primo lavoro fu nello stabilimento delle Cotoniere Meridionali, a Napoli, ma poco tempo dopo, nel 1922, ottenne la funzione di Direttore della Sezione Marittima delle Opere Pubbliche della Tripolitania, a Tripoli. Si occup\u00f2 degli ampliamenti di diversi porti, e l'opera pi\u00f9 importante progettata e diretta da lui in quel periodo fu il Faro del Porto di Tripoli (50\u00a0m di altezza, una delle prime strutture italiane in cemento armato, illustrata nel libro di Luigi Santarella: Il Cemento Armato).\nNel 1927 ottenne per concorso una funzione nell'Istituto Geografico Italiano a Firenze, e posteriormente, sempre per concorso, la cattedra di \"Costruzioni\" nell'Istituto Tecnico Galileo Galilei, di Firenze, e anche Direttore del Laboratorio per le Prove sui Materiali da Costruzione dello stesso Istituto. Questa attivit\u00e0 gli permetteva anche di dedicarsi alla libera professione di progettista.\nAvvicinandosi la seconda guerra mondiale si arruol\u00f2 nella Milizia Contraerea, dove ebbe il grado di Centurione (Capitano) e poi di Seniore (Colonnello). Una volta cominciata la guerra chiese di partecipare pi\u00f9 attivamente alla difesa del territorio, e venne mandato in Tripolitania, dove difendeva gli aeroporti, prima di Tripoli, poi di Bengasi e anche pi\u00f9 vicino al fronte egiziano, poi anche lui dovette ripiegare, a Bengasi, a Tripoli, e finalmente a Tunisi, dove fu l'ultima resistenza degli eserciti italo-tedeschi. Qui fu fatto prigioniero nel maggio del 1943.\nDurante gli anni di prigionia nel Texas medit\u00f2 la possibilit\u00e0 di emigrare in Argentina, prevedendo che tornando in Italia non si sarebbe trovato a suo agio; e cos\u00ec prese contatto con un suo antico allievo che dall'Argentina era andato a studiare in Italia. Reduce dalla prigionia nel 1946, collabor\u00f2 per qualche mese con lo studio del cognato a Roma, l'ing. Vittorio Cobianchi, per la progettazione di diversi ponti stradali e ferroviari, mentre aspettava il permesso per recarsi in Argentina. In base a un contratto con il Ministerio de Reconstrucci\u00f3n della Provincia di San Juan, ottenuto dal suo antico allievo, si trasfer\u00ec nel 1947 a San Juan. Subito dopo ebbe un'offerta di lavoro dalla Facolt\u00e0 di Ingegneria, per insegnare Ponti, e poi anche la cattedra di Scienza delle Costruzioni, e quella di Elasticit\u00e0 e Plasticit\u00e0. Organizz\u00f2 il Gabinetto di Foto-elasticit\u00e0, e partecip\u00f2 attivamente in diversi Congressi nazionali e internazionali di Costruzioni antisismiche. Form\u00f2 un centro di Ingegneria Antisismica, che venne riconosciuto come Istituto di Ricerche Antisismiche e raggiunse in poco tempo un alto livello.\nFece parte delle seguenti associazioni scientifiche:\n- Membro del Comit\u00e9 de Nominaciones de la Asociaci\u00f3n Latino Americana de Sismolog\u00eda e Ingenier\u00eda Antis\u00edsmica dal 1963.\n- Presidente della Sociedad Argentina de Sismolog\u00eda e Ingenier\u00eda Antis\u00edsmica dal 1964.\n- Membro de la R\u00e9union Internationale des Laboratoires d'Essais des Materiaux: - Paris-Zurich, dal 1963 \n- Membro dell'Association Internationale des Ponts et Charpentes, dal 1966.\nNegli ultimi anni continu\u00f2 l'insegnamento come professore emerito, e dopo la sua morte venne dato il suo nome all'Istituto di Ricerche Antisismiche."}
{"id": "5718424", "revid": "1543377", "url": "https://it.wikipedia.org/wiki?curid=5718424", "title": "Kimonyi", "text": "Kimonyi \u00e8 un settore (\"imirenge\") del Ruanda, parte della Provincia Settentrionale e del distretto di Musanze."}
{"id": "5718426", "revid": "287204", "url": "https://it.wikipedia.org/wiki?curid=5718426", "title": "Cantone di Genas", "text": "Il cantone di Genas \u00e8 un cantone francese, situato nel dipartimento del Rodano dell'arrondissement di Villefranche-sur-Sa\u00f4ne.\n\u00c8 stato costituito a seguito della riforma approvata con decreto del 27 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i seguenti 8 comuni:"}
{"id": "5718429", "revid": "916580", "url": "https://it.wikipedia.org/wiki?curid=5718429", "title": "Matthiola maderensis", "text": "Matthiola maderensis \u00e8 una pianta floreale appartenente alla famiglia delle Brassicaceae, endemica dell'isola di Madera.\nDescrizione.\n\u00c8 una pianta a cespuglio, alta fino a 100 \u2013 150\u00a0cm, con lunghe foglie lanceolate di colore verde argenteo, con racemi ramificati di fiori fragranti."}
{"id": "5718439", "revid": "767487", "url": "https://it.wikipedia.org/wiki?curid=5718439", "title": "Iqbal - Bambini senza paura", "text": "Iqbal - Bambini senza paura \u00e8 un film d'animazione del 2015 diretto da Michel Fuzellier e Babak Payami.\nLiberamente ispirato al romanzo Storia di Iqbal di Francesco d'Adamo e dedicato alla vita di Iqbal Masih.\nTrama.\nIqbal, un ragazzino sveglio e vivace di dieci anni, vive con il fratello Aziz e la madre Ashanta a Kard\u00f9, un piccolo villaggio in qualche parte povera del mondo. L'epopea di Iqbal comincia il giorno in cui decide di andare al mercato di Mapur a vendere la sua capra per avere i soldi necessari a pagare le medicine necessarie a curare il fratello malato. A Mapur Iqbal incontra Hakeem, che si offre di comprargli le medicine per Aziz: in cambio, per\u00f2, dovr\u00e0 lavorare nella fabbrica di tappeti del suo amico Guzman. Per quanto tempo dovr\u00e0 lavorare? La risposta rimane sospesa. Guzman intuisce presto le doti di Iqbal nel disegno e nel ricamo e lo costringe in un capannone sporco e freddo a lavorare al telaio per preparare un prezioso tappeto, un Bangapur Azzurro.\nQui Iqbal incontra i suoi compagni d'avventura: Fatima, Emerson, Maria, Ben, Salman e Karim, bambini di et\u00e0 diverse ma con storie simili, tutte legate alla povert\u00e0. Iqbal non pu\u00f2 far altro che cominciare a tessere il suo tappeto e pensare a come venirne fuori.\nSuperata qualche diffidenza iniziale, nel gruppo di piccoli lavoranti comincia a farsi strada una coscienza nuova della loro condizione di piccoli schiavi \u2018per sempre\u2019. Iqbal, per\u00f2, non si d\u00e0 per vinto: una volta resosi conto che il debito non si esaurir\u00e0 mai malgrado le promesse di Guzman, comincia a elaborare un piano per liberare i suoi piccoli amici e consentire a tutti di tornare a casa...\nFestival e distribuzione.\nIl film \u00e8 stato presentato a: \nPubblicazione.\nIl film, realizzato con il patrocinio dell'Unicef, \u00e8 stato distribuito nelle sale italiane il 19 novembre 2015 mentre in quelle francesi il 24 agosto 2016."}
{"id": "5718441", "revid": "1566286", "url": "https://it.wikipedia.org/wiki?curid=5718441", "title": "David Dayan Fisher", "text": ""}
{"id": "5718444", "revid": "1652635", "url": "https://it.wikipedia.org/wiki?curid=5718444", "title": "Cesare Ferrero di Cambiano", "text": "Biografia.\nEsponente di spicco della nobilt\u00e0 piemontese, liberale di orientamento conservatore, entra in politica nel 1881 come consigliere comunale di Moncalieri, comune di cui \u00e8 sindaco dal 1885 al 1890. Durante il mandato (1884), entra nel consiglio di amministrazione della Cassa di risparmio di Torino, dove rimane per 47 anni, dando il via alla parallela carriera nei campi del risparmio, della mutualit\u00e0 e della cooperazione. Rappresenta l'istituto di credito al congresso delle Casse di Risparmio di Bologna (9-10 giugno 1886), dal quale emergono alcune proposte che viene in seguito chiamato a gestire come vice-presidente della Commissione permanente delle casse di risparmio, istituita dal successivo congresso tenuto a Firenze dal 22 al 24 novembre dello stesso anno.\nPoliticamente vicino a Sidney Sonnino viene eletto per la prima volta alla Camera nelle elezioni del 1895 con l'appoggio determinante di Ernesto Balbo Bertone di Sambuy e dell'Associazione costituzionale torinese. Sui banchi del Parlamento si occupa principalmente dei problemi del lavoro, della previdenza e del risparmio. Tra le sue attivit\u00e0 pi\u00f9 rilevanti vi sono numerose proposte per l'autorizzazione di lotterie a beneficio delle opere pie piemontesi e per consentire ai corpi morali di acquistare beni immobili e accettare donazioni, eredit\u00e0 e legati. Una particolare attenzione \u00e8 dedicata anche al conferimento di pensioni alle famiglie dei caduti nelle varie imprese coloniali dell'epoca e ad un migliore trattamento economico degli infortuni sul lavoro. Fautore della Cassa per la previdenza e la beneficenza, nel quadro di una politica sociale rinnovata perseguita dai conservatori pi\u00f9 moderati (anche detti illuminati), entra a far parte di varie istituzioni di assistenza sociale (Croce Rossa, casse di previdenza per gli infortuni, l'inabilit\u00e0 e la vecchiaia degli operai, societ\u00e0 per la protezione e l'assistenza all'infanzia), viene eletto membro del consiglio di amministrazione dell'Opera nazionale per la protezione e l'assistenza degli invalidi di guerra e si adopera in sede parlamentare per una riforma globale del settore.\nL'impegno profuso gli vale l'appoggio di Antonio di Rudin\u00ec (che finanzia con 100.000 lire dell'epoca la sua campagna elettorale), alle successive elezioni del 1897 e la nomina a sottosegretario alle finanze nel secondo governo Pelloux, di cui Sonnino \u00e8 stato per gran parte artefice. In tale veste si dedica all'emanazione di provvedimenti mirati a stabilizzare i conti dell'erario e a prevenire le frodi in suo danno.\nDal 1901 (e fino al 1923), \u00e8 membro del consiglio di amministrazione de Il Giornale d'Italia, voluto da Sonnino e da Antonio Salandra in funzione di una ripresa della corrente liberale in funzione anti-giolittiana. Alla fondazione del quotidiano ha partecipato in prima persona raccogliendo una parte delle 550.000 lire investite nel progetto attraverso un gruppo di suoi amici torinesi, che sottoscrivono una quota complessiva di 50.000 lire.\nIl nuovo quotidiano, spiega Sonnino, deve \"\"difendere le classi conservatrici e capitalistiche ma esercitando sempre una forte pressione anche su di esse. perch\u00e9 non confidino soltanto nella violenza e nella prepotenza, e perch\u00e9 facciano una parte equa anche alle classi lavoratrici\".\nDal 1906 al 1919 \u00e8 presidente della Cassa di risparmio di Torino, carica che gli consente di promuovere l'Associazione delle Casse di risparmio italiane e una riforma degli ordinamenti interni dell'istituto finalizzata a sussidiare, aiutare o fondare opere di beneficenza e a devolvere allo stesso scopo una parte del fondo di riserva. Con la sua presidenza l'istituto conosce uno sviluppo vertiginoso degli affari che lo porta al secondo posto per importanza tra le casse italiane. Durante questo mandato assume la presidenza dell'Istituto nazionale di credito per la cooperazione, voluto da Luigi Luzzatti e Francesco Saverio Nitti per il finanziamento delle organizzazioni a carattere cooperativo.\nNon rieletto alle elezioni del 1913 viene nominato due anni dopo senatore a vita su proposta di Antonio Salandra nella categoria \"deputati dopo tre legislature o sei anni di esercizio\"\". Nel frattempo si \u00e8 apertamente schierato per l'intervento italiano nella prima guerra mondiale partecipando alla fondazione dell'Alleanza Nazionale nel settembre 1917, associazione di destra che mira a fare propaganda per la guerra e agire contro i moti pacifisti. Coinvolge inoltre l'istituto nel finanziamento alle operazioni belliche mediante l'acquisto di buoni del tesoro e la partecipazione a vari prestiti nazionali. Anche per questo decide successivamente di aderire al fascismo.\nAppassionato cultore di storia del Risorgimento ha fondato la sezione di Torino della societ\u00e0 per la sua storia fondata a Milano nel 1906 ed ha promosso la rivista \"Il Risorgimento italiano\"."}
{"id": "5718445", "revid": "122246", "url": "https://it.wikipedia.org/wiki?curid=5718445", "title": "Trentino Rosa 2015-2016", "text": "Questa voce raccoglie le informazioni riguardanti la Trentino Rosa nelle competizioni ufficiali della stagione 2015-2016.\nStagione.\nLa stagione 2015-16 \u00e8 per la Trentino Rosa, sponsorizzata dalla Delta Informatica, la seconda consecutiva in Serie A2; in panchina viene confermato Marco Gazzotti, mentre la rosa \u00e8 completamente rinnovata con le uniche conferme di Giada Marchioron e Ilaria Demichelis: tra gli acquisti quelli di Vittoria Repice, Mar\u00eda Segura, Carolina Zardo, Alessandra Guatelli, Ilaria Antonucci e Lorena Zuleta, quest'ultima arriva a stagione in corso, mentre tra le cessioni quelle di Silvia Fondriest, Mar\u00eda Lamprin\u00eddou, Milica Bezarevi\u0107, Sonia Candi, Alice Martini e Ariana P\u00eerv.\nIl campionato inizia con due sconfitte consecutive, per poi inanellare dalla terza giornata tre successi di fila: dopo uno stop contro il Volley 2002 Forl\u00ec, il club di Trento ottiene altre quattro vittorie consecutive, per poi perdere gli ultimi tre incontri del girone di andata, chiudendo all'ottavo posto, qualificandosi per la Coppa Italia di categoria. Nelle prime dieci giornate del girone di ritorno la squadra trentina ottiene nove vittorie e una sola sconfitta, alla diciassettesima giornata contro il Volley Soverato: perde poi le ultime partite della regular season, chiudendo al sesto posto in classifica. Nei quarti di finale dei play-off promozione affronta la Polisportiva Filottrano Pallavolo: dopo aver perso la gara di andata per 3-1 vince con lo stesso punteggio quella di ritorno, venendo ammessa alle semifinali grazie alla vittoria del golden set; nel turno successivo affronta il Volley Soverato che supera in due gare, raggiungendo la finale. Nell'ultimo atto dei play-off viene sconfitta in due gare dalla .\nGrazie all'ottavo posto nel girone di andata della Serie A2 2015-16 la Trentino Rosa partecipa alla Coppa Italia di Serie A2: tuttavia viene eliminata nei quarti di finale a seguito della sconfitta contro il Volley 2002 Forl\u00ec per 3-0.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea sanitaria"}
{"id": "5718447", "revid": "154639", "url": "https://it.wikipedia.org/wiki?curid=5718447", "title": "Quadrato delle opposizioni", "text": "Nella logica aristotelica, il quadrato delle opposizioni \u00e8 un diagramma che rappresenta i diversi modi in cui ciascuna delle quattro proposizioni del sistema \u00e8 logicamente correlata ('opposta') alle altre. Il sistema \u00e8 anche utile per l'analisi del sillogismi, perch\u00e9 serve ad identificare le conversioni logiche consentite da un tipo all'altro.\nPietro Ispano, Eulero (1768), Gergonne (1816), J. A. Faris (1955) analizzarono il sillogismo su basi logiche rigorose, fornendo l'elenco di quelli validi e di quelli non validi.\nSommario.\nNella logica classica, una proposizione (in latino: \"propositio\") \u00e8 l'insieme di parole che costituiscono un'affermazione (\"enunciativa oratio\"), non si intende quindi il significato di questa affermazione, come accade nella moderna filosofia del linguaggio. Una proposizione categorica \u00e8 una proposizione semplice contenente due termini, soggetto e predicato, in cui il predicato \u00e8 o affermato o negato del soggetto.\nOgni proposizione categorica pu\u00f2 essere ridotta ad una delle quattro seguenti forme logiche:\nIn formato tabellare, abbiamo:\nNei capitoli 6 e 7 del \" Peri Hermeneias\" (\u03a0\u03b5\u03c1\u1f76 \u1f19\u03c1\u03bc\u03b7\u03bd\u03b5\u03af\u03b1\u03c2, latino \"De interpretatione\"), Aristotele afferma che tra questi quattro tipi di proposizione esistono relazioni logiche precise. Ad ogni affermazione corrisponde esattamente una negazione, ed ogni affermazione e la sua negazione sono 'opposti' tali che uno di loro deve sempre essere vero, mentre l'altro \u00e8 falso. Chiama con la parola 'contraddizione' (in latino medievale, \"contradictio\") una coppia di affermazioni, di cui una \u00e8 positiva e l'altra negativa. Esempi di contraddizioni sono 'ogni uomo \u00e8 bianco' e 'qualche uomo non \u00e8 bianco', oppure la coppia 'nessun uomo \u00e8 bianco' e 'qualche uomo \u00e8 bianco'.\nLe proposizioni dichiarative dette 'contrarie' (medievale: \"contrariae\"), sono tali che entrambe non possono, allo stesso tempo, essere vere. Esempi di queste sono l'universale affermativa 'ogni uomo \u00e8 bianco', e l'universale negativa 'nessun uomo \u00e8 bianco'. Tuttavia, queste non sono contraddittorie perch\u00e9 entrambe possono essere false. Ad esempio, \u00e8 falso che ogni uomo \u00e8 bianco, dal momento che alcuni uomini non sono bianchi. Ma \u00e8 anche falso che nessun uomo \u00e8 bianco, dal momento che ci sono alcuni uomini bianchi.\nDal momento che per ogni proposizione dichiarativa esiste una proposizione opposta (ossia contraddittoria) e dato che una contraddittoria \u00e8 vera quando il suo opposto \u00e8 falso, ne consegue che gli opposti di contrari (che i medievali chiamano 'subcontrari', \"subcontrariae\") possono essere entrambi veri ma non possono essere entrambi falsi. Poich\u00e9 i subcontrari sono negazioni di dichiarazioni universali, sono stati chiamati dichiarazioni \"particolari\" dai logici medievali.\nUn'altra opposizione logica, anche se non indicata esplicitamente da Aristotele, \u00e8 'alternanza' (\"alternatio\"), costituito da 'subalterna' e 'superalterna'. L'alternanza \u00e8 una relazione tra una proposizione particolare e la corrispondente universale tale che la proposizione particolare \u00e8 implicata dall'altra (e implicita in essa). Il particolare \u00e8 il subalterno dell'universale, che si dice superalterno della particolare. Per esempio, se 'ogni uomo \u00e8 bianco' \u00e8 vero, il suo contrario 'nessun uomo \u00e8 bianco' \u00e8 falso. Pertanto la contraddittoria 'qualche uomo \u00e8 bianco' \u00e8 vera. Allo stesso modo l'universale 'nessun uomo \u00e8 bianco' implica la particolare 'qualche uomo non \u00e8 bianco'.\nIn sintesi:\nQueste relazioni divennero la base di uno schema inventato dal filosofo Boezio, e poi usate dai logici medievali per classificare le relazioni logiche. Le proposizioni sono poste nei quattro angoli di un quadrato, e le relazioni tra esse sono rappresentate tracciando altrettante linee, da cui il nome 'quadrato delle opposizioni'.\nI Quadrati delle opposizioni nella logica moderna.\nNel XIX secolo, George Boole ha sostenuto che la portata esistenziale (existential import) fosse imposta per entrambi i termini nelle proposizioni (I e O), cosa che consentiva a tutti i termini di quelle universali (A ed E) di ignorare il problema notato per la prima volta da Pietro Abelardo. Questa decisione rese particolarmente facile l'uso dei diagrammi di Venn per i vari termini logici. Il quadrato delle opposizioni, integrato con questa serie di ipotesi nella logica booleana, \u00e8 spesso chiamato la versione moderna del quadrato di opposizione. In essa, affermazioni A e O sono contraddittorie, come sono E ed I, ma tutte le altre forme di opposizione cessano di esistere; non ci sono contrarie, subcontrarie o subalterne. Cos\u00ec, da un punto di vista moderno, spesso ha senso parlare dell'opposto di un enunciato, piuttosto che insistere come facevano i logici antichi che una asserzione ha molteplici enunciati opposti, che consisterebbero in diversi tipi di opposizione rispetto all'affermazione iniziale.\nIl \"Begriffsschrift\" di Gottlob Frege presenta anche un quadrato delle opposizioni, organizzato in maniera quasi identica a quello classico, mostrando i contraddittori, subalterni e contrari tra quattro formule costruite a partire da un quantificatore universale, una negazione e una implicazione.\nIl quadrato semiotico di Algirdas Julien Greimas \u00e8 stato derivato dal lavoro di Aristotele.\nEsagoni logici ed altri bi-simplessi.\nIl quadrato delle opposizioni \u00e8 stata esteso ad un esagono logico che comprende le relazioni intercorrenti fra sei tipi affermazioni. \u00c8 stato scoperto indipendentemente da Paul Jacoby (1950), Augustin Sesmat (1951) e da Robert Blanch\u00e9 (1953, 1966). \u00c8 stato dimostrato che sia il quadrato che l'esagono, seguiti da un \"cubo logico\", appartengono a una serie regolare di oggetti n-dimensionali chiamata \"simplesso bi-logico di dimensione n. \" Il modello pu\u00f2 essere ulteriormente esteso..\nQuadrato delle opposizioni (o quadrato logico) e logica modale.\nIl quadrato logico, detto anche quadrato delle opposizioni o quadrato di Apuleio, ha la sua origine nei quattro tipi di enunciato che si possono impiegare nel ragionamento sillogistico: 'Ogni uomo \u00e8 bianco', affermativa universale e la sua negazione nessun uomo \u00e8 bianco (o 'alcuni uomini non sono bianchi'), il negativo particolare, da un lato, 'alcuni uomini sono bianchi', la particolare affermativa e la sua negazione 'Nessun uomo \u00e8 bianco', il negativo universale dall'altra.\nRobert Blanch\u00e9 ha pubblicatato nel 1966 \"Structures intellectuelles\" (Parigi, Vrin) e da allora molti studiosi pensano che il quadrato logico o quadrato di opposizione in rappresentanza di quattro valori dovrebbero essere sostituiti dall'esagono logico che rappresenta sei valori, una rappresentazione pi\u00f9 potente in grado di spiegare pi\u00f9 aspetti su logica e linguaggio naturale."}
{"id": "5718448", "revid": "93556", "url": "https://it.wikipedia.org/wiki?curid=5718448", "title": "Presidenti di Mauritius", "text": "I presidenti di Mauritius si sono succeduti dal 1992, quando fu proclamata la Repubblica.\nIl Paese aveva raggiunto l'indipendenza dal Regno Unito nel 1968, divenendo un reame del Commonwealth (regnante Elisabetta II)."}
{"id": "5718452", "revid": "404338", "url": "https://it.wikipedia.org/wiki?curid=5718452", "title": "Nizza (vino)", "text": "Il Nizza \u00e8 un vino rosso a Denominazione di origine controllata e garantita prodotto in 18 comuni della provincia di Asti.\nTale denominazione \u00e8 nata dal distaccamento della sottozona Barbera d'Asti superiore Nizza dalla DOCG Barbera d'Asti.\nI primi vini Nizza DOCG sono stati immessi sul mercato a partire dal mese di luglio del 2016.\nZona di produzione.\nLa zona di produzione \u00e8 limitata ai comuni di Agliano Terme, Belveglio, Bruno, Calamandrana, Castel Boglione, Castelnuovo Belbo, Castelnuovo Calcea, Castel Rocchero, Cortiglione, Incisa Scapaccino, Moasca, Mombaruzzo, Mombercelli, Nizza Monferrato, Rocchetta Palafea, San Marzano Oliveto, Vaglio Serra e Vinchio nella provincia di Asti. Si tratta di un sistema collinare poco elevato, compreso per lo pi\u00f9 tra i 150 e i 400 metri di altitudine, caratterizzato da clima temperato o temperato-caldo (circa 1800 gradi giorno), poco ventoso e con una piovosit\u00e0 annuale media intorno ai 700 millimetri.\nCaratteristiche.\nI vigneti occupano normalmente i versanti meglio esposti (quadranti da sud-est a ovest) con esclusione dei fondovalle. L'area di produzione si pone al centro del cosiddetto bacino terziario del Piemonte, il sistema collinare originato dal sollevamento del fondo marino in epoca terziaria; i suoli sono prevalentemente calcarei, di media profondit\u00e0 e poggianti su matrici rocciose calcareo-arenaceo-marnose.\nVitigni con cui \u00e8 consentito produrlo.\nBarbera 100%"}
{"id": "5718454", "revid": "125904716", "url": "https://it.wikipedia.org/wiki?curid=5718454", "title": "Rosalyn Landor", "text": "Biografia.\n\u00c8 figlia di un attore e presentatore britannico e di un'irlandese. Inizia la sua carriera al teatro dove recita in molte opere Sheakspiriane.\nIn seguito lavora in numerose serie televisive. Si dedica anche al doppiaggio, prestando la voce al personaggio della Fata Turchina nella serie \"House of Mouse - Il Topoclub\" e nella saga di \"Kingdom Hearts\".\nDoppiatrici italiane.\nDa doppiatrice \u00e8 sostituita da: "}
{"id": "5718456", "revid": "125116500", "url": "https://it.wikipedia.org/wiki?curid=5718456", "title": "Heather Hogan", "text": ""}
{"id": "5718458", "revid": "1868193", "url": "https://it.wikipedia.org/wiki?curid=5718458", "title": "Monique Ohsan Bellepeau", "text": "Dal novembre 2010 all'aprile 2016 \u00e8 stata Vice-Presidente di Mauritius. \nHa ricoperto per due volte il ruolo di Presidente \"ad interim\" della Repubblica: dal marzo al luglio 2012 e dal maggio al giugno 2015."}
{"id": "5718465", "revid": "37401", "url": "https://it.wikipedia.org/wiki?curid=5718465", "title": "Benin (popolo)", "text": ""}
{"id": "5718468", "revid": "287204", "url": "https://it.wikipedia.org/wiki?curid=5718468", "title": "Kailash Purryag", "text": "\u00c8 stato Presidente di Mauritius dal luglio 2012 al maggio 2015.\nDal luglio 2005 al luglio 2012 \u00e8 stato Presidente dell'Assemblea nazionale. In questo ruolo \u00e8 stato preceduto da Prem Ramnah e succeduto da Razack Peeroo.\nInoltre dal dicembre 1997 al settembre 2000 \u00e8 stato Vice-Primo ministro di Mauritius con Navin Ramgoolam alla guida del Governo."}
{"id": "5718469", "revid": "1337338", "url": "https://it.wikipedia.org/wiki?curid=5718469", "title": "Karl Offmann", "text": "\u00c8 stato il terzo Presidente di Mauritius, in carica dal febbraio 2002 all'ottobre 2003."}
{"id": "5718470", "revid": "76963", "url": "https://it.wikipedia.org/wiki?curid=5718470", "title": "Erin Cottrell", "text": "Biografia.\nHa interpretato il ruolo di Missie LaHaye in \"Una famiglia nel west - Un nuovo inizio\", la saga che include anche \"L'amore arriva dolcemente\" e \"Un amore per sempre\". Ha anche recitato nella serie di \"NCIS\" ed ha prestato la propria voce per il personaggio di Quorra in \"\" e nella serie \"Disney Infinity\", prendendo il posto di Olivia Wilde."}
{"id": "5718472", "revid": "760369", "url": "https://it.wikipedia.org/wiki?curid=5718472", "title": "Chiesa di San Desiderio (Vicenza)", "text": ""}
{"id": "5718473", "revid": "1337338", "url": "https://it.wikipedia.org/wiki?curid=5718473", "title": "Cassam Uteem", "text": "\u00c8 stato il secondo Presidente di Mauritius, in carica dal giugno 1992 al febbraio 2002."}
{"id": "5718474", "revid": "760369", "url": "https://it.wikipedia.org/wiki?curid=5718474", "title": "Chiesa di Sant'Andrea (Vicenza)", "text": ""}
{"id": "5718476", "revid": "760369", "url": "https://it.wikipedia.org/wiki?curid=5718476", "title": "Chiesa di Sant'Apollinare (Vicenza)", "text": ""}
{"id": "5718477", "revid": "760369", "url": "https://it.wikipedia.org/wiki?curid=5718477", "title": "Chiesa dei Santi Apostoli (Vicenza)", "text": ""}
{"id": "5718480", "revid": "1337338", "url": "https://it.wikipedia.org/wiki?curid=5718480", "title": "Veerasamy Ringadoo", "text": "\u00c8 stato il primo Presidente di Mauritius, in carica dal marzo al giugno 1992. Precedentemente, dal gennaio 1986 al marzo 1992, \u00e8 stato Governatore Generale di Mauritius."}
{"id": "5718483", "revid": "965985", "url": "https://it.wikipedia.org/wiki?curid=5718483", "title": "Navin Ramgoolam", "text": ""}
{"id": "5718487", "revid": "76963", "url": "https://it.wikipedia.org/wiki?curid=5718487", "title": "Crawford Wilson", "text": ""}
{"id": "5718488", "revid": "775372", "url": "https://it.wikipedia.org/wiki?curid=5718488", "title": "Paul B\u00e9renger", "text": "\u00c8 stato Primo ministro di Mauritius dal settembre 2003 al luglio 2005.\nFondatore del MMM (Movimento Militante Mauriziano), ha ricoperto diverse volte il ruolo di capo dell'opposizione.\nDal dicembre 1995 al luglio 1997 e nuovamente dal settembre 2000 al settembre 2003 \u00e8 stato Vice-Primo ministro.\nInoltre ha svolto gli incarichi di Ministro delle finanze (1982-1983), Ministro degli esteri (1991-1993 e 1995-1997) e Ministro dell'interno (2003-2005)."}
{"id": "5718502", "revid": "729019", "url": "https://it.wikipedia.org/wiki?curid=5718502", "title": "Nazionale Under-19 di football americano delle Samoa Americane", "text": "La nazionale di football americano Under-19 delle Samoa Americane \u00e8 la selezione maschile di football americano della ASFAF, che rappresenta le Samoa Americane nelle varie competizioni ufficiali o amichevoli riservate a squadre nazionali Under-19.\nConfronti con le altre nazionali.\nQuesti sono i saldi delle Samoa Americane nei confronti delle nazionali e selezioni incontrate."}
{"id": "5718506", "revid": "30794", "url": "https://it.wikipedia.org/wiki?curid=5718506", "title": "Monumenti di piazza Durbar a Bhaktapur", "text": ""}
{"id": "5718508", "revid": "760369", "url": "https://it.wikipedia.org/wiki?curid=5718508", "title": "Chiesa di San Benedetto (Vicenza)", "text": ""}
{"id": "5718511", "revid": "113788801", "url": "https://it.wikipedia.org/wiki?curid=5718511", "title": "Didier Reynders", "text": "Biografia.\nUltimo di tre figli, si laurea in giurisprudenza nel 1981 all'Universit\u00e0 di Liegi.\nEntra in politica dopo l'incontro con Jean Gol. Direttore generale presso il Dipartimento delle autorit\u00e0 locali del Ministero della Vallonia dal 1985 al 1988, \u00e8 diventato presidente della National Society of Belgian Railways (SNCB) nel 1986, quindi presidente della National Society of Airways (1991-1993). Allo stesso tempo, viene eletto consigliere comunale a Liegi. Nel 1992 \u00e8 eletto alla Camera dei rappresentanti e nel 1995 diventa presidente del gruppo PRL-FDF alla Camera."}
{"id": "5718513", "revid": "760369", "url": "https://it.wikipedia.org/wiki?curid=5718513", "title": "Chiesa di Sant'Eleuterio (Vicenza)", "text": ""}
{"id": "5718517", "revid": "2056951", "url": "https://it.wikipedia.org/wiki?curid=5718517", "title": "Princes Group", "text": "Princes Group \u00e8 un gruppo internazionale produttore di alimenti.\nI marchi e prodotti del gruppo comprendono oltre 20 diverse categorie: pesce, carne, frutta, verdura, minestre, paste, pasta, salse da cucina, oli alimentari e una vasta gamma di dolci settori bevande."}
{"id": "5718528", "revid": "266224", "url": "https://it.wikipedia.org/wiki?curid=5718528", "title": "Raccordo Terni-Rieti", "text": ""}
{"id": "5718541", "revid": "1272592", "url": "https://it.wikipedia.org/wiki?curid=5718541", "title": "Geronimo Gerardi", "text": "Biografia.\nDa giovane entr\u00f2 in contatto con la bottega del Rubens e con il conterraneo Antoon van Dyck.\nA partire dal 1620 fu in Sicilia, a Palermo e a Trapani, e in quest'ultima citt\u00e0 fu dal 1631 console fiammingo, rimanendovi fino alla morte..\nIn quegli anni fu in rapporti con altri pittori fiamminghi in Sicilia come Giovanni Basquens e con Antoon Van Dyck, durante il suo periodo palermitano.\nLo storico dell'arte Giovanni Mendola ritiene che il suo nome debba essere l'italianizzazione di \"Guglielmo Walsgart\",che inizialmente si riteneva altro pittore ."}
{"id": "5718547", "revid": "188116", "url": "https://it.wikipedia.org/wiki?curid=5718547", "title": "Guglielmo Walsgart", "text": ""}
{"id": "5718553", "revid": "281944", "url": "https://it.wikipedia.org/wiki?curid=5718553", "title": "Lista degli assi di U-Boot", "text": ""}
{"id": "5718563", "revid": "446353", "url": "https://it.wikipedia.org/wiki?curid=5718563", "title": "German - American Volksbund", "text": ""}
{"id": "5718564", "revid": "117039238", "url": "https://it.wikipedia.org/wiki?curid=5718564", "title": "Sillogismo ipotetico", "text": "Nella logica classica, il sillogismo ipotetico \u00e8 una forma logica valida che possiede una istruzione condizionale in una o in entrambe le sue premesse. Esempio:\nNella logica proposizionale, il sillogismo ipotetico \u00e8 una valida regola di inferenza (spesso abbreviato HS, e a volte chiamato anche l'argomento della catena, regola della catena, o il principio di transitivit\u00e0 della implicazione). Il sillogismo ipotetico \u00e8 una delle regole in logica classica che non \u00e8 sempre accettata in certi sistemi di logica non classica. La regola pu\u00f2 essere indicata come segue:\ndove la regola \u00e8 che ogni volta che le istanze di \"formula_2\", e \"formula_3\" sono nella parte superiore della linea, relativa alla dimostrazione, e formula_4\" viene scritto nella parte inferiore.\nIl sillogismo ipotetico \u00e8 strettamente legato e simile al sillogismo disgiuntivo, che d\u00e0 anch'esso origine a una regola di inferenza.\nNotazione formale.\nIl sillogismo ipotetico pu\u00f2 essere scritto con la notazione del sequente:\nformula_6 \u00e8 un simbolo metalogico indicante che formula_4 \u00e8 conseguenza sintattica di formula_2 e di formula_3 in qualche sistema formale,\ne pu\u00f2 anche essere espresso con una tautologia vero-funzionale, che \u00e8 allo stesso tempo una legge (o teorema) della logica proposizionale:\ndove formula_11, formula_12, e formula_13 sono proposizioni espresse in un sistema formale scelto a piacere."}
{"id": "5718565", "revid": "4175", "url": "https://it.wikipedia.org/wiki?curid=5718565", "title": "Stade Marcel Picot", "text": ""}
{"id": "5718583", "revid": "287204", "url": "https://it.wikipedia.org/wiki?curid=5718583", "title": "Football League One 2007-2008", "text": "La Football League One 2007-2008, conosciuta anche con il nome di Coca-Cola Football League One per motivi di sponsorizzazione, \u00e8 stato l'81\u00ba campionato inglese di calcio di terza divisione, nonch\u00e9 il 4\u00ba con la denominazione di \"League One\". \nClassifica finale.\nLegenda:\nRegolamento:\nNote:"}
{"id": "5718586", "revid": "124466607", "url": "https://it.wikipedia.org/wiki?curid=5718586", "title": "Maurizio Enrico di Nassau-Hadamar", "text": "Nascita e famiglia.\nMaurizio Enrico nacque il 23 aprile 1626 a Hadamar, figlio del principe Giovanni Ludovico di Nassau-Hadamar e della moglie Ursula, figlia del conte Simone VI di Lippe.\nPolitica e religione.\nMaurizio Enrico continu\u00f2 la politica di sviluppo della citt\u00e0 di Hadamar, iniziata dal padre. Egli fu particolarmente impegnato nello sviluppo delle infrastrutture, dell'ordine pubblico, del sistema sanitario e dei servizi sociali. A differenza del padre egli per\u00f2 non cerc\u00f2 di influenzare i principati circostanti.\nIl 17 luglio 1663 egli fece riprendere i lavori per la costruzione dell'ospizio di Santa Elisabetta nella piazza del mercato superiore, per il quale il padre aveva posto le fondamento; l'edificio venne terminato il 21 novembre 1663.\nDopo la conversione del padre al cattolicesimo, Maurizio Enrico venne cresciuto anch'esso come cattolico e support\u00f2 la controriforma a Hadamar. Egli fu inoltre promotore della costruzione, tra il 1658 e il 1666, della chiesa francescana sul luogo dove era appena stata demolita la chiesa di Sant'Egidio. La famiglia principesca possedeva una cripta sotto il coro; le prime tumulazione avvennero nel maggio 1661.\nNella seconda met\u00e0 del 1675 egli costru\u00ec la cappella di Herzenberg, di forma ottagonale, che in seguito divenne il coro della chiesa di Herzenberg.\nMatrimoni e discendenza.\nMaurizio Enrico si spos\u00f2 tre volte e fu padre di tredici figli.\nIl suo primo matrimonio venne celebrato a Siegen il 30 gennaio 1650 con la cugina Ernestina Carlotta (23 ottobre 1623 - 15 agosto 1668), figlia del conte Giovanni VIII di Nassau-Siegen. Dalla loro unione nacquero:\nIl 12 agosto 1669, si spos\u00f2 a Siegen in seconde nozze con Maria Leopoldina (1652 - 27 giugno 1675), figlia del conte Giovanni Francesco Desiderato di Nassau-Siegen e nipote della prima moglie di Maurizio Enrico. Ebbero i seguenti figli:\nIl terzo matrimonio avvenne il 24 ottobre 1675 a Hachenburg con Anna Luisa (Hachenburg, 11 aprile 1654 - Hadamar, 23 aprile 1692), maggiore delle figlie del conte Salentino Ernesto di Manderscheid-Blankenheim e di Ernestina di Sayn-Wittgenstein-Hachenburg. Ne nacquero i seguenti figli:"}
{"id": "5718588", "revid": "446353", "url": "https://it.wikipedia.org/wiki?curid=5718588", "title": "Campagna di Shimonoseki", "text": "La si riferisce a una serie di scontri militari avvenuti tra il 1863 e il 1864 per il controllo dello stretto di Shimonoseki tra le forze giapponesi dei feudatari Ch\u014dsh\u016b e una forza congiunta delle marine britanniche, francesi, statunitensi e olandesi.\nContesto.\nGli anni cinquanta e sessanta del XIX secolo (19a secolo) in Giappone furono caratterizzati dal conflitto tra due ideologie contrapposte. Una fazione, sostenuta dallo xenofobo imperatore K\u014dmei sosteneva l'isolamento nei confronti del resto del mondo; l'altra, guidata dallo shogun Tokugawa voleva l'apertura al commercio estero.\nNel marzo 1863 l'imperatore Komei emise l\"'ordine di espellere i barbari\", tuttavia l'ordine fu solo parzialmente rispettato da alcuni daimy\u014d particolarmente fedeli alla politica del sonn\u014d j\u014di. Il clan M\u014dri del dominio di Ch\u014dsh\u016b fu uno dei pi\u00f9 attivi in questo campo, intraprendendo azioni contro gli stranieri e arrivando ad ordinare ai suoi uomini di aprire il fuoco su tutte le navi straniere che transitavano per lo stretto di Shimonoseki, il sottile tratto di mare largo 112 metri.\nL'armamento di Ch\u014dsh\u016b era composto principalmente da cannoni antiquati, non mancavano per\u00f2 anche armi pi\u00f9 moderne di fabbricazione americana, oltre a tre navi da guerra, anch'esse costruite negli Stati Uniti.\nIl 25 giugno 1863 ebbe luogo il primo attacco, il piroscafo mercantile statunitense SS \"Pembroke\", al comando del capitano Simon Cooper stava navigando tranquillamente lungo lo stretto quando fu preso a colpi di cannone dalle navi giapponesi. La nave riport\u00f2 dei danni ma riusc\u00ec ad attraversare lo stretto senza vittime e il capitano Cooper, una volta arrivato a Shanghai relazion\u00f2 l'accaduto al consolato americano di Yokohama.\nIl giorno seguente la nave postale francese \"Kienchang\" sub\u00ec lo stesso destino. Stavolta l'imbarcazione ebbe seri danni e ci furono anche quattro decessi tra i marinai.\nL'11 luglio, nonostante gli avvertimenti della \"Kienchang\" la nave da guerra olandese \"Medusa\" al comando di Fran\u00e7ois de Casembroot attravers\u00f2 lo stretto. Il capitano era fiducioso che visto l'imponente armamento del proprio bastimento e i buoni rapporti tra Paesi Bassi e Giappone non sarebbe stato attaccato; ma la sua previsione si rivel\u00f2 sbagliata e anche la \"Medusa\" dovette fronteggiare il fuoco nemico, a cui de Casembroot rispose aprendo anch'egli il fuoco e tentando di inseguire gli assalitori.\nBattaglia dello stretto di Shimonoseki.\nLa mattina del 16 luglio 1863, dopo essere stato autorizzato dall'ambasciatore Robert H. Pruyn, il capitano McDougal al comando della fregata USS \"Wyoming\" attacc\u00f2 la piccola flotta Ch\u014dsh\u016b affondando due navi e danneggiandone gravemente una terza. Le forze americane subirono perdite leggere (4 morti e 7 feriti) ma la \"Wyoming\" ne usc\u00ec fortemente danneggiata.\nCampagna.\nPrima battaglia, 20 luglio 1863.\nSulla scia dell'azione americana, il 20 luglio anche la Marine nationale francese decise di vendicare l'attacco contro i propri connazionali e pertanto due navi da guerra (l'avviso \"Tancr\u00e8de\" e la corvetta \"Dupleix\") furono inviate sul posto, con a bordo 250 uomini comandati da Benjamin Jaur\u00e8s, e distrussero un piccolo villaggio sede di una postazione di artiglieria.\nL'intervento della marina francese fu appoggiato dal plenipotenziario in Giappone Duchesne de Bellecourt, ma il governo francese una volta informato dei fatti critic\u00f2 l'operazione affermando che c'erano altre operazioni ben pi\u00f9 importanti in corso e l'attacco era stato un inutile spreco di risorse. Anche a causa di questo de Bellecourt fu rimosso dalla sua posizione l'anno seguente.\nJaures ricevette anche le congratulazioni dello shogunato Tokugawa per le sue azioni contro le rappresaglie anti-stranieri.\nDiplomazia.\nLe potenze straniere tentarono pi\u00f9 volte di negoziare una riapertura dello stretto al passaggio sicuro delle loro navi, nel frattempo per tutto il Giappone le repressioni contro gli stranieri aumentarono, culminando nell'attacco contro l'ambasciata americana a Tokyo.\nI negoziati non condussero ad alcun risultato e per tutta la prima met\u00e0 del 1864 lo stretto rimase chiuso alle navi straniere. L'ambasciatore inglese Sir Rutherford Alcock si incontr\u00f2 con la sua controparte americana Robert Pruyn per considerare l'ipotesi di un'azione militare congiunta. L'ipotesi venne approvata anche dallo shogunato, che appoggiava in pieno le rivendicazioni delle potenze occidentali.\nIn quel periodo la Francia era impegnata in Messico per sostenere l'imperatore Massimiliano I e prese parte solo marginalmente all'operazione. Anche gli Stati Uniti erano in piena guerra civile e il loro apporto fu limitato. Al contrario gli inglesi fecero arrivare quindici navi da guerra nella zona, coadiuvati da quattro navi olandesi.\nNonostante la diplomazia in corso, un nuovo attacco a luglio contro l'americana \"Monitor\" che stava entrando in porto fu la goccia che fece traboccare il vaso e i britannici diedero un ultimatum a Takachika, imponendogli di riaprire lo stretto alle navi straniere pena l'intervento militare delle potenze coinvolte.\nBattaglia finale, 5-6 settembre 1864.\nIl 17 agosto 1864, nove navi britanniche (\"Euryalus\", \"Conqueror\", \"Tartar\", \"Leopard\", \"Barrosa\", \"Perseus\", \"Argus\", \"Coquette\" e \"Bouncer\"), quattro olandesi (\"Amsterdam\", \"Medusa\", \"Metalen-Kruis\" e \"D'Jambi\"), tre francesi (\"Tancr\u00e8de\", \"S\u00e9miramis\" e \"Dupleix\"), con 2.000 uomini comandati dall' ammiraglio Sir Augustus Leopold Kuper della Royal Navy, part\u00ec da Yokohama in direzione Shimonoseki.\nL'americana \"Ta-Kiang\" forn\u00ec supporto all'operazione ma non prese parte attiva ai combattimenti. Il 5 e 6 settembre la flotta arriv\u00f2 nello stretto e bombard\u00f2 le navi e le installazioni costiere dei Ch\u014dsh\u016b. Il daimy\u014d si arrese l'8 settembre di fronte alla netta superiorit\u00e0 degli alleati.\nGli alleati ebbero 72 perdite tra morti e feriti e due navi (entrambe britanniche) furono danneggiate. Alla battaglia prese parte anche il diciassettenne Duncan Gordon Boyes, che per l'occasione fu decorato con la Victoria Cross.\nConclusione.\nDopo la battaglia i Chosu decisero di scendere a patti e gli alleati imposero il pagamento di un'indennit\u00e0 di 3.000.000 di dollari. Tale risarcimento tuttavia era spropositato e per questo non fu mai pagato, in sostituzione per\u00f2 gli alleati ottennero l'apertura del porto di Hy\u014dgo alle navi straniere e una riduzione delle tasse sul commercio del 5%."}
{"id": "5718590", "revid": "119982", "url": "https://it.wikipedia.org/wiki?curid=5718590", "title": "Bombardamento di Shimonoseki", "text": ""}
{"id": "5718593", "revid": "22356", "url": "https://it.wikipedia.org/wiki?curid=5718593", "title": "Megalocephalus", "text": "Il megalocefalo (gen. Megalocephalus) \u00e8 un tetrapode estinto, appartenente ai bafetidi. Visse nel Carbonifero superiore (circa 315 - 310 milioni di anni fa) e i suoi resti fossili sono stati ritrovati in Europa (Inghilterra, Scozia, Irlanda), Nordamerica (Ohio) e forse Asia (Cina).\nDescrizione.\nDi questo animale si conosce solo il cranio, ma \u00e8 possibile ipotizzarne l'aspetto confrontando i fossili con quelli di animali simili. \u00c8 probabile che \"Megalocephalus\" fosse piuttosto simile a un coccodrillo. Il cranio era lungo circa 35 centimetri, e si suppone che l'animale intero potesse raggiungere i due metri di lunghezza. Il cranio era lungo e stretto e dal muso appuntito, simile a quello di un coccodrillo. I denti sul vomere, il palatino e l'ectopterigoide erano grandi e aguzzi, e formavano vere e proprie zanne; anche i denti mandibolari erano enormi. Come gli altri bafetidi, anche \"Megalocephalus\" era dotato di orbite dalla forma particolare, con un'espansione anteriore che conferiva loro un aspetto \"a buco di serratura\".\nClassificazione.\n\"Megalocephalus\" venne descritto per la prima volta nel 1873 da Barkas, sulla base di fossili ritrovati nelle isole britanniche. La specie tipo \u00e8 M. pachycephalus; un'altra specie, \"M. lineolatus\", venne descritta da Edward Drinker Cope nel 1877. \"Megalocephalus\" fa parte del gruppo dei bafetidi (o loxommatidi), un gruppo enigmatico di tetrapodi del Carbonifero che non possono essere considerati veri e propri anfibi in senso cladistico. Tra questi, \"Megalocephalus\" occupa una posizione derivata rispetto all'arcaico \"Loxomma\". \nPaleoecologia.\nAnche se di \"Megalocephalus\" non \u00e8 nota alcuna parte dello scheletro tranne il cranio, questo animale deve essere sicuramente stato un predatore attivo, e forse occupava una nicchia ecologica simile a quella degli odierni coccodrilli. Probabilmente \"Megalocephalus\" si nutriva principalmente di pesce che catturava nelle acque paludose delle foreste carbonifere, anche se presumibilmente mangiava altri tetrapodi. Le sue zampe non sono mai state ritrovate, e quindi non si pu\u00f2 sapere se questo animale fosse in grado di spingersi sulla terraferma e sul terreno fangoso per cacciare prede terrestri."}
{"id": "5718595", "revid": "101175", "url": "https://it.wikipedia.org/wiki?curid=5718595", "title": "Campionato europeo Superstock 600 2007", "text": "Il Campionato europeo Superstock 600 del 2007 \u00e8 stato la terza edizione del campionato Europeo della categoria Superstock 600. Sviluppatosi su 11 prove in totale, con inizio in Inghilterra sul circuito di Donington Park il 1\u00ba aprile e conclusione in Francia, sul circuito di Magny-Cours il 6 ottobre.\nAl termine del campionato si \u00e8 laureato campione europeo il pilota francese Maxime Berger alla guida di una Yamaha YZF-R6 gestita dal team Trasimeno, che ha preceduto di 42 punti l'italiano Andrea Antonelli con la Honda CBR600RR. Al terzo posto si piazza un altro italiano, Michele Magnoni su Yamaha, staccato di 49 punti dal leader del campionato.\nSistema di punteggio.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10|| width=6%|11|| width=6%|12|| width=6%|13|| width=6%|14|| width=6%|15|| width=6%|16&gt;\n!width=5%|Punti"}
{"id": "5718600", "revid": "486946", "url": "https://it.wikipedia.org/wiki?curid=5718600", "title": "Loxommatidae", "text": ""}
{"id": "5718625", "revid": "76963", "url": "https://it.wikipedia.org/wiki?curid=5718625", "title": "Cody Saintgnue", "text": "\u00c8 conosciuto principalmente per aver preso parte alla serie televisiva \"Teen Wolf\" come Brett Talbot.\nBiografia.\nSaintgnue \u00e8 nato a Dayton, in Ohio. A 9 anni \u00e8 stato accolto da una famiglia affidataria, che lo ha adottato poco dopo. In giovane et\u00e0 ha iniziato ad avvicinarsi al mondo della moda e ad approcciarsi alla recitazione, prendendo parte ad alcune rappresentazioni teatrali. A 14 anni si \u00e8 trasferito con la madre a Los Angeles per dedicarsi maggiormente alla recitazione. Attualmente risiede sempre a Los Angeles.\nCarriera.\nSaintgnue ha iniziato la sua attivit\u00e0 di modello nella zona dell'Ohio. Nel 2007 ha partecipato all'evento Model and Talent Expo in Texas, vincendo il concorso per il miglior primo piano e comparendo cos\u00ec nella copertina della rivista dedicata alla competizione.\nNel 2009 ha debuttato in televisione in un episodio della serie televisiva \"Southland\". Negli anni successivi ha continuato ad apparire in serie televisive di successo come \"Dr. House - Medical Division\" nel 2010 e \"Criminal Minds\" nel 2012. Nel 2013 ha preso parte al suo primo film, l'horror \"All Cheerleaders Die\". Dal 2014 \u00e8 entrato a far parte del cast della serie televisiva \"Teen Wolf\", al fianco dei protagonisti Tyler Posey, Dylan O'Brien e Holland Roden, recitando la parte del licantropo Brett Talbot.\nVita privata.\nOltre a recitazione e moda, Saintgnue \u00e8 appassionato di vari sport tra cui surf, calcio, basket, e in particolare muay thai. Sostiene enti di beneficenza e attivit\u00e0 filantropiche per bambini e adolescenti."}
{"id": "5718629", "revid": "2015336", "url": "https://it.wikipedia.org/wiki?curid=5718629", "title": "Liberato da Rieti", "text": "Biografia.\nNon si conosce l'anno di nascita del pittore. La sua prima menzione \u00e8 in un testamento da lui redatto il 3 maggio 1432 presso il notaio Pietro di ser Grimaldo, in cui dichiarava di essere figlio di tale Benedetto di Cola di Rainaldo e di Filippa.\nNel 1454 redasse un altro testamento, dove conferm\u00f2 di voler essere seppellito a Rieti nella chiesa di San Domenico, indicando come esecutrice del testamento la moglie Caterina, dalla quale aveva avuto due figli, Galiana e Ludovico.\nNon si conosce neanche la data di morte, ma il 17 ottobre 1465 risultava essere gi\u00e0 defunto.\nA lui \u00e8 intitolato un viale nel quartiere Regina Pacis di Rieti.\nOpere.\nOpere perse.\nAlcuni atti del comune di Rieti documentano la realizzazione di opere oggi perdute:\nOpere conservate.\nL'affresco raffigura \"La strage degli innocenti\", e nella lunetta superiore \"Cristo Crocifisso fra la Vergine Maria e l'apostolo Giovanni\"; le due scene sono inquadrate in una finta cornice marmorea e separate l'una dall'altra da una finta architrave che fa uso della prospettiva. L'affresco \u00e8 firmato e datato 1\u00ba maggio 1441 (queste iscrizioni sono visibili nella fascia inferiore).\nL'affresco si trovava sulla parete di fondo della cappella della famiglia Grimaldi nella chiesa di San Domenico a Rieti. Fu riscoperto casualmente nel 1924, dietro una parete che chiudeva la cappella, murata forse nel tardo Cinquecento. A causa dello stato di degrado in cui versava la chiesa, nel 1966 l'affresco venne strappato dalla parete e riportato su tela; da allora \u00e8 conservato al Museo civico di Rieti.\nIl grande affresco rappresenta la \"Crocifissione\" e, sulla sinistra, \"Giuseppe d'Arimatea che chiede a Pilato la salma di Ges\u00f9\". Si trovava nell'aula capitolare del convento di Sant'Agostino a Rieti; nel 1973 fu distaccato dalla parete e trasferito all'interno dell'adiacente basilica di Sant'Agostino. L'attribuzione a Liberato \u00e8 messa in dubbio dai tratti fortemente trecenteschi dell'opera, ma l'affinit\u00e0 dei colori e della composizione con l'opera autografa fanno propendere per considerarla una sua opera giovanile.\nQuesti affreschi vengono tradizionalmente attribuiti a Liberato e datati attorno al 1441 per le analogie con gli affreschi gi\u00e0 svolti nella cappella Grimaldi di questa stessa chiesa (e per il legame del pittore con la comunit\u00e0 di San Domenico, come si desume dal secondo testamento). Tuttavia il cattivo stato di conservazione impedisce un'analisi pi\u00f9 dettagliata.\nL'attribuzione a Liberato di questi dipinti fu avanzata da Luciano Berti, principalmente sulla base di un'iscrizione frammentaria dove compare la parola \u00abRe[-]te\u00bb, interpretata come elemento superstite della firma del pittore: \"Magister Liberatus pictor de Reate\". L'attribuzione \u00e8 stata accolta da Cesare Verani (che propone una datazione attorno agli anni 1454-65, quando l'artista non \u00e8 menzionato in alcun documento del Comune reatino) e dal Pellizzari (che vi legge l'influenza del rinascimento fiorentino e del Masaccio), mentre \u00e8 stata rifiutata da Pier Paolo Donati, per via di una rappresentazione dei volumi e di un uso della prospettiva molto pi\u00f9 avanzato di quello emerso dai lavori precedenti di Liberato, ancorati ai modelli del primo Trecento."}
{"id": "5718633", "revid": "266224", "url": "https://it.wikipedia.org/wiki?curid=5718633", "title": "Liberato di Benedetto", "text": ""}
{"id": "5718635", "revid": "266224", "url": "https://it.wikipedia.org/wiki?curid=5718635", "title": "Liberato di Rieti", "text": ""}
{"id": "5718636", "revid": "266224", "url": "https://it.wikipedia.org/wiki?curid=5718636", "title": "Liberato di Benedetto di Cola di Rainaldo", "text": ""}
{"id": "5718638", "revid": "266224", "url": "https://it.wikipedia.org/wiki?curid=5718638", "title": "Liberato di Benedetto di Cola", "text": ""}
{"id": "5718648", "revid": "785863", "url": "https://it.wikipedia.org/wiki?curid=5718648", "title": "Un bambino di nome Charlie Brown", "text": ""}
{"id": "5718650", "revid": "785863", "url": "https://it.wikipedia.org/wiki?curid=5718650", "title": "Torna a casa Snoopy", "text": ""}
{"id": "5718652", "revid": "125488949", "url": "https://it.wikipedia.org/wiki?curid=5718652", "title": "Roger Berruezo", "text": "Biografia.\nRoger Berruezo \u00e8 il 29 ottobre 1985 nato a Gerona, in Catalogna. Studi\u00f2 design grafico presso l'istituto \"La Massana\" di Barcellona, ma lasci\u00f2 successivamente gli studi per dedicarsi alla recitazione; inizi\u00f2 quindi a frequentare, nel 2006, la scuola di commedia musicale \"Coco Com\u00edn\".\nFece il suo debutto nel mondo del teatro interpretando, nel 2008, il ruolo di \u00c0ngel nel musical \"Qu\u00e8, el nou musical\", diretto da \u00c0ngel Ll\u00e0cer, mentre nel 2009 apparve per la prima volta in televisione, in una puntata della serie televisiva \"Pelotas\". \u00c8 per\u00f2 conosciuto principalmente per il ruolo di Mart\u00edn nella serie di La 1 \"\u00c1guila Roja\", per quello di \u00d3scar Reyes in \"Gavilanes\" e per quello del Dottor Germ\u00e1n De La Serna nella soap opera \"Una vita\", che ha ricoperto dal 15 aprile 2015 al 18 febbraio 2016.\nNel 2017 interpreta il ruolo di Jacobo nella serie \"Servir y proteger\", che va in onda quotidianamente su La 1, precedendo la serie in cui ha recitato per 221 episodi prima.\nDoppiatori italiani.\nNelle versioni in italiano dei suoi film e delle sue serie TV, Roger Berruezo \u00e8 stato doppiato da:"}
{"id": "5718653", "revid": "767487", "url": "https://it.wikipedia.org/wiki?curid=5718653", "title": "N\u00e9 Giulietta n\u00e9 Romeo", "text": "N\u00e9 Giulietta n\u00e9 Romeo \u00e8 un film del 2015 diretto da Veronica Pivetti. \u00c8 stato presentato in anteprima al Giffoni Film Festival 2015.\nTrama.\nRocco, sedicenne figlio di genitori separati, ha un ottimo rapporto con la madre Olga, giornalista dalla vita movimentata. Pi\u00f9 turbolento \u00e8 invece il rapporto col padre Manuele, psicanalista con una vita sentimentale alquanto vivace e affollata.\nNel tumulto dei dubbi e delle incertezze adolescenziali, complici il concerto di una rock star icona gay e la \"confessione\" della propria omosessualit\u00e0, Rocco si trover\u00e0 a fare un viaggio in compagnia dei suoi amici Maria e Mauri, della madre e della nonna Amanda, viaggio che porter\u00e0 a un profondo cambiamento nel ragazzo e all'accettazione della sua omosessualit\u00e0 da parte dei genitori.\nDistribuzione.\nIl film \u00e8 uscito in anteprima nazionale nelle sale cinematografiche il 19 novembre 2015.\nNel mercato internazionale il film \u00e8 stato distribuito col titolo \"A Little Lust\". da TLA Releasing."}
{"id": "5718656", "revid": "110157", "url": "https://it.wikipedia.org/wiki?curid=5718656", "title": "Football League Two 2008-2009", "text": "La Football League Two 2008-2009, conosciuta anche con il nome di Coca-Cola Football League Two per motivi di sponsorizzazione, \u00e8 stato il 51\u00ba campionato inglese di calcio di quarta divisione, nonch\u00e9 il 5\u00ba con la denominazione di \"League Two\".\nLa stagione regolare ha avuto inizio il 9 agosto 2008 e si \u00e8 conclusa il 2 maggio 2009, mentre i play off si sono svolti tra il 7 ed il 23 maggio 2009. Ad aggiudicarsi il titolo, a dieci anni di distanza dall'ultimo, \u00e8 stato il , al terzo successo nella categoria. Le altre tre promozioni in Football League One, sono state invece conseguite dal neopromosso (2\u00ba classificato, che torna dopo sedici anni nella divisione superiore), dal Wycombe Wanderers (3\u00ba classificato) e dal (vincitore dei play off).\nCapocannonieri del torneo sono stati Grant Holt (Shrewsbury Town) e Jack Lester () con 20 reti a testa.\nStagione.\nNovit\u00e0.\nAl termine della stagione precedente, insieme ai campioni di lega del Milton Keynes Dons, salirono direttamente in Football League One anche il Peterborough United (2\u00ba classificato) e l'Hereford United (3\u00ba classificato). Mentre lo , 4\u00ba classificato, raggiunse la promozione attraverso i play-off. Il ed il che occuparono le ultime due posizioni della classifica, retrocessero invece in Conference League Premier e persero il loro status in Football League, rispettivamente dopo ottantadue ed ottantasei anni.\nQueste sei squadre furono rimpiazzate dalle quattro retrocesse dalla Football League One: , , (sceso dopo ventitre anni nel quarto livello del calcio inglese) e e dalle due promosse provenienti dalla Conference League Premier: (erede del vecchio Aldershot, fallito ed escluso durante la Fourth Division 1991-1992) ed (quest'ultimo al ritorno, dopo sei anni, nel calcio professionistico).\nFormula.\nLe prime tre classificate venivano promosse direttamente in Football League One, insieme alla vincente dei play off a cui partecipavano le squadre giunte dal 4\u00ba al 7\u00ba posto. Mentre le ultime due classificate retrocedevano in Conference League Premier.\nClassifica finale.\nLegenda:\nRegolamento:\nNote:\nStatistiche.\nSquadre.\nPrimati stagionali.\nSquadre\nPartite"}
{"id": "5718659", "revid": "158286", "url": "https://it.wikipedia.org/wiki?curid=5718659", "title": "Lista delle forze aeree mondiali", "text": ""}
{"id": "5718662", "revid": "281944", "url": "https://it.wikipedia.org/wiki?curid=5718662", "title": "Lista dei codici nazionali della FIFA", "text": ""}
{"id": "5718674", "revid": "281944", "url": "https://it.wikipedia.org/wiki?curid=5718674", "title": "Lista degli asteroidi principali", "text": ""}
{"id": "5718676", "revid": "72396", "url": "https://it.wikipedia.org/wiki?curid=5718676", "title": "Inferenza immediata", "text": "Uninferenza immediata \u00e8 una deduzione che pu\u00f2 essere fatta da una proposizione dichiarativa.. Ad esempio, dalla proposizione \"tutti i rospi sono verdi\" \u00e8 possibile trarre la deduzione immediata che \"nessun rospo non \u00e8 verde\".\nEsistono un certo numero di inferenze immediate che possono validamente essere fatte usando le operazioni logiche, il cui risultato \u00e8 una proposizione logicamente equivalente a quella iniziale. Esistono anche tipi di inferenza immediata non valide che corrispondono a forme di sillogismo errate.\nInferenze immediate non valide.\nI casi di non corretta applicazione delle contrarie, subcontrarie e subalterne sono casi di sillogismo errato chiamati contrario illecito, subcontrario illecito, e subalterno illecito.\nI casi di non corretta applicazione fra proposizioni tra loro contraddittorie sono cos\u00ec rari, che un errore del tipo \"contraddizione illecita\" in genere non viene nemmeno preso in considerazione."}
{"id": "5718681", "revid": "281944", "url": "https://it.wikipedia.org/wiki?curid=5718681", "title": "Lista delle stelle luminose pi\u00f9 vicine", "text": ""}
{"id": "5718685", "revid": "838137", "url": "https://it.wikipedia.org/wiki?curid=5718685", "title": "Volleyball Club Dresden 2014-2015", "text": "Questa voce raccoglie le informazioni riguardanti il Volleyball Club Dresden nelle competizioni ufficiali della stagione 2014-2015.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "5718689", "revid": "729019", "url": "https://it.wikipedia.org/wiki?curid=5718689", "title": "Strada europea E44", "text": "La E44 \u00e8 una strada europea che collega Le Havre a Gie\u00dfen. Come si evince dalla numerazione, si tratta di una strada intermedia con direzione ovest-est.\nPercorso.\nLa E44 \u00e8 definita con i seguenti capisaldi di itinerario: \"Le Havre - Amiens - Charleville-M\u00e9zi\u00e8res - Lussemburgo - Treviri - Coblenza - Gie\u00dfen\"."}
{"id": "5718692", "revid": "1305772", "url": "https://it.wikipedia.org/wiki?curid=5718692", "title": "Quando meno te l'aspetti", "text": ""}
{"id": "5718695", "revid": "834", "url": "https://it.wikipedia.org/wiki?curid=5718695", "title": "Au bout du conte", "text": ""}
{"id": "5718704", "revid": "2193878", "url": "https://it.wikipedia.org/wiki?curid=5718704", "title": "Marisa Let\u00edcia", "text": "\u00c8 la seconda moglie dell'ex Presidente del Brasile Luiz In\u00e1cio Lula da Silva, che ha sposato nel 1974.\nBiografia.\nFiglia di Regina Rocco e Antonio Jo\u00e3o Casa, Marisa Let\u00edcia Casa nasce da una famiglia di origini italiane: i nonni paterni erano di Palazzago, citt\u00e0 della provincia di Bergamo, e si trasferirono in Brasile come altri contadini dell'epoca. Marisa viene al mondo il 7 novembre 1950 a S\u00e3o Bernardo do Campo, dove vive insieme ad altri dieci fratelli. Attualmente l'area \u00e8 chiamata Barrio dos Casa, in onore della sua famiglia.\nDopo aver concluso le scuole elementari, non potendosi permettere di continuare gli studi, inizia a lavorare all'et\u00e0 di dodici anni su autorizzazione del padre. Svolge diversi incarichi come sarta e poi in una fabbrica di cioccolata dell'azienda Dulcora. In questo contesto conosce a diciannove anni il suo futuro primo marito, l'autista Marcos Cl\u00e1udio, con cui si sposa all'et\u00e0 di diciannove anni e con cui ha il suo primo figlio di nome Marcos Cl\u00e1udio Lula da Silva. Dopo pochi mesi, il marito viene ucciso. Poco prima, Marisa aveva cambiato il nome in Marisa Let\u00edcia Casa dos Santos.\nNel 1973 Marisa lavora come ispettrice in una scuola media, dove incontra Lula Ignacio da Silva, allora uomo di spicco del sindacato dei metalmeccanici. Si sposano qualche mese dopo e da questa relazione nascono tre figli: Fabio, Sandro e Luis Claudio. Inoltre, Marisa ha anche una figliastra di nome Lurian, avuta dalla prima relazione del suo secondo marito con Miriam Cordeiro. Con questo matrimonio, Marisa cambia nuovamente il suo nome dapprima in Marisa Let\u00edcia Casa da Silva e poi in Marisa Let\u00edcia Lula da Silva.\nPolitica.\nMarisa ha iniziato la vita politica con suo marito (eletto presidente del Sindacato nel 1975) per unirsi ad altre donne nel movimento sindacale. Nel 1978 iniziarono gli scioperi nell'ABC di San Paolo. Fu Marisa a tagliare e cucire la prima bandiera del Partito dei Lavoratori quando fu fondato il 10 febbraio 1980. Partecip\u00f2 attivamente all'inizio delle attivit\u00e0 del partito, facendo propaganda e raccogliendo fondi anche con la stampa di magliette con il simbolo del partito, ma con la scoperta di queste attivit\u00e0 da parte del governo federale, Lula e altri sindacalisti furono arrestati per poco tempo e gli incontri trasferiti illegalmente nella sua casa. Durante questo periodo, quando Lula e altri sindacalisti furono presi a causa degli scioperi, Marisa guid\u00f2 la Marcia delle donne, insieme a centinaia di donne e bambini, tutti circondati dalla polizia.\nMentre, durante le campagne elettorali del marito degli anni 1982, 1986, 1994, 1998 Marisa si dedica alla famiglia, alla casa e alle campagne del marito, per le elezioni del 2002 si dedica esclusivamente a quest'ultima.\nIl 1\u00ba gennaio 2003 Marisa diventa la first lady del Brasile, dopo la vittoria del marito alle elezioni politiche. Alle elezioni del primo turno del 2006, Marisa non appoggia completamente il marito rispetto alle precedenti campagne. Lula Ignacio da Silva era convinto di riuscire a vincere al primo turno, cos\u00ec non fu e allora la moglie decise di aiutare nella campagna il marito svolgendo alcune attivit\u00e0 tra Brasilia e Goi\u00e2nia.\nNell'Opera\u00e7\u00e3o Lava Jato (Operazione Autolavaggio), Marisa viene accusata di riciclaggio di denaro, sospettata di aver acquistato un appartamento a Curitiba con soldi provenienti dalle tangenti.\nMorte.\nIl 24 gennaio 2017 Marisa \u00e8 stata ricoverata in terapia intensiva all'Ospedale Sirio-libanese di San Paolo per ictus. Il 3 febbraio viene confermato dall'Ospedale la morte della donna, avvenuta alle 18:57. La famiglia ha disposto la donazione degli organi.\nLa sua morte ha avuto alcune ripercussioni nell'ambito della politica. Il marito ha ricevuto varie visite da parte sia di alleati che opposizione come il presidente Michel Temer, Fernando Henrique Cardoso, Jos\u00e9 Sarney, Dilma Rousseff e altri esponenti politici. Rousseff afferma che senza Marisa, il marito non avrebbe mai potuto dedicarsi cos\u00ec tanto alla politica. Molti sono anche i quotidiani anche extranazionali che si sono occupati della sua morte, tra cui l'inglese BBC, l'italiano la Repubblica e altri.\nIl funerale si \u00e8 svolto il 4 febbraio alla presenza di almeno 20.000 persone a S\u00e3o Bernardo do Campo e con la successiva cremazione del corpo.\nOnorificenze.\nIl Consiglio latinoamericano per le Scienze Sociali ha premiato Marisa con un programma di borse di studio per donne che lottano per libert\u00e0 e democrazia. Inoltre, il 29 dicembre 2017 il prefetto di San Paolo ha approvato un disegno di legge con il quale si intitola alla first lady una via della capitale brasiliana. "}
{"id": "5718709", "revid": "729019", "url": "https://it.wikipedia.org/wiki?curid=5718709", "title": "Strada europea E52", "text": "La E52 \u00e8 una strada europea che collega Strasburgo a Salisburgo. Come si evince dalla numerazione, si tratta di una strada intermedia con direzione ovest-est.\nPercorso.\nLa E52 \u00e8 definita con i seguenti capisaldi di itinerario: \"Strasburgo - Appenweier - Karlsruhe - Stoccarda - Ulma - Monaco di Baviera - Salisburgo\"."}
{"id": "5718711", "revid": "281944", "url": "https://it.wikipedia.org/wiki?curid=5718711", "title": "Lista delle sinagoghe d'Europa", "text": ""}
{"id": "5718716", "revid": "26630", "url": "https://it.wikipedia.org/wiki?curid=5718716", "title": "Vic Mackey", "text": ""}
{"id": "5718720", "revid": "599013", "url": "https://it.wikipedia.org/wiki?curid=5718720", "title": "Manuele Petrachi", "text": "Carriera.\nProveniente dalla scuola del compianto allenatore Vittorio Gonzales , Manuele Petrachi inizia la sua carriera allenando nella stagione 1984-1985 in Promozione femminile la Unionsport Torino; nel 1990 \u00e8 scelto come \"Capo Allenatore della Rappresentativa Femminile della Regione Piemonte\"; dopo due stagioni all'ASD Cuneo dal 1993 al 1995, dove passa dalla Serie C alla B femminile, torna ad allenare le giovanili della Pallacanestro Torino facendo incetta di titoli regionali dal 1995 al 2003, diventando nel 2002 allenatore del \"Settore Squadre Nazionali\" ed allenando la prima squadra in A2 nella stagione 1997-98.\nNella stagione 2003-04 passa alla Libertas Moncalieri, dove vince la B Regionale portando la squadra in B Nazionale.\nDal 2006 al 2009 passa ad allenare squadre maschili in Serie C per Settimo Torinese e Pino Torinese.\nDal 2009 al 2012 torna a Moncalieri ad allenare la Serie C regionale maschile diventando inoltre assistente di Antonello Arioli e Filippo Faina per la squadra che poi vinse la Divisione Nazionale A Silver.\nNella stagione 2012-13 viene chiamato ad allenare la Pallacanestro Torino in Serie A3 ed in tre stagioni porta la squadra fino al massimo campionato nazionale.\nViene confermato per la stagione 2015-16 alla guida della squadra femminile di Serie A1 Pallacanestro Torino.\nA fine 2016 viene scelto come Responsabile Tecnico Territoriale (RTT) del Centro Tecnico Federale (CTF) del Piemonte Femminile dalla FIP Piemonte."}
{"id": "5718744", "revid": "339392", "url": "https://it.wikipedia.org/wiki?curid=5718744", "title": "Lista delle sinagoghe degli Stati Uniti", "text": ""}
{"id": "5718750", "revid": "1833487", "url": "https://it.wikipedia.org/wiki?curid=5718750", "title": "Rafael Bielsa", "text": "\u00c8 il fratello dell'allenatore di calcio Marcelo Bielsa e della politica Mar\u00eda Eugenia Bielsa.\nSi \u00e8 laureato in legge all'Universit\u00e0 nazionale di Rosario ed \u00e8 un avvocato.\nDal maggio 2003 al dicembre 2005 \u00e8 stato Ministro degli esteri dell'Argentina. Dal dicembre 2005 al novembre 2007 \u00e8 stato deputato in rappresentanza della Provincia di Santa Fe."}
{"id": "5718760", "revid": "466539", "url": "https://it.wikipedia.org/wiki?curid=5718760", "title": "Renan Calheiros", "text": "Biografia.\nSenatore dal febbraio 1995 in rappresentanza dello Stato di Alagoas, dal 1\u00ba febbraio 2013 al 1\u00ba febbraio 2017 \u00e8 stato il Presidente del Senato del Brasile."}
{"id": "5718761", "revid": "882198", "url": "https://it.wikipedia.org/wiki?curid=5718761", "title": "PA6", "text": ""}
{"id": "5718764", "revid": "933835", "url": "https://it.wikipedia.org/wiki?curid=5718764", "title": "Marco Claudio Marcello Esernino", "text": "Marco Claudio Marcello Esernino \u00e8 il nome di quattro figure della \"gens\" Claudia vissute tra il I secolo a.C. ed il I secolo d.C., ognuno il figlio del suo precedente:"}
{"id": "5718766", "revid": "1573940", "url": "https://it.wikipedia.org/wiki?curid=5718766", "title": "Ignacio Walker", "text": "\u00c8 stato Ministro degli affari esteri dal settembre 2004 al marzo 2006.\nHa fatto parte della Camera dei deputati dal 1994 al 2002, mentre \u00e8 senatore dal 2010."}
{"id": "5718768", "revid": "371529", "url": "https://it.wikipedia.org/wiki?curid=5718768", "title": "The Tender, The Moving, The Swinging Aretha Franklin", "text": "The Tender, The Moving, The Swinging Aretha Franklin \u00e8 il quarto album in studio di Aretha Franklin.\nPubblicazione.\nL'album \u00e8 stato pubblicato il 13 agosto 1962, quando la Franklin aveva 20 anni. Era il suo primo album a raggiungere del successo commerciale, raggiungendo la posizione 69 della classifica di \"Billboard\" della musica pop. L'album \u00e8 stato registrato negli studi di New York della Columbia Records. Nessuno dei singoli tratti dall'album \u00e8 stato per\u00f2 una \"hit\"."}
{"id": "5718770", "revid": "329581", "url": "https://it.wikipedia.org/wiki?curid=5718770", "title": "Marco Claudio Marcello Esernino (console 22 a.C.)", "text": "Biografia.\nNacque da Marco Claudio Marcello Esernino, un legionario durante la Guerra sociale, ma secondo alcuni storici erano la stessa persona.\nFu questore nel 48 a.C. e serv\u00ec sotto il pretore Quinto Cassio Longino in Hispania Ulterior. Nel 47 a.C. fu messo a capo di una rivolta popolare contro Longino, che abusava delle ricchezze della provincia, e lo combatt\u00e9 con soldati sia romani che spagnoli. Esernino decise di non sbilanciarsi troppo politicamente, a causa della Guerra civile tra Pompeo e Cesare e fece favori a entrambi. Quando Cesare conquist\u00f2 la provincia Esernino venne cacciato poich\u00e9 Longino era un Cesariano, ma venne subito ricreato questore con molti onori e Longino fu cacciato dalla provincia.\nFu eletto console nel 22 a.C., anno nel quale Roma fu sommersa dalle acque del Tevere. Spos\u00f2 Asinia, la figlia del console del 40 a.C. Gaio Asinio Pollione, dalla quale ebbe un figlio a lui omonimo, Marco Claudio Marcello Esernino."}
{"id": "5718773", "revid": "731511", "url": "https://it.wikipedia.org/wiki?curid=5718773", "title": "Dallas Keuchel", "text": "Carriera.\nGli Houston Astros selezionarono Keuchel nel settimo giro del Draft MLB 2009.\nDopo avere giocato nelle minor league, debutt\u00f2 nella MLB il 17 giugno 2012, al Rangers Ballpark di Arlington contro i Texas Rangers. Nella sua seconda apparizione come partente lanci\u00f2 una gara completa. La sua prima stagione si concluse con una media PGL (ERA) di 5.27 in 16 gare come partente, concedendo pi\u00f9 basi su ball (39) che strikeout (38). Nel 2013 lanci\u00f2 con una media PGL di 5.15.\nNel 2014, Keuchel aveva accumulato 9 vittorie e 5 sconfitte con una media PGL di 3.20 prima della pausa per l'All-Star Game e fu finalista per un posto nel roster dell'American League (AL). La sua stagione si concluse con un record di 12\u20139 e 2.93 di ERA. Per le sue prestazioni in difesa, Keuchel fu premiato con il suo primo Guanto d'oro.\nNell'aprile 2015, Keuchel ebbe un record di 3\u20130 e una media PGL di 0.73 in cinque gare come partente, venendo premiato come lanciatore del mese della AL. Vinse nuovamente tale premio a maggio quando ebbe un record di 4\u20131 e 2.62 di ERA in sei gare. Fu anche uno dei due giocatori degli Astros a venire convocato per l'All-Star Game, venendo scelto come lanciatore titolare della AL. Ad agosto fu premiato per la terza volta come lanciatore del mese, dopo un bilancio di 4\u20131 e 1.94 di ERA in sei gare. Keuchel concluse la stagione 2015 con un record di 15\u20130 al Minute Maid Park, diventando il primo giocatore della storia della MLB a concludere una stagione da imbattuto in casa con almeno 14 vittorie. Complessivamente ebbe un record di 20\u20138, con un ERA di 2.48 e 216 strikeout.\nKeuchel inizi\u00f2 come partente il turno delle wild card con tre giorni di riposo. L'11 ottobre ottenne una vittoria contro i futuri campioni dei Kansas City Royals, 4-2, nelle AL Divisional Series. A fine anno, Keuchel vinse il Cy Young Award, il secondo Guanto d'oro e il Warren Spahn Award, assegnato al miglior lanciatore mancino della MLB. Keuchel divenne il terzo giocatore degli Astros a vincere il Cy Young Award, dopo Mike Scott e Roger Clemens, rispettivamente nel 1986 e 2004.\nIl 2 luglio 2017, Keuchel fu convocato per il secondo All-Star Game della carriera, a cui non pot\u00e9 partecipare a causa di un infortunio. La sua stagione regolare si chiuse con 23 gare come partente, un record di 14-5 e 2.90 di media PGL. La squadra vinse la propria division con un record di 101-61 e a fine anno batt\u00e9 i Los Angeles Dodgers nelle World Series 2017, conquistando il primo titolo in 56 anni di storia. Il 29 ottobre 2018, divenne free agent, ovvero privo di impiego, dato che nessuna squadra ha accettato le richieste monetarie del giocatore.\nIl 7 giugno 2019, Keuchel ha firmato un contratto di un anno del valore di 13 milioni di dollari con gli Atlanta Braves. Divenne free agent al termine della stagione.\nIl 30 dicembre 2019, Keuchel firm\u00f2 un contratto triennale dal valore di 55.5 milioni di dollari con i Chicago White Sox."}
{"id": "5718781", "revid": "726373", "url": "https://it.wikipedia.org/wiki?curid=5718781", "title": "Vsauce", "text": "Vsauce \u00e8 una serie di canali YouTube creati da Michael Stevens. Questi canali presentano video su svariati argomenti scientifici e filosofici, oltre a giochi, tecnologia, cultura e altre tematiche di interesse generale.\nStoria.\nIl 24 giugno 2010 Michael Stevens lanci\u00f2 il canale principale di \"Vsauce\", che inizialmente si concentr\u00f2 sui videogiochi, con una serie di presentatori diversi. Col tempo tuttavia Michael Stevens rimase l'unico presentatore, e il canale a questo punto divenne un mix di informazione e attivit\u00e0 online. I segmenti educativi divennero sempre pi\u00f9 popolari e gli unici a essere presentati a partire dal 9 settembre 2012 (conosciuti con la sigla DOT). Secondo l'episodio 18 di \"\"L\u00dcT\" \"sul canale originale di Vsauce, il nome \"Vsauce\" fu generato utilizzando un sito chiamato Fake Name Generator. Dopo aver generato il falso sito web \"Vsauce.com\", Stevens lo registr\u00f2 e inizi\u00f2 a caricare video.\nNel mese di dicembre 2010 furono aperti i canali \"Vsauce2\" (7 dicembre) e \"Vsauce3\" (24 dicembre). Il 25 luglio 2012 fu inaugurato il canale \"WeSauce\".\nVsauce \u00e8 stato uno dei canali con il maggior tasso di crescita nel settembre 2012. In quel mese, il canale principale raggiunse 1 milione di iscritti. Nello stesso mese, Bill Nye apparve in uno dei video pi\u00f9 fortunati del canale, dedicato alla barzelletta \"Perch\u00e9 il pollo ha attraversato la strada?\".\nRiconoscimenti.\nNel 2014 Vsauce ha vinto il premio Webby for People's Voice per il miglior canale di attualit\u00e0 e informazione.\nNel 2014 e 2015 il canale ha vinto lo Streamy Award come \"Best Science and Education Channel, Show, or Series\"."}
{"id": "5718800", "revid": "684696", "url": "https://it.wikipedia.org/wiki?curid=5718800", "title": "Polonia all'ESC", "text": ""}
{"id": "5718803", "revid": "122796770", "url": "https://it.wikipedia.org/wiki?curid=5718803", "title": "B\u00f6hler", "text": "B\u00f6hler pu\u00f2 riferirsi a:"}
{"id": "5718807", "revid": "1534511", "url": "https://it.wikipedia.org/wiki?curid=5718807", "title": "Trio per pianoforte e archi n. 1 (Brahms)", "text": "Il Trio per pianoforte e archi n. 1 in si maggiore, opus 8 \u00e8 un trio per pianoforte, violino e violoncello di Johannes Brahms. Composto negli anni 1853-54 ad Hannover, venne largamente rivisto nel 1891. Venne eseguito la prima volta il 27 novembre 1855 alla \"Dodsworth Hall\" di New York, nella versione del 1854, poi rieseguito il 18 dicembre 1855 a Breslavia.\nLa durata del brano \u00e8 di circa 35 minuti."}
{"id": "5718812", "revid": "775372", "url": "https://it.wikipedia.org/wiki?curid=5718812", "title": "Politica della Bielorussia", "text": "La politica della Bielorussia si svolge in un contesto di una Repubblica presidenziale con un Parlamento bicamerale. \nIl Presidente della Bielorussia \u00e8 il capo dello Stato. Il potere esecutivo \u00e8 esercitato dal Governo, che \u00e8 guidato da un Primo ministro, nominato dal Presidente. Il potere legislativo \u00e8 acquisito de iure dal Parlamento bicamerale, la Assemblea nazionale, ma il Presidente pu\u00f2 emanare decreti che vengono eseguiti allo stesso modo delle leggi."}
{"id": "5718813", "revid": "916580", "url": "https://it.wikipedia.org/wiki?curid=5718813", "title": "Matthiola longipetala", "text": "Matthiola longipetala \u00e8 una pianta appartenente alla famiglia Brassicaceae. \u00c8 una pianta ornamentale.\nDescrizione.\nIl fiore emette un piacevole profumo la sera e la notte. Ha quattro petali dal purpureo al bianco larghi approssimativamente da 1 a 2\u00a0cm. La pianta ha crescita lenta ed \u00e8 fortemente ramificata, crescendo normalmente fino a 45\u00a0cm in lunghezza. Durante il calore del giorno i fiori paiono appassiti.\nColtivazione.\nQuesta specie viene coltivata specialmente per il profumo che emana la sera. \u00c8 resistente al freddo e coltivata in tutto il Nordamerica. Questa robusta pianta annuale predilige condizioni fredde in pieno sole e non le vanno bene le temperature alte. In Canada, i suoi piccoli semi vengono usualmente seminati a inizio primavera, dopo le ultime gelate e possono germogliare in aprile. La pianta fiorisce ad inizio estate e prosegue nel pieno della stagione, purch\u00e9 venga innaffiata con regolarit\u00e0, ma non eccessivamente. Pu\u00f2 anche essere coltivata in vasi sui balconi sebbene non stia abitualmente eretta a non deve essere sottoposta a calore eccessivo n\u00e9 lasciata senz'acqua."}
{"id": "5718822", "revid": "661526", "url": "https://it.wikipedia.org/wiki?curid=5718822", "title": "B\u00f6hlerwerk", "text": ""}
{"id": "5718825", "revid": "106456", "url": "https://it.wikipedia.org/wiki?curid=5718825", "title": "Matthiola bicornis", "text": ""}
{"id": "5718827", "revid": "106456", "url": "https://it.wikipedia.org/wiki?curid=5718827", "title": "Matthiola oxyceras", "text": ""}
{"id": "5718831", "revid": "287204", "url": "https://it.wikipedia.org/wiki?curid=5718831", "title": "Back Home Again", "text": "Back Home Again \u00e8 un album discografico di John Denver, pubblicato dall'etichetta discografica RCA Victor Records nel giugno del 1974.\nL'album raggiunse la prima posizione delle classifiche statunitensi (Billboard Charts).\nMusicisti.\nBack Home Again\nOn the Road\nGrandma's Feather Bed\nMatthew\nThank God I'm a Country Boy\nThe Music Is You\nAnnie's Song\nIt's Up to You\nCool an' Green an' Shady\nEclipse\nSweet Surrender\nThis Old Guitar\nNote aggiuntive"}
{"id": "5718834", "revid": "6923", "url": "https://it.wikipedia.org/wiki?curid=5718834", "title": "Governo dell'Islanda", "text": "Il governo dell'Islanda si svolge in un contesto di una Repubblica con un sistema parlamentare di democrazia rappresentativa. Il Presidente dell'Islanda \u00e8 il capo dello Stato, mentre il Primo ministro dell'Islanda \u00e8 il capo del Governo in un sistema multipartitico.\nIl potere esecutivo \u00e8 esercitato dal governo, il potere legislativo \u00e8 acquisito sia dal Governo che dal Parlamento, chiamato Althing. Il potere giudiziario \u00e8 indipendente."}
{"id": "5718838", "revid": "1318658", "url": "https://it.wikipedia.org/wiki?curid=5718838", "title": "Convitto nazionale Giovanni Falcone", "text": "Il convitto nazionale \"Giovanni Falcone\" di Palermo \u00e8 un convitto con scuole statali interne: primaria, secondaria di I grado e liceo classico. \u00c8 situato in piazza Sett'Angeli, nel quartiere Monte di Piet\u00e0 di Palermo.\nStoria.\nNasce ad opera dei Gesuiti col nome di \"Collegio Massimo\", nel 1675. Dopo l'espulsione dei Gesuiti divenne nel 1778 Real Convitto Ferdinando, per ragazzi aristocratici in condizioni disagiate. L'edificio ai primi dell'Ottocento sub\u00ec un corposo restauro.\nL'istituto, con il regio decreto del 18 giugno 1863 n. 786 \u00e8 stato intitolato Convitto Nazionale Vittorio Emanuele II\", primo re d'Italia e parte dei locali ceduti al liceo classico Vittorio Emanuele II.\nNel 1999 il Convitto \u00e8 stato intitolato a Giovanni Falcone che frequent\u00f2 la scuola.\nIl Convitto offre possibilit\u00e0 di vitto e alloggio a studenti provenienti da tutti comuni della Sicilia.\nNel 2012 vi \u00e8 stato girato il film \"Convitto Falcone\" di Pasquale Scimeca."}
{"id": "5718842", "revid": "28592", "url": "https://it.wikipedia.org/wiki?curid=5718842", "title": "Krasnyj (citt\u00e0)", "text": ""}
{"id": "5718848", "revid": "767487", "url": "https://it.wikipedia.org/wiki?curid=5718848", "title": "Krasnyj (Oblast' di Smolensk)", "text": "Krasnyj () \u00e8 una centro abitato della Russia europea nell'Oblast' di Smolensk, capoluogo del Krasninskij rajon. Fondato nel 1065, nel 2007 aveva circa 4500 abitanti.\nNota nella storiografia occidentale come Krasnoi, nel 1812 fu teatro dell'omonima battaglia."}
{"id": "5718851", "revid": "599013", "url": "https://it.wikipedia.org/wiki?curid=5718851", "title": "Karim Hafez", "text": "Caratteristiche tecniche.\nTerzino sinistro di spinta, dotato di un'ottima tecnica. Preciso nei cross, abile a verticalizzare e a battere i calci da fermo.\nCarriera.\nClub.\nMuove i suoi primi passi nelle giovanili dell'Al-Ahly, per poi approdare a 14 anni al . Il 20 luglio 2014 viene prelevato dal Lierse. Esordisce tra i professionisti il 30 agosto contro il Waasland-Beveren. Conclude l'annata con 24 presenze e tre reti.\nIl 31 agosto 2015 passa in prestito all'Omonia. Esordisce con i ciprioti il 12 settembre contro il Doxa Kat\u014dkopias. A fine stagione la squadra raggiunge la finale della Coppa di Cipro - persa per 2-1 contro l'Apollon Limassol - e riesce a qualificarsi per i preliminari di Europa League.\nRientrato al Lierse, gioca due partite con la squadra e il 30 agosto 2016 passa in prestito per una stagione con diritto di riscatto al Lens, in Ligue 2. Malgrado la giovane et\u00e0 guadagna la fiducia dell'allenatore Alain Casanova, che lo schiera titolare in oltre 20 partite. Il prestito \u00e8 rinnovato nella stagione 2017-2018.\nNell'estate del 2018 si trasferisce in prestito per una stagione all', ma trova poco spazio, giocando solo 4 partite di Coppa di Turchia. Il 31 gennaio 2019 passa in prestito al .\nIl 27 agosto 2020 firma un triennale con il .\nNazionale.\nIl 5 giugno 2015 viene convocato dal CT H\u00e9ctor C\u00faper in vista degli impegni contro Malawi e Tanzania. Esordisce con i \"Faraoni\" l'8 giugno contro il Malawi, subentrando al 56' al posto di Mohamed Abdel-Shafy.\nIl 4 gennaio 2017 C\u00faper lo inserisce nella lista dei 23 convocati che prenderanno parte alla Coppa d'Africa 2017.\nStatistiche.\nPresenze e reti nei club.\n\"Statistiche aggiornate al 24 gennaio 2021.\""}
{"id": "5718875", "revid": "767487", "url": "https://it.wikipedia.org/wiki?curid=5718875", "title": "Vlad\u00efm\u00efr Log\u00efnovsk\u00ef\u00fd", "text": ""}
{"id": "5718876", "revid": "760369", "url": "https://it.wikipedia.org/wiki?curid=5718876", "title": "Chiesa di San Marcello (Vicenza)", "text": ""}
{"id": "5718878", "revid": "767487", "url": "https://it.wikipedia.org/wiki?curid=5718878", "title": "The Liar (film 1918 Lawrence)", "text": "The Liar \u00e8 un film muto del 1918 diretto da Edmund Lawrence. Il soggetto di Katharine Kavanaugh aveva in origine il titolo \"The Alien Strain\". Il copyright attribuisce la sceneggiatura ad Adeline Leitzbach.\nTrama.\nA Portorico, il piantatore Hugh Houston batte violentemente Harris, uno dei suoi lavoranti, tanto da lasciarlo invalido. Per tacitarlo, gli offre del denaro, promettendogli di pagarlo ogni mese. Harvey, il segretario di Houston, guarda con sospetto le visite mensili del lavorante nero. Intanto, alla piantagione torna Sybil, la figlia del padrone: la ragazza, che vive a Boston, affascina il segretario che si ripromette di sposarla. Ma lei, che \u00e8 innamorata di John Carter, lo respinge. Houston muore e Harvey se ne approfitta per falsificare il certificato di matrimonio del piantatore che cos\u00ec appare sposato con una donna nera. Con quel documento, il segretario minaccia di rivelare che Sybil non ha una madre bianca. Lei manda via Harvey, indignata, ma non riesce a scacciare il dubbio che i suoi figli possano nascere neri. Harvey e Carter, il fidanzato di Sybil, vengono alle mani: la ragazza si precipita allora nella stanza accanto e, poco dopo, i due uomini sentono uno sparo. Convinto che Sybil si sia uccisa, Harvey - pentito - confessa i suoi maneggi. Dalla porta esce Sybil, viva e illesa, che gli rivela che ha tentato quel trucco per fargli confessare la verit\u00e0.\nProduzione.\nIl film fu prodotto dalla Fox Film Corporation.\nDistribuzione.\nDistribuito dalla Fox Film Corporation, il film usc\u00ec nelle sale cinematografiche USA il 18 agosto 1918. In Francia, fu distribuito l'8 agosto 1919 con il titolo \"Calomnie\"."}
{"id": "5718879", "revid": "760369", "url": "https://it.wikipedia.org/wiki?curid=5718879", "title": "Chiesa di San Marco (Vicenza)", "text": ""}
{"id": "5718883", "revid": "760369", "url": "https://it.wikipedia.org/wiki?curid=5718883", "title": "Chiesa di San Martino (Vicenza)", "text": ""}
{"id": "5718884", "revid": "287204", "url": "https://it.wikipedia.org/wiki?curid=5718884", "title": "Campionato asiatico femminile di pallacanestro 2004", "text": "Il 20\u00ba Campionato Asiatico Femminile di Pallacanestro FIBA (noto anche come FIBA Asia Championship for Women 2004) si \u00e8 svolto a Sendai in Giappone dal 13 al 19 gennaio 2004. L'edizione era suddivisa in due livelli, con la regola delle promozione-retrocessione.\nI Campionati asiatici femminili di pallacanestro sono una manifestazione biennale tra le squadre nazionali organizzato dalla FIBA Asia."}
{"id": "5718885", "revid": "684696", "url": "https://it.wikipedia.org/wiki?curid=5718885", "title": "CyBC", "text": ""}
{"id": "5718891", "revid": "767487", "url": "https://it.wikipedia.org/wiki?curid=5718891", "title": "Minus One", "text": " Minus One, conosciuto anche come Marianne's Wish, \u00e8 gruppo musicale rock, pop e modern beat greco-cipriota formato nel 2009 come cover band.\nStoria.\nA seguito di una collaborazione musicale, la band inizia a suonare nel 2009 con il nome di Marianne's Wish, ispirata dal gruppo statunitense dei Methods of Mayhem. Dopo alcuni anni, nel mese di febbraio del 2012 hanno firmato un contratto con la casa discografica Infinity12Records, con la quale hanno pubblicato il loro album di debutto dal titolo \"Add to wishlist\", iniziando il loro primo tour di presentazione a Cipro. Pi\u00f9 tardi, nei primi mesi del 2013, hanno partecipato al festival \"Hard Rock Rising - the Global Battle of the Bands\", classificandosi all'ottava posizione su oltre 12.000 concorrenti di tutto il mondo.\nIl 27 febbraio del 2014 hanno pubblicato il loro secondo album intitolato \"Mind your head\", che comprende un totale di undici tracce. Dopo il lancio, sono partiti per un tour negli Stati Uniti e nel Regno Unito, divenendo uno dei gruppi ciprioti pi\u00f9 amati e conosciuti a livello internazionale.\nPochi mesi pi\u00f9 tardi, nasce il progetto di presentare la canzone \"Shine\" alle selezioni nazionali per l'Eurovision Song Contest 2015, dove hanno vinto il premio della giuria, ma classificandosi, dopo il televoto, al terzo posto.\nIl 4 novembre 2015 la Cyprus Broadcasting Corporation (CyBC) annuncia che il gruppo rappresenter\u00e0 Cipro all'Eurovision Song Contest 2016. La canzone che il gruppo canter\u00e0 sar\u00e0 realizzata in collaborazione dalla band con il compositore svedese . Il brano, intitolato Alter Ego, riesce a superare la semifinale e ad entrare tra i 26 partecipanti alla finale del sabato sera, dove si classificarono al 21\u00ba posto con 96 punti. Da venerd\u00ec 11 novembre entrer\u00e0 in rotazione radiofonica in Italia il nuovo singolo della band, intitolato Save me.\nFormazione.\nLa band \u00e8 formata da: "}
{"id": "5718896", "revid": "760369", "url": "https://it.wikipedia.org/wiki?curid=5718896", "title": "Chiesa di San Paolo (Vicenza)", "text": ""}
{"id": "5718899", "revid": "760369", "url": "https://it.wikipedia.org/wiki?curid=5718899", "title": "Chiesa di San Pietro in Vivarolo", "text": ""}
{"id": "5718921", "revid": "124123", "url": "https://it.wikipedia.org/wiki?curid=5718921", "title": "Louis Agassiz Fuertes", "text": "Fuertes decise di dedicarsi all'illustrazione degli uccelli dopo l'incontro con il naturalista Elliott Coues (1842-1899) nel 1894. Con lo scopo di disegnare uccelli viaggi\u00f2 in numerosi paesi, come il Canada, il Messico, la Giamaica e l'Etiopia a fianco di Wilfred Hudson Osgood (1875-1947). Nel 1899, accompagn\u00f2 Edward Henry Harriman (1848-1909) durante la sua famosa spedizione lungo le coste dell'Alaska.\nA partire dal 1923, tenne dei corsi di ornitologia alla Cornell University. La biblioteca di questa universit\u00e0 conserva numerosi disegni di Fuertes, nonch\u00e9 la sua corrispondenza."}
{"id": "5718932", "revid": "1318658", "url": "https://it.wikipedia.org/wiki?curid=5718932", "title": "Politica della Croazia", "text": "La politica della Croazia consiste in una Repubblica avente un sistema parlamentare di democrazia rappresentativa.\nIl sistema politico croato \u00e8 organizzato secondo il principio di separazione dei poteri: il potere legislativo \u00e8 attribuito al parlamento, il potere esecutivo \u00e8 esercitato dal governo e dal presidente della repubblica, mentre il giudiziario \u00e8 indipendente dall'esecutivo e dal legislativo.\nLa legge fondamentale della Repubblica di Croazia forma la Costituzione; una raccolta appunto di tutte le leggi la quale indica i principi fondamentali della Repubblica, i diritti dei cittadini e fissa l'ordinamento della Repubblica.\nEvoluzione politica.\nIl primo stato croato si form\u00f2 nel IX secolo come il principato (ducato) nell'odierna Dalmazia. Nel 925 il principe Tomislav (Tomislao I) divent\u00f2 il re e riusc\u00ec ad unire la Croazia Pannonica (settentrionale) e quella dalmata (costiera) in una sola entit\u00e0 - Regno di Croazia. \nTra il 1102 e il 1918 la Croazia, come regno autonomo, fu unita al Regno d'Ungheria (dal 1868 al 1918 come il Regno di Croazia e Slavonia); successivamente ha fatto parte della Jugoslavia dal 1918 fino al 1991. In seno alla \"Seconda Jugoslavia\" la Croazia fu una repubblica costituente con gli elementi statali: Stato Federale di Croazia (1944-1945), Repubblica Popolare di Croazia (1945-1963) e Repubblica Socialista di Croazia (1963-1990). Il 25 luglio 1990 la denominazione venne cambiata in Repubblica di Croazia in seguito alla promulgazione delle modifiche costituzionali (gli emendamenti LXIV-LXXV, ultime modifiche della Costituzione croata del 1974), il nome che mantenne anche dopo l'indipendenza.\nCon l'indebolimento del regime comunista, nel 1989 venne consentita in Croazia la creazione di partiti politici. Il 20 gennaio 1990, al XIV\u00ba Congresso Straordinario della Lega dei Comunisti di Jugoslavia, le delegazioni delle repubbliche non furono in grado di trovare un accordo sul principio stesso alla base della Federazione Jugoslava. Le delegazioni croate e slovene chiedevano una federazione con legami pi\u00f9 allentati, mentre la delegazione serba, guidata da Slobodan Milo\u0161evi\u0107, vi si opponeva. Come effetto, le delegazioni della Lega dei Comunisti di Slovenia e della Lega dei Comunisti di Croazia abbandonarono il congresso.\nNel 1990 si tennero le prime elezioni parlamentari libere con il primo turno elettorale il 22 aprile 1990 ed il secondo il 6 maggio 1990 (sistema maggioritario con ballottaggio nei collegi uninominali). L'Unione Democratica Croata (HDZ) guidata da Franjo Tu\u0111man vinse le elezioni, seguita dai comunisti riformatori di Ivica Ra\u010dan (Lega dei Comunisti di Croazia-Partito dei Cambiamenti Democratici, SKH-SDP; odierno il Partito Socialdemocratico di Croazia, SDP). Il 30 maggio 1990, la nuova Legislatura (Parlamento croato) tenne la sua prima seduta. Il governo venne formato dall'HDZ (con Stjepan Mesi\u0107 come Primo ministro) e Franjo Tu\u0111man fu eletto Presidente della Repubblica (in conformit\u00e0 alla Costituzione croata del 1974, formalmente come Presidente della Presidenza della Repubblica Socialista di Croazia fino alle modifiche costituzionali del 25 luglio 1990). La nuova \nCostituzione fu adottata il 22 dicembre 1990.\nNel \"referendum\" sull'indipendenza dello Stato, svoltesi il 19 maggio 1991, il\n94,17% dei votanti (83,56% di affluenza) decise per l'indipendenza della Croazia.\nIl 25 giugno 1991 il Parlamento croato, adott\u00f2 la \"Delibera Costituzionale sulla Sovranit\u00e0 ed Indipendenza della Repubblica di Croazia\", approvando anche la \"Dichiarazione sulla Sovranit\u00e0 ed Indipendenza della Repubblica di Croazia\" ed altri atti concernenti l'indipendenza, allo stesso tempo, era iniziato il procedimento per il riconoscimento internazionale. Gli Accordi di Brioni vennero firmati il 7 luglio 1991 dai rappresentanti della Croazia, della Slovenia e della Repubblica Socialista Federale di Jugoslavia sotto l'egida della Comunit\u00e0 Economica Europea e con questo documento la Croazia e la Slovenia congelarono per tre mesi la loro indipendenza da Belgrado (la moratoria). Scaduta ufficialmente la moratoria, l'8 ottobre 1991 la Repubblica di Croazia rescisse le legami statali e legali con le altre repubbliche della Jugoslavia, diventando definitivamente uno Stato libero ed indipendente dalla Repubblica Socialista Federale di Jugoslavia. I paesi della CEE intanto riconobbero la Croazia il 15 gennaio 1992. Nel corso del 1992 la Croazia viene riconosciuta da gran parte degli Stati mondiali e nel 22 maggio 1992 divenne parte delle Nazioni Unite (ONU).\nDopo la guerra d'indipendenza, la Croazia divenne un membro del Consiglio d'Europa il 6 novembre 1996, della NATO il 1\u00ba aprile 2009 e dell'Unione europea il 1\u00ba luglio 2013; \u00e8 anche un membro di tutte le principali istituzioni finanziarie internazionali, fra cui Fondo Monetario Internazionale, Banca Mondiale, Organizzazione Mondiale del Commercio.\nCostituzione.\nLa Costituzione della Repubblica di Croazia (\"Ustav Republike Hrvatske\") fu adottata dal Parlamento croato (\"Hrvatski sabor\") il 22 dicembre 1990. Il documento \u00e8 diviso in dieci parti o titoli:\nI. Principi fondamentali (Preambolo)\nII. Disposizioni di base\nIII. Protezione dei diritti umani e delle libert\u00e0 fondamentali\nIV. Organizzazione del potere statale (Organizzazione del governo)\nV. La Corte costituzionale della \nRepubblica di Croazia\nVI. Autogoverno locale e territoriale (regionale)\nVII. Rapporti internazionali\nVIII. Unione europea\nIX. Modifiche della Costituzione\nX. Disposizioni transitorie e finali\nLa Costituzione proclama la Croazia uno \"\"stato unitario ed indivisibile, democratico e sociale\" che deriva la sua sovranit\u00e0 dal \"popolo come comunit\u00e0 di cittadini liberi ed uguali\" (art. 1). Afferma inoltre che \"la libert\u00e0, l'uguaglianza, la pariteticit\u00e0 nazionale e la parit\u00e0 tra i sessi, la pace, la giustizia sociale, il rispetto dei diritti dell'uomo, l'inviolabilit\u00e0 della propriet\u00e0, la tutela del nature e dell'ambiente umano, lo stato di diritto ed un sistema democratico pluripartitico, sono i maggiori valori dell'ordinamento costituzionale e costituiscono le basi per interpretare la Costituzione\"\" (art. 3).\nLe revisioni costituzionali.\nHanno diritto a proporre modifiche della Costituzione almeno un quinto dei deputati, il Presidente della Repubblica ed il Governo. Il Parlamento decide a maggioranza dei voti di tutti i deputati se procedere alle modifiche costituzionali e stabilisce con stessa maggioranza i disegni delle modifiche. Le modifiche della Costituzione vengono approvate a maggioranza dei due terzi di tutti i deputati. Un decimo degli elettori (cittadini aventi diritto di voto) anche possono proporre le modifiche della Costituzione e tale revisione \u00e8 sottoposta al \"referendum\" per approvazione. La modifica viene accolta a maggioranza di voti favorevoli dei cittadini votanti.\nLa Costituzione \u00e8 stata cambiata in cinque occasioni:\nPotere legislativo.\nIl potere legislativo \u00e8 attribuito al Parlamento (in croato: \"Hrvatski sabor\", \"Parlamento croato\"), eletto ogni quattro anni.\nA partire dal 2011 esso si compone di 151 seggi: 143 sono attribuiti mediante sistema proporzionale, di cui 140 nell'ambito del territorio nazionale e 3 nella circoscrizione estero; 8 sono assegnati alle minoranze etniche nazionali. In precedenza, il numero dei deputati non era stabilito in misura fissa, essendo previsto un massimo di 161 componenti.\nPer effetto della riforma costituzionale del 2001, inoltre, il Sabor si caratterizza come un Parlamento unicamemerale, essendo stata disposta l'abolizione della Camera della regioni.\nPotere esecutivo.\nIl Governo (\"Vlada\"), come l'organo collegiale, consiste del Primo ministro, dei vice primi ministri e dei ministri. Il Governo esercita il potere esecutivo ed \u00e8 responsabile verso il Parlamento. Il Primo ministro della Croazia (\"Predsjednik Vlade\", traduzione esatta \u00e8 \"Presidente del Governo\" come p.e. nella Spagna) \u00e8 il capo del Governo in un sistema multipartitico.\nEssendo l'organo principale del potere esecutivo, il Governo ha come scopo primario l'attuazione di una determinata politica nazionale. Propone le leggi ed il bilancio, si occupa della politica interna ed estera del Paese. Secondo la Legge sul sistema d'amministrazione statale del 2011 con le modifiche fino al 2016, il Governo, su proposta del Primo ministro, nomina i segretari di Stato (hanno funzioni analoghe ai sottosegretari di Stato nel sistema politico italiano). Il Primo ministro, i ministri, i segretari di Stato (ed altri ufficiali pubblici in conformit\u00e0 alla legge elettorale) non possono essere membri del parlamento.\nDopo le elezioni parlamentari, il Presidente della Repubblica, previa consultazione con i rappresentanti designati dai gruppi politici che hanno ottenuto rappresentanza parlamentare, propone un candidato alla Presidenza del Governo che dovrebbe essere il leader del partito di maggioranza o il leader della coalizione di maggioranza. Il candidato presenta al Parlamento il programma politico e i nomi dei ministri del Governo che intende formare e chiede la fiducia del Parlamento. Se il Parlamento a maggioranza assoluta (almeno la met\u00e0 pi\u00f9 uno di tutti i deputati), d\u00e0 fiducia al candidato, il Presidente della Repubblica lo nomina Primo ministro (Presidente del Governo) e, da questo momento, il Primo ministro nomina i ministri. Prima di assumere le funzioni, il Primo ministro e i ministri devono prestare giuramento davanti al Parlamento. Se entro quattro mesi dalla prima proposta nessun candidato ottiene il sostegno del Parlamento, il Presidente della Repubblica scioglie il Parlamento e convoca nuove elezioni. Secondo l'art. 115 e 116 della Costituzione, il Governo deve avere la fiducia del Parlamento: il Primo ministro pu\u00f2 rimettere al Parlamento la questione di fiducia, il Parlamento accorda la fiducia a maggioranza dei voti di tutti i deputati. Il Parlamento potrebbe rimuovere in qualsiasi momento il Primo ministro (e tutto il Governo) o singoli ministri attraverso una mozione di sfiducia, che richiede il sostegno della maggioranza dei voti di tutti i deputati (maggioranza assoluta). Se il nuovo Governo non viene eletto dopo 30 giorni (un mese) dalla delibera di sfiducia (il candidato per la carica di Primo ministro \u00e8 proposto dal Presidente della Repubblica e pu\u00f2 nominare i ministri dopo l'investitura parlamentare), il Presidente della Repubblica deve sciogliere il Parlamento e convocare nuove elezioni. Singoli ministri possono essere destituiti dal Primo ministro e nuovi sono inoltre nominati dal Primo ministro dopo la fiducia parlamentare espressa dalla maggioranza dei voti di tutti i deputati.\nIl Presidente della Repubblica (\"Predsjednik Republike\") \u00e8 eletto a suffragio universale diretto (sistema maggioritario con ballottaggio) per un massimo di due mandati della durata di cinque anni. In seguito all'elezione deve rinunciare all'iscrizione a qualsiasi partito politico. Rappresenta l'unit\u00e0 nazionale e svolge alcune funzioni esecutive e cerimoniali secondo le norme stabilite dalla Costituzione.\nSe il Presidente \u00e8 impedito nell'esecuzione dei propri doveri, il Presidente del Parlamento assume i poteri presidenziali per un massimo di 60 giorni a partire dalla convocazione di nuove elezioni.\nQualora nello svolgimento della propria funzione il Presidente della Repubblica violi la Costituzione, il Parlamento, a maggioranza dei due terzi di tutti i deputati, pu\u00f2 metterlo in stato d'accusa dinanzi alla Corte Costituzionale (per responsabilit\u00e0 speciale o \"attentato alla Costituzione\"). La Corte Costituzionale delibera sulla responsabilit\u00e0 speciale del Presidente a maggioranza dei due terzi di tutti i giudici; se \u00e8 colpevole, viene destituito dalla carica.\nPotere giudiziario.\nIl potere giudiziario \u00e8 invece indipendente ed esercitato dagli organi giurisdizionali\nConsiglio Giudiziario dello Stato.\nI giudici (eccetto il presidente della Corte Suprema) sono nominati dal Consiglio Giudiziario dello Stato composto da undici membri eletti per quattro anni: sette giudici eletti da e tra i giudici della magistratura ordinaria e specialista, eccetto i giudici della Corte Costitutuinale; due professori ordinari universitari in materie giuridiche eletti dalle facolt\u00e0 di giurisprudenza delle universit\u00e0 croate; e due membri eletti dal Parlamento - uno tra i deputati della maggioranza ed uno tra i deputati dell'opposizione. \nComposizione attuale (2018) del Consiglio Giudiziario dello Stato.\nIl Presidente della Corte Suprema viene eletto dal Parlamento su proposta del Presidente della Repubblica, sentito il parere della Corte Suprema in seduta plenaria e la Commissione parlamentare Giustizia.\nPubblico ministero o Avvocatura dello Stato.\nL'Avvocatura dello Stato (\"Dr\u017eavno odvjetni\u0161tvo\") promuove la repressione dei reati, \u00e8 responsabile della conduzione delle indagini preliminari e rappresenta l'accusa nel processo penale; vigila sull'osservanza delle leggi e sulla regolare amministrazione della giustizia; rappresenta lo Stato nelle controversie legali civili ed amministrative avverso le controparti(nell'ordinamento croato l'Avvocatura dello Stato svolge le funzioni della Procura e dell'Avvocatura dello Stato nell'ordinamento giudiziario italiano). Gli avvocati dello Stato e avvocati aggiunti dello Stato (nell'Ufficio dell'Avvocato generale dello Stato e negli uffici regionali e municipali) sono nominati dal Consiglio dell'Avvocatura/Procura dello Stato (eccetto l'Avvocato generale dello Stato chi \u00e8 eletto dal Parlamento su proposta del Governo, sentito il parere della Commissione parlamentare Giustizia). Il Consiglio dell'Avvocatura dello Stato \u00e8 composto da membri eletti per quattro anni: sette avvocati aggiunti dello Stato eletti da e tra avvocati aggiunti dello Stato nell'Ufficio del Avvocato generale e negli uffici regionali e municipali, due professori ordinari universitari in materie giuridiche eletti dalle facolt\u00e0 di giurisprudenza delle universit\u00e0 croate e due membri eletti dal Parlamento - uno tra i deputati della maggioranza ed uno tra i deputati dell'opposizione.\nCorte costituzionale.\nLa Corte Costituzionale (\"Ustavni sud\"), \nnon essendo parte della giurisdizione ordinaria o amministrativa, \u00e8 formata da tredici giudici eletti dal Parlamento a maggioranza dei due terzi di tutti i deputati per un mandato d'otto anni. Presidente e Vice Presidente della Corte vengono eletti dai giudici per quattro anni. La Corte Costituzionale giudica sulla conformit\u00e0 delle leggi alla Costituzione, dei regolamenti alla Costituzione e alle leggi; risolve il conflitto di competenze fra gli organi di potere legislativo, esecutivo e giudiziario; delibera, in conformit\u00e0 alla Costituzione, sulla responsabilit\u00e0 speciale del Presidente della Repubblica; controlla la costituzionalit\u00e0 dei programmi e dell\u2019azione dei partiti politici e pu\u00f2, conformemente alla Costituzione, vietare il loro lavoro; controlla la costituzionalit\u00e0 e la legalit\u00e0 delle elezioni e del referendum statale e delibera sulle cause elettorali che non sono di competenza dei tribunali. Svolge la funzione fondamentale di garantire l'applicazione dei principi e degli articoli della Costituzione.\nPartiti politici.\nPartiti rappresentati nel Parlamento croato o nel Parlamento Europeo.\nLa Croazia \u00e8 caratterizzata da un sistema politico multipartitico. Le seconde elezioni europee si sono tenute il 25 maggio 2014. Le ultime elezioni parlamentari tenutesi l'11 settembre 2016 sono state elezioni anticipate precedute dalla sfiducia nei confronti del Governo Ore\u0161kovi\u0107 (coalizione HDZ - Most) il 16 giugno 2016 e dallo scioglimento del Parlamento. La IX legislatura del Parlamento croato ha avuto inizio venerd\u00ec 14 ottobre 2016 ed il 14\u00ba Governo, guidato da Andrej Plenkovi\u0107 \u00e8 in carica dal 19 ottobre 2016 (coalizione HDZ - Most, dal 28 aprile 2017: governo di minoranza dell'HDZ e dal 9 giugno 2017: coalizione HDZ - HNS).\nI partiti con i seggi nel Parlamento croato (IX legislatura) o nel Parlamento europeo (IX legislatura) sono (situazione settembre 2019):\nNel Parlamento croato della IX legislatura sono anche eletti otto deputati nella \"circoscrizione delle minoranze nazionali\": tre rappresentanti della minoranza serba eletti nella lista \"Partito Democratico Indipendente Serbo\" (SDSS-\u0421\u0414\u0421\u0421), cinque formalmente indipendenti: un rappresentante della minoranza ungherese eletto nella lista \"Unione Democratica degli Ungheresi di Croazia\" (DZMH-HMDK), un rappresentante della minoranza italiana (eletto nella lista indipendente), un rappresentante della minoranza ceca e slovacca (eletto nella lista indipendente) e due rappresentanti delle altre minoranze, da cui uno \u00e8 eletto nella lista \"Unione degli Albanesi in Croazia\" (UARH-USHRK) ed uno nella lista \"Alleanza dei Rom in Croazia Kali Sara\" (SRRH KS). Un seggio viene alla \"Lista Indipendente \u017deljko Glasnovi\u0107\" nella \"circoscrizione Esteri.\"\nNel Parlamento Europeo (IX legislatura, le elezioni europee del 2019) europarlamentare Ivan Vilibor Sin\u010di\u0107, eletto nella lista \"Muro Vivente - Barriera Umana\" (\u017dZ), \u00e8 deputato non iscritto. Mislav Kolaku\u0161i\u0107, eletto nella \"Lista indipendente di Mislav Kolaku\u0161i\u0107\", \u00e8 deputato indipendente e non iscritto.\nPartiti storici.\nLista dei maggiori partiti del passato. In parentesi \u00e8 nome del partito in croato e periodo quando il partito fu attivo.\n\u25b6 Nota: L'aggettivo croato \"narodni/a/o\" in italiano significa \"popolare\", ma pu\u00f2 anche significare l'aggettivo \"nazionale\", mentre l'aggettivo \"pu\u010dki/a/o\" significa sempre l'aggettivo \"popolare\". Gli aggettivi \"\"samostalan/samostalna/samostalno\" e \"neovisan/neovisna/neovisno\" significano \"indipendente\" o \"autonomo/a\".\nDivisione amministrativa.\nLa Croazia \u00e8 amministrativamente suddivisa in 20 regioni (o \"contee\" o \"contade\", traduzione esatta del croato \"\u017eupanije\", sing. \"\u017eupanija\") mentre la capitale Zagabria costituisce una propria entit\u00e0 (la citt\u00e0 a livello di regione). Le unit\u00e0 d'autogoverno locale sono 127 citt\u00e0 (aree urbane) e 424 comuni o municipalit\u00e0 (aree rurali o suburbane).\nLa Nomenclatura delle unit\u00e0 territoriali statistiche della Croazia (NUTS:HR) \u00e8 usata per fini statistici a livello dell'Unione europea (Eurostat). I codici NUTS del paese lo dividono in tre livelli: NUTS-1: Croazia, NUTS-2: due aree statistiche (Croazia continentale e Croazia adriatica) e NUTS-3: 21 unit\u00e0 coincidente con le regioni (contee) e la citt\u00e0 di Zagabria.\nPartecipazione internazionale.\nLa Croazia \u00e8 membro di AIEA, BERS, BIRS, CE, CEI, CIO, ECE, FAO, FMI, ICAO, ICC, IFC, IFRCS, IMO, Interpol, IOM, ISO, ITU, NATO, OIL, OMM, OMS, ONU, OSCE, UE, UNCTAD, UNESCO, UNWTO, UPU, WIPO, WTO."}
{"id": "5718937", "revid": "110157", "url": "https://it.wikipedia.org/wiki?curid=5718937", "title": "Santuario della Malongola", "text": "Il santuario della Malongola \u00e8 un edificio religioso situato nella frazione Fontanella Grazioli, comune di Casalromano, in provincia di Mantova.\nStoria e descrizione.\nEdificato nel XIII secolo a navata unica con capriate e con un campanile sormontato da un cono. All'interno sono presenti alcuni importanti affreschi, \"Madonna in trono col Bambino\" e i \"Santi Cristoforo e Francesco\".\nLa tradizione vuole che durante il medioevo un contadino, di ritorno dal lavoro dei campi, scorgesse tra la melma di un corso d'acqua (la Malongola) il quadro della Vergine. In quel dove venne ritrovata l'immagine sacra, gli abitanti di Fontanella costruirono l'edificio religioso. Durante la peste del 1630, la Malongola venne adibita a lazzaretto ma gli affreschi che ornavano le pareti vennero ricoperti di intonaco che nascose i dipinti. Anche durante la peste del 1816 il santuario divenne nuovamente lazzaretto.\nL'edificio \u00e8 stato restaurato per il Giubileo del 2000 e la diocesi di Mantova l'ha indicato come \"stazione\"."}
{"id": "5718945", "revid": "308548", "url": "https://it.wikipedia.org/wiki?curid=5718945", "title": "Politica del Liechtenstein", "text": "La politica del Liechtenstein consiste in una Monarchia costituzionale avente una Costituzione mista, in cui il potere politico \u00e8 condiviso dal monarca e da un Parlamento democraticamente eletto.\nVi \u00e8 un bipartitismo (anche se vi sono due piccoli partiti) e una forma di democrazia rappresentativa, in cui il Primo ministro e capo del Governo \u00e8 responsabile del Parlamento. Ad ogni modo, il Principe del Liechtenstein (in tedesco \"F\u00fcrst\") \u00e8 il capo di Stato ed esercita la parte pi\u00f9 notevole del potere politico.\nIl potere esecutivo \u00e8 esercitato dal Consiglio dei Ministri del Liechtenstein (Governo), un gabinetto di cinque persone. \nIl potere legislativo spetta sia al Governo che al Parlamento (\"Landtag\"), che \u00e8 composto da 25 rappresentanti. Il sistema partitico \u00e8 dominato da due schieramenti: il Partito Progressista dei Cittadini, di ispirazione conservatrice-nazionale e liberale e l'Unione Patriottica, di stampo cristiano-democratico. Il potere giudiziario \u00e8 indipendente.\nNel 2003 un referendum ha concesso ulteriori poteri politici al Principe (nomina dei giudici, possibilit\u00e0 di veto contro qualunque legge del Parlamento, possibilit\u00e0 in casi particolari di nominare personalmente un governo), il che rende il Liechtenstein una monarchia costituzionale atipica dal punto di vista del Consiglio d'Europa."}
{"id": "5718953", "revid": "287204", "url": "https://it.wikipedia.org/wiki?curid=5718953", "title": "Campionato asiatico femminile di pallacanestro 2005", "text": "Il 21\u00ba Campionato Asiatico Femminile di Pallacanestro FIBA (noto anche come FIBA Asia Championship for Women 2005) si \u00e8 svolto a Qinhuangdao in Cina dal 19 al 26 giugno 2005. L'edizione era suddivisa in due livelli, con la regola delle promozione-retrocessione.\nI Campionati asiatici femminili di pallacanestro sono una manifestazione biennale tra le squadre nazionali organizzato dalla FIBA Asia."}
{"id": "5718956", "revid": "1005847", "url": "https://it.wikipedia.org/wiki?curid=5718956", "title": "Politica del Principato di Monaco", "text": "La politica del Principato di Monaco consiste in una Monarchia costituzionale in cui il Principe di Monaco \u00e8 il capo di Stato ed ha pieni poteri, eccezion fatta che per alcuni poteri devoluti a diversi organi consultivi e legislativi.\nStoricamente, i principi della casa regnante di Grimaldi erano autocrati di una monarchia assoluta, fino a quando non \u00e8 stata adottata la prima Costituzione di Monaco, nel 1911. Una seconda costituzione \u00e8 stata concessa dal principe Ranieri III il 17 dicembre 1962, che delineava i poteri legislativo, giudiziario, esecutivo e i rami del governo, che consistono in diversi uffici amministrativi e in una serie di consigli. Il principe, come capo di Stato, conserva la maggior parte del potere di governo del Paese; tuttavia, organi giudiziari e legislativi del Principato possono operare indipendentemente dal suo controllo.\nGli organi consultivi sono rappresentati dal Consiglio della Corona, dal Consiglio di Governo, dal Consiglio nazionale (Parlamento monocamerale) e dal Comune di Monaco.\nIl Consiglio di Governo \u00e8 sotto l'autorit\u00e0 del Principe ed \u00e8 presieduto dal Ministro di Stato, seconda carica di Stato; il Ministro di Stato viene nominato dal Principe."}
{"id": "5718963", "revid": "729019", "url": "https://it.wikipedia.org/wiki?curid=5718963", "title": "Stazione di Terzo di Aquileia", "text": "La stazione di Terzo di Aquileia era una fermata posta lungo la linea ferroviaria Cervignano-Aquileia-Pontile per Grado.\nSi trova nell'omonimo comune. L'edificio presenta decorazioni in stile liberty con pregevoli rifiniture dipinte sui muri perimetrali al di sotto della linea di gronda. Attualmente \u00e8 un rudere abbandonato. La dicitura \"Pieris-Turriaco\", collocata sulla struttura, rappresenta solamente parte di una scenografia che venne collocata l\u00ec per scopi cinematografici e mai rimossa."}
{"id": "5718964", "revid": "124926371", "url": "https://it.wikipedia.org/wiki?curid=5718964", "title": "Politica della Norvegia", "text": "La politica della Norvegia consiste in una monarchia costituzionale in cui vige un sistema parlamentare di democrazia rappresentativa.\nIl capo di Stato \u00e8 il Re, che ha un ruolo politico puramente rappresentativo e simbolico.\nIl potere esecutivo \u00e8 esercitato dal Consiglio di Stato (o Consiglio del Re), la prima carica guidata dal Primo ministro, seconda carica per importanza dopo il Re, nominato da quest'ultimo e composto anche dai Ministri. Il potere legislativo \u00e8 esercitato sia dal Governo che dal Parlamento (\"Storting\"), eletto tramite un sistema multipartitico e composto da 169 rappresentanti eletti ogni quattro anni dalle varie contee con un sistema proporzionale. Il sistema unicamerale \u00e8 stato adottato nel 2009. Il potere giudiziario \u00e8 indipendente dagli altri due e fa riferimento a una Corte Suprema nominata dal sovrano"}
{"id": "5718965", "revid": "729019", "url": "https://it.wikipedia.org/wiki?curid=5718965", "title": "BM Karting", "text": "La BM motori per go kart nasce agli inizi degli anni 1960 per volont\u00e0 del Camillo Bertuzzi, comproprietario della ditta Astra di Piacenza assieme ai fratelli Enzo e Roberto.\nLa sigla BM sta ad indicare le iniziali del padre, Bertuzzi Mario, fondatore dell'Astra.\nL'iniziativa si sviluppa agli inizi degli anni 1960 per fornire a Camillo, all'epoca pilota di go kart, un motore con buone prestazioni ed esclusivo per la categoria 125 cc con cambio, limitando la costruzione in alcuni esemplari, per poi passare alla produzione dei 100 cc a presa diretta, agli inizi col piacentino Piero Cavacciuti poi sostituito dal tecnico di riferimento Pietro Trespidi dotato di buona esperienza sui motori a due tempi, mentre la parte commerciale venne affidata ad Augusto Fiordelisi gi\u00e0 dirigente dell'Astra.\nLa prima sede della BM \u00e8 a Quarto, una frazione di Piacenza, per poi trasferirsi nel 1970 per una pi\u00f9 comoda logistica in via Caorsana a Piacenza, vicino all'Astra.\nI modelli dei motori da kart prodotti dalla BM sono stati: inizialmente nel 1964 F 100 con canna del cilindro cromata e successivamente in ghisa, nel 1966 JB ed nel 1969 FC a corsa lunga 54\u00a0mm, nel 1973 K 96 corsa corta 48,5\u00a0mm, nel 1978 FCL lamellare (prodotto solo dalla I.A.M.E.).\nI primi risultati internazionali per la BM arrivano nel 1965 con la vittoria del campionato del mondo da parte dell'italiano Guido Sala alla pista D'Oro di Roma e gi\u00e0 vincitore del titolo nel 1964 col motore Parilla.\nNuovamente il campionato mondiale viene vinto dalla BM nel 1968 con lo svedese Thomas Nilsson, successivamente nel 1975 con il belga Francois Goldstein (gi\u00e0 vincitore 4 volte del titolo con motore Parilla) e l'italiano Felice Rovelli (figlio di Nino Rovelli) nel 1976 e 1977.\nLa BM vince i campionati italiani nella massima categoria 100 cc nel 1968 con Ferdinando Beggio alla pista Happy Valley di Cervia e nel 1971 con Gabriele Gorini alla pista Azzurra di Jesolo.\nLa BM motori si aggiudica anche importanti gare internazionali come la 6 ore alla Pista Rossa di Milano con i piloti Gabriele Gorini e Renato Maestri e la Coppa dei campioni a Jesolo nel 1972 e 1973 sempre con Gorini.\nNel 1974 la BM comincia la produzione di telai che durer\u00e0 fino al 1978.\nNel 1975 al termine della stagione la BM, sia telai che motori, viene acquistata da Nino Rovelli per passarne la produzione e lavorazione alla I.A.M.E., proprietaria di altre marche di motori da kart Parilla, Komet e Sirio gi\u00e0 dei Rovelli: la produzione in serie dei motori BM durer\u00e0 fino agli inizi degli anni 80."}
{"id": "5718966", "revid": "729019", "url": "https://it.wikipedia.org/wiki?curid=5718966", "title": "Stazione di Belvedere", "text": "La stazione di Belvedere era una stazione posta lungo la linea ferroviaria Cervignano-Aquileia-Pontile per Grado.\nSi trova nella frazione di Belvedere del comune di Aquileia. L'edificio ospitava una biglietteria e l'abitazione del manovale e del capostazione. Successivamente alla sua dismissione, la stazione fu adibita a civile abitazione fino agli anni settanta."}
{"id": "5718967", "revid": "729019", "url": "https://it.wikipedia.org/wiki?curid=5718967", "title": "Stazione di Aquileia", "text": "La stazione di Aquileia era una stazione posta lungo la linea ferroviaria Cervignano-Aquileia-Pontile per Grado.\nStoria.\nLa stazione era collocata in localit\u00e0 Santo Stefano ad Aquileia. \u00c8 un piccolo edificio in muratura. Successivamente alla dismissione della stazione, nel 1970 venne aggiunta una copertura in metallo e laminati ondulati che funge da copertura per due piste per il gioco delle bocce. Queste ultime furono ricavate nel piazzale dei binari.\nIl 28 ottobre 1921, durante un rito nella basilica di Aquileia, fu scelta la salma del Milite Ignoto e solennemente collocata su uno speciale convoglio in partenza dalla stazione di Aquileia per Roma."}
{"id": "5718974", "revid": "392652", "url": "https://it.wikipedia.org/wiki?curid=5718974", "title": "Interruttore di comando", "text": "L'interruttore di comando, chiamato anche pulsante di comando, interruttore a comando o comando a muro, \u00e8 una scatola elettrica in plastica fissabile a parete, oppure pu\u00f2 essere un comando compatibile per dimensioni all'alloggio per l'interruttore posto sul muro. \u00c8 composta da interruttori e/o altri componenti. Questo serve per il controllo dell'accensione/spegnimento, della temperatura e della velocit\u00e0 per dialogare ad esempio con un ventilatore a soffitto, un impianto di riscaldamento, un condizionatore d'aria, un aspiratore elettrico industriale o un aspiratore per camini, ecc...\nA seconda del modello dell'apparecchio e/o del comando a muro, pu\u00f2 essere previsto un timer. All'interno di questa scatola elettrica ci sono i collegamenti ai fili elettrici prestabiliti per il collegamento di un determinato apparecchio. Alcune versioni dell'interruttore a comando hanno anche il vano pile e per poter funzionare necessitano di queste, come nel caso di quelli dotati di timer elettromeccanico. Viene impiegato inoltre anche per la chiusura automatica di cancelli e barriere automatiche e/o ferroviarie e per il controllo dell'apertura e chiusura di porte automatiche funzionanti tramite un sensore di movimento.\nVersioni.\nCi sono due versioni dell'interruttore a comando:"}
{"id": "5718997", "revid": "38120", "url": "https://it.wikipedia.org/wiki?curid=5718997", "title": "Grande Mur", "text": ""}
{"id": "5719006", "revid": "12458", "url": "https://it.wikipedia.org/wiki?curid=5719006", "title": "FIBA Asia Championship for Women 2005", "text": ""}
{"id": "5719007", "revid": "12458", "url": "https://it.wikipedia.org/wiki?curid=5719007", "title": "FIBA Asia Championship for Women 2004", "text": ""}
