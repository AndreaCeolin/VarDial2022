{"id": "5783435", "revid": "1305772", "url": "https://it.wikipedia.org/wiki?curid=5783435", "title": "Discografia dei Def Leppard", "text": "La seguente \u00e8 la discografia dei Def Leppard, gruppo musicale britannico.\nIl gruppo si \u00e8 formato a Sheffield nel 1977 dall'incontro tra il cantante Joe Elliott, il bassista Rick Savage, il chitarrista Pete Willis e il batterista Tony Kenning. La band ha fatto ufficialmente il proprio esordio con il \"The Def Leppard E.P.\" nel 1979. Poco dopo ha firmato un contratto con la Mercury Records e ha pubblicato il primo album \"On Through the Night\". Il successivo lavoro \u00e8 stato \"High 'n' Dry\", il quale ha inaugurato una lunga collaborazione del gruppo con il produttore Robert John \"Mutt\" Lange. Il terzo album \"Pyromania\" \u00e8 stato quello della svolta e ha venduto pi\u00f9 di 10 milioni di copie nei soli Stati Uniti.\nDopo alcuni anni di silenzio in cui si verificarono vari incidenti, tra cui la perdita del braccio sinistro del batterista Rick Allen, la band ha fatto ritorno con \"Hysteria\" che ha raggiunto il primo posto in classifica sia negli Stati Uniti che nel Regno Unito ed \u00e8 diventato il loro album di maggior successo commerciale, con oltre 20 milioni di copie vendute nel mondo. Dopo un'ulteriore lunga pausa, dovuta alla morte prematura del chitarrista Steve Clark per alcolismo, la band ha pubblicato \"Adrenalize\" nel 1992, debuttando direttamente al primo posto nel Regno Unito e negli Stati Uniti, con oltre 7 milioni di copie vendute nel mondo.\nNel 1996 \u00e8 uscito il sesto album \"Slang\", il quale si distaccava notevolmente dal sound abituale dei Def Leppard, motivo per cui ha ottenuto meno successo rispetto ai lavori precedenti. La band \u00e8 ritornata alle proprie sonorit\u00e0 classiche con il successivo \"Euphoria\" nel 1999.\nAll'inizio del nuovo millennio, il gruppo ha pubblicato \"X\". Quattro anni dopo ha invece inciso un album di cover intitolato \"Yeah!\", che includeva rivisitazioni di band come Thin Lizzy e The Kinks. Nel 2008 \u00e8 uscito \"Songs from the Sparkle Lounge\", accompagnato dal singolo \"Nine Lives\" registrato in collaborazione con il cantante country statunitense Tim McGraw. La band ha pubblicato il suo primo album dal vivo \"\" nel 2011, seguito due anni dopo da \"Viva! Hysteria\" in cui viene eseguito nella sua interezza il celebre album \"Hysteria\". Il gruppo ha fatto ritorno nel 2015 con un album eponimo."}
{"id": "5783458", "revid": "287204", "url": "https://it.wikipedia.org/wiki?curid=5783458", "title": "Paul Calderon", "text": ""}
{"id": "5783469", "revid": "393899", "url": "https://it.wikipedia.org/wiki?curid=5783469", "title": "Diraspapigiatura", "text": "Diraspapigiatura \u00e8 un termine specifico dell'enologia. Esso \u00e8 composto da due parole: \"diraspatura\", ovvero la separazione degli acini d'uva dal raspo, e \"pigiatura\", e cio\u00e8 lo schiacciamento iniziale degli acini per ottenerne il succo (mosto), che esce dalle bucce che si lacerano. La \"diraspapigiatura\" \u00e8 quindi il processo durante il quale gli acini vengono pigiati per estrarne mosto ed anche separati dal raspo e dalle vinacce., costituite da bucce e vinaccioli. Le due operazioni possono essere anche essere effettuate in tempi diversi nel corso del processo di vinificazione, in genere prima diraspando gli acini e poi piginandoli.\nAttrezzature.\nLe attrezzature utilizzate prendono il nome di \"pigia-diraspatrici\" o di \"diraspa-pigiatrici\" a seconda di quale delle due operazioni effettuano per prima.\nUtilizzazione.\nIl procedimento di diraspapigiatura, se seguito da sgrondatura, si utilizza per la vinificazione in bianco poich\u00e9 impedisce al liquido di rimanere in un contatto prolungato con le vinacce, evitando cos\u00ec il passaggio nel mosto di sostanze coloranti e fermentazioni indesiderate. La vinificazione in rosso, a differenza del bianco, si ottiene pigiando le uve (diraspate totalmente o, in qualche caso, parzialmente) per poi inviare il mosto direttamente in vasca, lasciando semi e bucce a contatto con il succo e dando inizio al processo di macerazione."}
{"id": "5783484", "revid": "164392", "url": "https://it.wikipedia.org/wiki?curid=5783484", "title": "Makall\u00e9 (disambigua)", "text": ""}
{"id": "5783512", "revid": "599013", "url": "https://it.wikipedia.org/wiki?curid=5783512", "title": "Vincent Feigenbutz", "text": "Soprannominato \"The KO King\", \u00e8 stato campione WBA dei pesi supermedi dal 2015 al 2016.\nCarriera professionale.\nVincent Feigenbutz compie il suo debutto da professionista a soli 16 anni il 3 dicembre 2011, sconfiggendo il ceco Zdenek Siroky per KO alla prima ripresa."}
{"id": "5783518", "revid": "594414", "url": "https://it.wikipedia.org/wiki?curid=5783518", "title": "SFGate", "text": ""}
{"id": "5783531", "revid": "214753", "url": "https://it.wikipedia.org/wiki?curid=5783531", "title": "Axel Jungk", "text": "Biografia.\nEx saltatore con gli sci, pass\u00f2 allo skeleton nel 2008 e nel 2010 inizi\u00f2 a gareggiare per la squadra nazionale tedesca in Coppa Intercontinentale e in Coppa Europa, circuiti dove si piazz\u00f2 al secondo posto rispettivamente al termine delle stagioni 2012/13 e 2013/14. Si distinse nelle categorie giovanili vincendo la medaglia d'oro ai mondiali juniores nell'edizione di Igls 2012 e l'argento in quella di Igls 2013.\nDebutt\u00f2 in Coppa del Mondo nella stagione 2014/15, il 12 dicembre 2014 a Lake Placid, dove si piazz\u00f2 in quarta posizione nel singolo; ottenne il suo primo podio il 4 dicembre 2015 a Winterberg (secondo nel singolo) e la sua prima vittoria il 19 gennaio 2018 a Sch\u00f6nau am K\u00f6nigssee. In classifica generale detiene quale miglior piazzamento il secondo posto ottenuto nel 2017/18.\nHa partecipato ai giochi olimpici invernali di , giungendo quinto nel singolo.\nHa inoltre preso parte a sei edizioni dei campionati mondiali conquistando un totale di cinque medaglie, delle quali tre d'oro. Nel dettaglio i suoi risultati nelle prove iridate sono stati, nel singolo: ventiduesimo a Lake Placid 2012, sesto a Winterberg 2015, quarto a Igls 2016, medaglia d'argento a Sch\u00f6nau am K\u00f6nigssee 2017, decimo a Whistler 2019 e medaglia d'argento ad Altenberg 2020; nella gara a squadre: medaglia d'oro a Winterberg 2015, medaglia d'oro a Igls 2016, medaglia d'oro a Sch\u00f6nau am K\u00f6nigssee 2017 e non classificato a Whistler 2019. \u00c8 lo skeletonista che ha vinto pi\u00f9 medaglie d'oro mondiali nella competizione a squadre (tre).\nNelle rassegne europee ha vinto una medaglia d'argento individuale a Innsbruck 2019 e una di bronzo a Igls 2018. \nHa inoltre vinto tre titoli nazionali (2016, 2017 e 2019)."}
{"id": "5783536", "revid": "486946", "url": "https://it.wikipedia.org/wiki?curid=5783536", "title": "Stiracosauro", "text": ""}
{"id": "5783552", "revid": "214753", "url": "https://it.wikipedia.org/wiki?curid=5783552", "title": "Laura Deas", "text": "Biografia.\nPrima di dedicarsi allo skeleton la Deas ha praticato l'equitazione, la corsa campestre e il tetrathlon, nel quale ha capitanato la rappresentativa del Galles in diverse competizioni internazionali.\nInizi\u00f2 a competere sulle piste ghiacciate nel 2010 per la squadra nazionale britannica partecipando alle gare del circuito di Coppa Europa e di Coppa Intercontinentale e in quest'ultima competizione si piazz\u00f2 terza al termine della stagione 2013/14. Nelle categorie giovanili non and\u00f2 oltre un quarto posto ai mondiali juniores, ottenuto nell'edizione di Park City 2011.\nDebutt\u00f2 in Coppa del Mondo nella seconda met\u00e0 della stagione 2014/15 (12\u00aa a Lake Placid), ottenne il suo primo podio il 19 dicembre 2014 a Calgary (2\u00aa nel singolo) e la sua prima vittoria il 27 novembre 2015 ad Altenberg sempre nel singolo. In classifica generale detiene quale miglior piazzamento il quinto posto ottenuto nel 2014/15. \nAi Giochi olimpici invernali di PyeongChang 2018 ha conquistato la medaglia di bronzo nella gara del singolo.\nHa preso parte altres\u00ec a sei edizioni dei campionati mondiali. Nel dettaglio i suoi risultati nelle prove iridate sono stati, nel singolo: settima a Winterberg 2015, undicesima a Igls 2016, decima a Sch\u00f6nau am K\u00f6nigssee 2017, diciannovesima ad Altenberg 2020 e quindicesima ad Altenberg 2021; nella gara a squadre: ottava a Winterberg 2015, nona a Igls 2016, quinta a Whistler 2019, undicesima ad Altenberg 2020 e quarta ad Altenberg 2021.\nAgli europei ha colto invece la quarta piazza a Sankt Moritz 2016 e a Innsbruck 2018."}
{"id": "5783553", "revid": "46291", "url": "https://it.wikipedia.org/wiki?curid=5783553", "title": "Nepetinae", "text": "Nepetinae \u00e8 una sottotrib\u00f9 di piante spermatofite dicotiledoni appartenenti alla famiglia delle Lamiaceae (ordine delle Lamiales).\nEtimologia.\nIl nome della sottotrib\u00f9 deriva dal suo genere tipo \"Nepeta\" , nome dedicato a \"Nepet\" una citt\u00e0 dell'antica Etruria. L'etimologia di questo nome si fa risalire alla parola etrusca \"nepa\" ( = acqua). Il primo ad usare questo nome \u00e8 stato Gaio Plinio Secondo (Como, 23 \u2013 Stabiae, 25 agosto 79]), scrittore, ammiraglio e naturalista romano, per descrivere una pianta aromatica originaria dell'Etruria.\nIl nome scientifico della sottotrib\u00f9 \u00e8 stato definito per la prima volta dai botanici francesi Ernest Saint-Charles Cosson (1819-1889) e Jacques Nicolas Ernest Germain de Saint-Pierre (1815-1882) nella pubblicazione \"Fl. Desc. Anal. Paris: 311, 324. 22 Feb 1845\" del 1845.\nDistribuzione e habitat.\nLa distribuzione di questa sottotrib\u00f9 \u00e8 prevalentemente euroasiatica con circa 100 specie distribuite nell'areale del Mediterraneo. L'habitat in parte \u00e8 temperato con preferenza per le zone montuose e aride.\nTassonomia.\nLa famiglia di appartenenza della sottotrib\u00f9 (Lamiaceae), molto numerosa con circa 250 generi e quasi 7000 specie, ha il principale centro di differenziazione nel bacino del Mediterraneo e sono piante per lo pi\u00f9 xerofile (in Brasile sono presenti anche specie arboree). Per la presenza di sostanze aromatiche, molte specie di questa famiglia sono usate in cucina come condimento, in profumeria, liquoreria e farmacia. La famiglia \u00e8 suddivisa in 7 sottofamiglie; la sottotrib\u00f9 Nepetinae appartiene alla sottofamiglia Nepetoideae (trib\u00f9 Mentheae).\nFilogenesi.\nLa sottotrib\u00f9 \u00e8 monofiletica e nell'ambito della trib\u00f9 Mentheae ha una posizione interna ed \u00e8 \"gruppo fratello\" della sottotrib\u00f9 Menthinae. All'interno della sottotrib\u00f9 il genere \"Cedronella\" \u00e8 \"gruppo fratello\" del resto dei generi divisi in due cladi principali (A e B). Il cale A \u00e8 formato dai generi \"Agastache\", \"Dracocephalum\", \"Glechoma\", \"Hyssopus\", \"Lallemantia\", \"Meehania\" e \"Schizonepeta\" ed ha una ampia distribuzione con almeno tre linee distinte verso il Nord America. Il clade B formato dai generi \"Drepanocaryum\", \"Nepeta\", \"Hymenocrater\", \"Lophanthus\" e \"Marmoritis\" probabilmente ha avuto origine nel Mediterraneo/Asia centrale con diffusione nell'Asia orientale.\nIl cladogramma a lato, tratto dallo studio citato e semplificato, mostra la struttura interna attuale (2016) della sottotrib\u00f9.\nComposizione della sottotrib\u00f9.\nLa sottotrib\u00f9 attualmente \u00e8 formata da 16 generi e circa 370 specie:\nGeneri e specie della flora europea.\nIn Europa (in Italia e nell'areale del Mediterraneo) sono presenti i seguenti generi e specie:"}
{"id": "5783557", "revid": "1371684", "url": "https://it.wikipedia.org/wiki?curid=5783557", "title": "Brani musicali al numero uno in Finlandia (2016)", "text": "Questa \u00e8 la lista dei brani musicali al numero uno in Finlandia nel 2016 secondo la Suomen virallinen lista. L'elenco a sinistra (\"Suomen virallinen singlelista\", \"Classifica finlandese ufficiale dei singoli\") rappresenta l'elenco dei brani pi\u00f9 venduti sia fisicamente sia online, quella centrale (\"Suomen virallinen latauslista\", \"Classifica finlandese ufficiale del download\") rappresenta la classifica dei brani venduti solamente online mentre quella a destra (\"Suomen virallinen radiolista\", \"Classifica finlandese ufficiale della radio\") rappresenta la classifica dei brani pi\u00f9 trasmessi in radio."}
{"id": "5783558", "revid": "1442080", "url": "https://it.wikipedia.org/wiki?curid=5783558", "title": "Joystick (personaggio)", "text": "Joystick \u00e8 un personaggio dei fumetti pubblicati dalla Marvel Comics, creata da Tom DeFalco e Mark Bagley. Pu\u00f2 essere definita come un'avventuriera in bilico tra bene e male.\nBiografia.\nIl Grande Gioco.\nJoystick appare tra i partecipanti del cosiddetto \"Grande Gioco\", una sorta di competizione tra superumani; dopo aver sconfitto il perfido El Toro Negro, le \u00e8 assegnato un nuovo bersaglio, il Ragno Rosso. Nella sua identit\u00e0 civile, la ragazza raggiunge il Daily Bugle, in cerca del reporter Ken Ellis ma vi incontra il giovane praticante Phil Urich. In seguito, localizza il suo obiettivo ma \u00e8 costretta ad interrompere la lotta a causa dell'arrivo di Goblin, dietro la cui maschera si cela proprio il giovane appena incontrato. La notte dopo, Goblin raggiunge l'hotel di Janice e scampa per poco ad un attentato esplosivo, sul posto trova degli indizi tendenti ad attirare il Ragno Rosso presso una centrale elettrica. Mentre Phil avvisa il Ragno della trappola, Joystick apprende che El Toro Negro \u00e8 impazzito e senza controllo. Nonostante i consigli di Ben, Goblin raggiunge la centrale e inizia una sorta di corteggiamento/battaglia con Janice, complicata dall'intervento di El Toro Negro e del Ragno Rosso, al termine della lotta, Phil lascia fuggire Joystick che lo ricompensa con un bacio. Alcune settimane dopo, Joystick \u00e8 inviata, assieme ad altri partecipanti, a combattere Kaine, durante la lotta i suoi bracciali sono distrutti da Ben, ora nelle vesti dell'Uomo Ragno, ma la ragazza riesce ugualmente a fuggire. Quando El Toro Negro inizia ad uccidere chiunque sia legato al \"Grande Gioco\", le strade di Janice e del Ragno si incrociano di nuovo, i due sconfiggono il criminale e mettono alla luce una cospirazione che porta alla definitiva conclusione della competizione.\nAl fianco dei lupi travestiti da agnelli.\nSuccessivamente, Joystick entra tra le file dei Signori del Male, intenzionata a fare un po' di soldi, ma \u00e8 sconfitta dai Thunderbolts. Riammessa al \"Grande Gioco\", \u00e8 inviata, assieme ad alcuni compagni, a combattere Namor, Mister Fantastic e i Thunderbolts che si trovavano nel palazzo dell'O.N.U.. Il reale obiettivo dei suoi sponsor \u00e8 provocare una strage, attivando le cariche nascoste nei costumi dei giocatori, scoperto l'inganno, Joystick collabora con gli eroi per salvare la situazione e alla fine segue Songbird presso il quartier generale dei T-bolts. Alla base, Janice \u00e8 invitata da Speed Demon a bere qualcosa, inizialmente rifiuta ma alla fine segue lui e Blizzard in un bar, qui i tre assistono in TV alla lotta tra MACH-IV e dei terroristi atlantidei, prima di accorrere in aiuto del compagno Joystick afferma di voler essere brilla. In seguito affianca la squadra nella battaglia contro Hydra, partecipa al \"Today Show\" e lotta contro la Brigata di Bratoc. Successivamente, combatte l'Uomo Porpora che teneva sotto controllo le scorte idriche di Manhattan. Dopo questa lunga avventura, lotta contro la Donna Ragno e lo Squadrone Sinistro, tra le cui file \u00e8 invitata ad entrare. Infine affronta il proprio collega Photon, i cui poteri erano andati fuori controllo. Joystick inizia a lavorare per il Barone Zemo, per il quale partecipa alla caccia di Quicksand, degli U-Foes e di Iron Maiden, allo stesso tempo per\u00f2, collabora alle sue spalle con il Gran Maestro. Subito dopo, partecipa a Civil War, schierandosi contro Capitan America ed i suoi ribelli. Alla fine, tradisce apertamente Zemo ma il Barone sconfigge il Grande Maestro e cattura Janice che \u00e8 presa in custodia dai federali.\nPoteri e abilit\u00e0.\nJoystick possiede forza, velocit\u00e0 e agilit\u00e0 superumane di origine sconosciuta. \u00c8 dotata di due unit\u00e0 da polso che generano costrutti di energia solida in forma di bastoni, unendo i due bastoni questi emettono raffiche di energia devastanti."}
{"id": "5783559", "revid": "63553", "url": "https://it.wikipedia.org/wiki?curid=5783559", "title": "Matteo Stefanelli", "text": "Biografia.\nMatteo Stefanelli vive a Milano, dove \u00e8 nato. Il nonno materno, Pompeo Ranzini, fu gallerista e mecenate di artisti come Pietro Annigoni, Mario Donizetti e Carlo Bisi. Da piccolo si appassiona al fumetto leggendo \"Topolino\" e il \"Corriere dei Piccoli\", per poi abbandonarli. In adolescenza, grazie ai consigli di amici, riscopre i fumetti, attraverso le letture di \"Nuovi Mutanti\", \"Dylan Dog\" e \"Martin Myst\u00e8re\": \u00abErano tutte serie al massimo della forma e mi lasciarono molto sorpreso. Al punto da farmi ritornare sui miei passi [...] e da allora non li ho pi\u00f9 mollati\u00bb.\nProprio con una tesi sull'intertestualit\u00e0 di \"Martin Myst\u00e8re\" si laurea in scienze della comunicazione, per poi svolgere un dottorato di ricerca sul consumo e la ricezione del fumetto. Insegna Linguaggi audiovisivi presso la facolt\u00e0 di Scienze Politiche dell'Universit\u00e0 Cattolica del Sacro Cuore di Milano, Comunicazione degli eventi presso l'Universit\u00e0 degli Studi di Bergamo e Histoire de la bande dessin\u00e9e italienne e Th\u00e9ories de la bande dessin\u00e9e presso l'Ecole Europ\u00e9enne Sup\u00e9rieure de l'image di Angoul\u00eame.\nSpecializzato nello studio e nella divulgazione del fumetto, di cui \u00e8 considerato uno dei massimi esperti in Italia, ha collaborato come curatore con Triennale di Milano, Cit\u00e9 internationale de la bande dessin\u00e9e et de l'image di Angouleme, Museo nazionale della scienza e della tecnologia Leonardo da Vinci, Napoli Comicon, Bilbolbul Festival internazionale di fumetto e Lucca Comics &amp; Games, manifestazione per la quale ha ideato la Sezione di incontri \"Comics Talks\". Suoi interventi su fumetto e cultura pop sono stati pubblicati su \"Corriere della Sera\", \"la Repubblica\", \"Il Post\", \"Il Fatto Quotidiano\", \"Flash Art\", \"MicroMega\", \"Link. Idee per la televisione\", \"Rolling Stone\", \"Lo Straniero\" e \"Zero\"; ha scritto e tenuto rubriche sulla stampa specializzata in fumetto, tra cui \"Schizzo Idee\", \"Fumo di china\", \"Blue\", \"Lo spazio bianco\", \"Neuvi\u00e8me Art\"; nel 2004 ha curato il documentario \"Antistoria del fumetto italiano\", andato in onda sul canale Cult di Sky. \u00c8 stato vicepresidente del Comitato Nazionale istituito dal MIBAC \"Un secolo di fumetto italiano\". Dal 2007 \u00e8 Editor Associato della rivista \"SIGNs: Studies in Graphic Narratives\". Dal 2017 al 2019 \u00e8 stato direttore artistico del festival padovano BeComics.\nAutodefinito \u00abtardivo digitale\u00bb, Stefanelli ha aperto nel 2009 il blog \"Fumettologicamente\", ispirandosi alle esperienze di colleghi e amici tra i quali Fausto Colombo, Antonio Dini, Paolo Interdonato e Giovanni Boccia Artieri.\nNel 2012 esce \"Fumetto! 150 anni di storie italiane\", volume curato insieme a Gianni Bono che rappresenta il primo racconto della storia del fumetto italiano nel suo complesso.\nNell'autunno del 2013 fonda il sito \"Fumettologica\" di cui \u00e8 attualmente direttore, con la collaborazione di Lucio Staiano. \"Fumettologica\" nasce come proseguimento ed ampliamento del blog \"Fumettologicamente\", aggregando giornalisti, studiosi ed esperti di fumetto tra cui il blog \"Conversazioni sul fumetto\" di Andrea Queirolo (diventato caporedattore del sito), espandendo il campo d'azione alle diverse aree creative vicine al fumetto (cinema, animazione, videogiochi, editoria per ragazzi, design).\nNel 2018 viene nominato direttore artistico di Napoli Comicon, ruolo che lo vede impegnato nell'organizzazione del festival a partire dall'edizione 2019."}
{"id": "5783563", "revid": "4175", "url": "https://it.wikipedia.org/wiki?curid=5783563", "title": "Daniel Geale", "text": "Soprannominato \"Real Deal\", \u00e8 stato campione unificato WBA e IBF dei pesi medi dal 2012 al 2013.\nCome dilettante ha vinto la medaglia d'oro ai XVII Giochi del Commonwealth nella categoria dei pesi welter.\nBiografia.\nNativo di Launceston, in Tasmania, Geale \u00e8 di origini britanniche e aborigene.\nCarriera professionale.\nGeale compie il suo debutto da professionista il 1\u00ba ottobre 2004, sconfiggendo il connazionale Danny Bellert per KO alla terza ripresa."}
{"id": "5783565", "revid": "1305772", "url": "https://it.wikipedia.org/wiki?curid=5783565", "title": "John Thynne", "text": ""}
{"id": "5783567", "revid": "767487", "url": "https://it.wikipedia.org/wiki?curid=5783567", "title": "Concerto Live", "text": "Concerto Live \u00e8 un album dal vivo del cantautore Giorgio Conte, pubblicato nel 1995 dalla Myron in formato CD con numero di catalogo Myron Lam 1010."}
{"id": "5783569", "revid": "1226", "url": "https://it.wikipedia.org/wiki?curid=5783569", "title": "La revanche d'Emmanuelle", "text": ""}
{"id": "5783572", "revid": "2033069", "url": "https://it.wikipedia.org/wiki?curid=5783572", "title": "Un diavolo di angelo", "text": "Un diavolo di angelo (\"Angel from Hell\") \u00e8 una sitcom statunitense di genere fantasy creata da Tad Quill che, dopo essere stata ordinata l'8 maggio 2015 dalla CBS, ha debuttato il 7 gennaio 2016. Dopo soli 5 episodi trasmessi la serie \u00e8 stata cancellata e tolta dal palinsesto della CBS.\nDal 2 al 23 luglio 2016, vengono trasmessi i restanti 7 episodi della stagione.\nLa trama vede protagonista un angelo di nome Amy, che veglia come una guardiana su Allison, stringendo con la ragazza un'insolita amicizia.\nTrama.\nAllison \u00e8 una dermatologa di successo che, nonostante la recente morte della madre, si sta trasferendo in una casa insieme al suo fidanzato Evan, un creatore di app disoccupato. La sua vita viene stravolta con l'arrivo di Amy, una donna dall'aspetto trasandato e dall'atteggiamento eccentrico, che rivela di essere il suo angelo custode ma, soprattutto, che il suo ragazzo la tradisce con la sua migliore amica, Jill. Inizialmente Allison \u00e8 scettica, ma le insinuazioni si rivelano fondate e inoltre, dopo aver sperimentato che Amy conosce molte cose riservate su di lei e che compare nelle sue foto di infanzia senza avere un aspetto ringiovanito, comincia a credere alle parole dell'angelo."}
{"id": "5783575", "revid": "729019", "url": "https://it.wikipedia.org/wiki?curid=5783575", "title": "Diego de Le\u00f3n", "text": "Biografia.\nEra il figlio di Diego Antonio de Le\u00f3n, e di sua moglie, Mar\u00eda Teresa Navarrete.\nIl suo cognome, secondo Fernando Gonz\u00e1lez-Doria, si riferiva ai discendenti di Alfonso IX di Le\u00f3n.\nCarriera.\nNel 1822 grazie al padre, divenne capitano di cavalleria. Il 20 dicembre 1826 divenne l'aiutante di suo zio, il marchese de Zambra, comandante generale della guardia reale. Ha conseguito il grado di colonnello di cavalleria nel 1829. Il 7 ottobre 1834 \u00e8 stato promosso a comandante dello squadrone dei lancieri.\nChiese, e ottenne, il permesso di partecipare alle operazioni militari. Il 7 dicembre 1834, prese parte al primo conflitto carlista, dove venne subito notato per il suo coraggio e la determinazione.\nHa partecipato con successo nella battaglia di Mendigorr\u00eda, e ha preso Belasco\u00e1in nel 1838, il cui merito gli valse il titolo di Conte di Belasco\u00e1in.\nVicer\u00e9 di Navarra e capitano generale della Nuova Castiglia (1838-1840).\nNel mese di ottobre 1838 fu nominato vicer\u00e9 di Navarra.\nNel 1840 \u00e8 stato nominato capitano generale della Nuova Castiglia. \u00c8 stato un membro del partito moderato, alla caduta del reggente Maria Cristina di Borbone durante il regno di Isabella II, si rec\u00f2 in esilio in Francia.\nMatrimonio.\nNel 1826 spos\u00f2 Mar\u00eda del Pilar Juez Sarmiento (5 gennaio 1808-7 novembre 1847), figlia di Antonio Juez Sarmiento. Ebbero due figli:\nMorte.\nNel 1841, si \u00e8 unito al ribellione di O'Donnell contro Baldomero Espartero. Tent\u00f2 di assaltare il Palazzo Reale, ma non ci riusc\u00ec.\nFu arrestato dal comandante Lavina, ex assistente di Le\u00f3n, portato a Santo Tomas davanti alla corte marziale e condannato a morte.\nIl 15 ottobre 1841 dal carcere \u00e8 stato portato al luogo dell'esecuzione, alla periferia della citt\u00e0. Con indosso la sua uniforme, chiese il permesso al comandante del plotone di esecuzione di dargli ordini normativi. E una volta letto, alla presenza del condannato il capo di imputazione, che lo condann\u00f2 a morte, e diede l'ordine di aprire il fuoco."}
{"id": "5783576", "revid": "214753", "url": "https://it.wikipedia.org/wiki?curid=5783576", "title": "Yun Sung-bin", "text": "Biografia.\nInizi\u00f2 a gareggiare nel 2012 per la squadra nazionale sudcoreana partecipando per le prime due stagioni alla Coppa Intercontinentale e alla Coppa Nordamericana, due circuiti minori organizzati dalla IBSF.\nDebutt\u00f2 in Coppa del Mondo nel 2014-15, il 12 dicembre 2014 a Lake Placid dove fu squalificato al termine della gara, ottenne il suo primo podio nel week-end successivo, il 19 dicembre 2014 a Calgary (3\u00ba) e la sua prima vittoria il 5 febbraio 2016 a Sankt Moritz diventando cos\u00ec il primo atleta del suo paese a trionfare in una gara di Coppa. Ha trionfato in classifica generale nel 2017-18 con una gara di anticipo, vincendo cinque corse e giungendo per due volte secondo e soprattutto spodestando il lettone Martins Dukurs, vincitore delle precedenti otto edizioni della Coppa.\nPrese parte, ancor prima di debuttare in Coppa del Mondo, ai Giochi olimpici invernali di dove si piazz\u00f2 sedicesimo. Quattro anni dopo, alle Olimpiadi casalinghe di , vinse la medaglia d'oro stabilendo il miglior tempo in tutte e quattro le discese.\nHa partecipato altres\u00ec a due edizioni dei campionati mondiali. Nel dettaglio i suoi risultati nelle prove iridate sono stati, nel singolo: ottavo a Winterberg 2015, medaglia d'argento a Igls 2016, medaglia di bronzo a Whistler 2019, sesto ad Altenberg 2020 e diciassettesimo ad Altenberg 2021. Con l'argento vinto a Sankt Moritz 2016, Yun Sung-bin divenne il primo atleta sudcoreano a vincere una medaglia mondiale nello skeleton."}
{"id": "5783577", "revid": "339392", "url": "https://it.wikipedia.org/wiki?curid=5783577", "title": "Yun Seong-Bin", "text": ""}
{"id": "5783578", "revid": "73843", "url": "https://it.wikipedia.org/wiki?curid=5783578", "title": "Neon Lights", "text": ""}
{"id": "5783604", "revid": "1123217", "url": "https://it.wikipedia.org/wiki?curid=5783604", "title": "Balcash", "text": ""}
{"id": "5783607", "revid": "1123217", "url": "https://it.wikipedia.org/wiki?curid=5783607", "title": "Lago Balcash", "text": ""}
{"id": "5783608", "revid": "1573940", "url": "https://it.wikipedia.org/wiki?curid=5783608", "title": "Ambystoma maculatum", "text": "La salamandra maculata (Ambystoma maculatum ()) \u00e8 un anfibio della famiglia Ambystomatidae, endemico del Nord America.\nDescrizione.\nLa loro lunghezza media \u00e8 di 18 cm, ma alcuni esemplari arrivano fino ai 23\u00a0cm; solitamente la loro pelle \u00e8 di colore nero a macchie gialle o arancioni, perch\u00e9, come altre specie di salamandre, rilascia una sostanza velenosa dalla sua pelle.\nBiologia.\nSono animali notturni.\nRiproduzione.\nGli esemplari che hanno raggiunto la maturit\u00e0 sessuale (2 o 3 anni nel caso vivano in zone calde, 5 o 6 anni se si trovano in ambienti freddi) migrano verso un acquitrino; i maschi devono arrivare prima delle femmine, cos\u00ec da avere pi\u00f9 probabilit\u00e0 di fertilizzare le loro uova, i maschi rilasciano spermatofore (di solito 80 per salamandra) nell'acqua, le femmine le raccolgono dentro il loro corpo, successivamente nascono le uova, che contengono al loro interno l'alga monocellulare \"Oophila amblystomatis\"; dopo 4-7 mesi nascono i girini, lunghi circa 12 mm, che dopo soli 2-4 mesi compiono la metamorfosi; i giovani sono lunghi dai 27 ai 60\u00a0mm; la loro vita media si aggira tra i 20 e i 30 anni.\nDistribuzione e habitat.\nLa specie \u00e8 diffusa nel versante orientale del Canada (Nuovo Brunswick, Nuova Scozia, Ontario, Qu\u00e9bec) e degli Stati Uniti (Alabama, Arkansas, Connecticut, Georgia, Illinois, Indiana, Kentucky, Louisiana, Maine, Maryland, Massachusetts, Michigan, Mississippi, Missouri, New Hampshire, New York, Carolina del Nord, Ohio, Oklahoma, Pennsylvania, Rhode Island, Carolina del Sud, Tennessee, Texas, Vermont, Virginia, Virginia Occidentale, Wisconsin).\nIl suo habitat naturale sono le foreste di conifere di montagna, le foreste decidue e le golene."}
{"id": "5783609", "revid": "6923", "url": "https://it.wikipedia.org/wiki?curid=5783609", "title": "Manjaro Linux", "text": "Manjaro Linux , noto anche come Manjaro, \u00e8 una distribuzione basata su Arch Linux, che supporta ufficialmente gli ambienti desktop Xfce, KDE Plasma o GNOME.\nCaratteristiche.\nManjaro Linux \u00e8 basata su Arch Linux, ma utilizza dei repository propri. La distribuzione si propone di essere facile da usare, pur mantenendo la base di Arch, in particolare il gestore dei pacchetti Pacman e la compatibilit\u00e0 con gli Arch User Repository (AUR). Le principali differenze tra Manjaro e Arch sono le seguenti:\nVersioni.\nLa versione attuale di Manjaro \u00e8 la 21.0, rilasciata il 23 marzo 2021. Essendo una distribuzione rolling release, gli aggiornamenti avvengono con continuit\u00e0, mediamente ogni una o due settimane; pertanto, una volta compiuta la prima installazione, non \u00e8 necessario passare a nuove versioni della distribuzione.\nXfce, KDE Plasma e GNOME sono gli ambienti desktop ufficiali. Le versioni create e supportate dalla comunit\u00e0 includono: E17, MATE, LXDE/LXQt, Cinnamon/GNOME-Shell, Plasma/Razor-qt (sviluppato da Manjaro Turchia), JWM, Openbox e Fluxbox, Deepin, Sway e Budgie."}
{"id": "5783614", "revid": "2166030", "url": "https://it.wikipedia.org/wiki?curid=5783614", "title": "Pietro I di Courtenay", "text": "Suo padre gli confer\u00ec la dignit\u00e0 di abate laico della collegiale di Mantes.\nAccompagn\u00f2 nel 1147 i fratelli, re Luigi VII e Roberto I di Dreux, alla seconda crociata, prendendo parte a tutti i combattimenti tra cui quello di Laodicea al Lico e all'assedio di Damasco. Tra i crociati era pure Renaud di Courtenay, padre della sua futura moglie.\nQuando i suoi fratelli Enrico e Roberto si ribellarono contro l'autorit\u00e0 di Luigi, fu l'unico a rimanergli fedele, nel 1149-50.\nDi nuovo part\u00ec per la Terra santa nel 1179, col conte Enrico I di Champagne e Philippe de Dreux, vescovo di Beauvais, suo nipote.\nMor\u00ec tra il 10 marzo 1180 e il 10 aprile 1183.\nMatrimoni e discendenza.\nPrima del 1150 spos\u00f2 Elisabetta di Courtenay (\u2020 1205), figlia di Renaud di Courtenay, futura signora di Courtenay, da cui ebbe:"}
{"id": "5783615", "revid": "599013", "url": "https://it.wikipedia.org/wiki?curid=5783615", "title": "Renato Zecchi", "text": "Carriera.\nNel primo dopoguerra ha disputato quattro stagioni con la maglia del Bologna, totalizzando 49 presenze"}
{"id": "5783617", "revid": "767487", "url": "https://it.wikipedia.org/wiki?curid=5783617", "title": "Levon Shant", "text": "Biografia.\nNacque come \"Levon Nahashbedian\", in seguito cambi\u00f2 il nome in \"Levon Seghposian\" e infine in \"Levon Shant\". La sua opera intellettuale legata alla diaspora armena in Libano, lo port\u00f2 a fondare la Hamazkayin National Cultural Foundation. \u00c8 stato un membro permanente della Federazione Rivoluzionaria Armena e dell'omonimo comitato Shant Student Association legato allo stesso partito politico. \nLa formazione.\nHa frequentato la scuola armena a (Uskudar) fino al 1884 e poi si \u00e8 trasferito nel seminario Gevorgian a Echmiadzin dove rimase fino al 1891. \nTorn\u00f2 a Costantinopoli per insegnare e condurre la propria attivit\u00e0 di scrittore. Con la sua prima opera letteraria fu accettato nella redazione del \"Daily Hairenik\" nel 1891.\nPart\u00ec per la Germania nel 1893 per sei anni dove studi\u00f2 scienza, psicologia infantile, e pedagogia, letteratura e storia nelle Universit\u00e0 di Lipsia, Jena e Monaco di Baviera. \nIn seguito torn\u00f2 a Costantinopoli, dove continu\u00f2 a lavorare come insegnante qui ebbe contatti e familiarit\u00e0 con molti intellettuali armeni della sua epoca come Padre Komitas, Daniel Varujan, Hrand Nazariantz, Ruben Sevak e tanti altri. \nCome autore, divent\u00f2 famoso per i suoi drammi. \u00c8 stato uno dei vicepresidenti del Parlamento Armeno durante la Prima Repubblica e ha guidato una delegazione a Mosca nell'aprile del 1920 per negoziare con il regime comunista.\nMaturit\u00e0 ed esilio.\nLasci\u00f2 l'Armenia dopo l'inizio del regime sovietico nel 1921 e si stabil\u00ec a Parigi, in seguito al Cairo, e, infine, a Beirut. \n\u00c8 stato uno dei fondatori dell\u2019\"Associazione Culturale Hamazka\" al Cairo nel 1928. L'anno successivo, egli fu il principale fondatore del Collegio Nshan Palandji Djemar di Beirut che diresse dal 1929 fino alla morte. \nFu uno dei molti autori vietati durante il regime comunista in Armenia per le sue opinioni politiche, ma un suo volume di scritti teatrali fu eccezionalmente pubblicato in Unione Sovietica nel 1968, \u00e8 considerato da molti come il pi\u00f9 grande drammaturgo armeno. Levon Shant fu Tradotto in Italiano, tedesco, italiano, francese e russo."}
{"id": "5783620", "revid": "287204", "url": "https://it.wikipedia.org/wiki?curid=5783620", "title": "Pietro di Courtenay", "text": ""}
{"id": "5783634", "revid": "125788401", "url": "https://it.wikipedia.org/wiki?curid=5783634", "title": "Donne in filosofia", "text": "Le donne in filosofia sono sempre state presenti nel corso della storia ma poche sono state riconosciute come filosofe e pochissime sono menzionate come autrici di opere filosofiche nel canone Occidentale.\nNella filosofia antica in Occidente, mentre la filosofia accademica era un dominio tipicamente maschile (su tutti Platone e Aristotele), sono state attive durante questo periodo pensatrici donne quali Ipparchia (attiva circa nel 325 a.C.), Arete di Cirene (V-IV secolo a.C.) e Aspasia di Mileto (470-400 a.C.). Una donna notevole della filosofia tardo-antica \u00e8 stata Ipazia, vissuta nel V secolo.\nTra gli altri esponenti notevoli della filosofia moderna vi sono Mary Wollstonecraft (1759-97) e Margaret Fuller (1810-50). Donne influenti della filosofia contemporanea comprendono Susanne Langer (1895-1985), Hannah Arendt (1906-75), Simone de Beauvoir (1908-86), Simone Weil (1909-1943), Mary Midgley (nata nel 1919), Mary Warnock (nata nel 1924), Julia Kristeva (nata nel 1941), Patricia Churchland (nata nel 1943) e Susan Haack (nata nel 1945).\nNei primi anni del XIX secolo alcuni college ed universit\u00e0 del Regno Unito e degli Stati Uniti d'America hanno incominciato ad ammettere anche le donne, dando cos\u00ec vita a nuove generazioni di studiosi di sesso femminile. Tuttavia il rapporto del Dipartimento dell'Istruzione degli Stati Uniti d'America indica che a partire dal 1990 in poi proprio la filosofia \u00e8 uno dei campi delle scienze umane meno proporzionato in relazione al genere. Le donne vengono a costituire meno del 17% degli iscritti alle facolt\u00e0 di filosofia secondo alcuni studi.\nNel 2014 \"Inside Higher Ed\" ha descritto la filosofia come \"la lunga storia della misoginia e della molestia sessuale di studentesse e professoresse\". Jennifer Saul, insegnante di filosofia del linguaggio all'Universit\u00e0 di Sheffield, ha affermato nel 2015 che le donne vengono \"costrette a lasciare lo studio della filosofia dopo essere state ripetutamente molestate, assalite o sottoposte a ritorsioni\". Gi\u00e0 nei primi anni novanta l'associazione canadese di filosofia (ACPA) ha avvertito che effettivamente esiste uno squilibrio di genere e una polarizzazione di genere nel campo accademico filosofico.\nNel giugno 2013 un professore statunitense di sociologia ha dichiarato che su tutti i contributi e citazioni presenti nelle quattro pi\u00f9 prestigiose riviste del paese, solo il 3,6% del totale era di mano femminile, mentre i redattori della Stanford Encyclopedia of Philosophy hanno sollevato preoccupazioni circa la sotto-rappresentazione delle filosofe e hanno sostenuto di avere bisogno di redattrici e scrittrici per garantire la rappresentazione dei contributi femminili.\nSecondo Eugene Sun Park i filosofi sono prevalentemente di razza bianca e di sesso maschile, questa omogeneit\u00e0 esiste in quasi tutti gli aspetti e a tutti i livelli della disciplina. Susan Price sostiene che la filosofia accademica rimane una disciplina dominata dai maschi bianchi, il che si uniforma ancora al mito che il \"genio\" \u00e8 correlato al genere. Secondo Jennifer Saul la filosofia, in quanto la pi\u00f9 antica tra le scienze umane, \u00e8 anche la pi\u00f9 bianca e rimane in realt\u00e0 appannaggio prevalente del sesso maschile (cos\u00ec come anche la matematica, seppur in misura minore), laddove invece altre aree sono pi\u00f9 a zona di parit\u00e0 di genere.\nSottorappresentazione e clima di lavoro.\nNei primi anni novanta la \"Canadian Philosophical Association\" ha sostenuto che vi sono prove convincenti di squilibrio di genere in campo filosofico oltre a pregiudizi e parzialit\u00e0 in molti dei suoi prodotti teorici; nel 1992 l'Associazione ha raccomandato che almeno la met\u00e0 delle posizioni filosofiche di rilievo dovrebbero essere occupate da donne.\nIn un articolo del 2008 intitolato \"Changing the Ideology and Culture of Philosophy: Not by Reason (Alone)\" Sally Haslanger, del dipartimento di linguistica e filosofia del Massachusetts Institute of Technology, ha affermato che i primi venti programmi di laurea in filosofia negli Stati Uniti d'America hanno dal 4 al 36% di donne frequentatrici di facolt\u00e0.\nNel 2013 il professore di sociologia all'Universit\u00e0 Duke Kieran Healy ha dichiarato che di tutte le citazioni presenti nelle quattro riviste filosofiche di maggior prestigio gli autoti femminili rappresentano solo il 3,65 del totale. I redattori della Stanford Encyclopedia of Philosophy (SEP) hanno espresso le loro preoccupazioni sulla sotto-iscrizione di filosofi donne, in quanto tale enciclopedia incoraggia gli autori e i suoi editori a contribuire a garantire che le voci non trascurino il lavoro delle donne o dei membri di gruppi sottorappresentati in generale.\nNel 2014 i professori Neven Sesardi\u0107 e Rafael De Clercq hanno fatto pubblicare un articolo intitolato \"Women in Philosophy: Problems with the Discrimination Hypothesis\"; esso afferma che un numero nutrito di filosofi attribuisce la sottorappresentazione delle donne in filosofia in larga misura ai pregiudizi e alle parzialit\u00e0 (vedi sessismo) contro le donne, una vera e propria discriminazione.\nLe prove citate comprendono le disparit\u00e0 di genere che aumentano lungo il percorso degli studi universitari fino a dopo che la cattedra \u00e8 stata assegnata; la consacrazione di aneddoti discriminatori presenti nella storia filosofica; una ricerca verso la polarizzazione di genere nella valutazione di manoscritti, sovvenzioni e curricula vitae; la ricerca psicologica sulle preferenze implicite, sulla minaccia stereotipica ed infine il relativamente piccolo numero di articoli scritti da una prospettiva femminista nelle principali riviste.\nSesardic e De Clercq sostengono che i proponenti dell'ipotesi della discriminazione, tra cui vi sono anche molti filosofi di rilievo, hanno la tendenza a dimostrare i propri argomenti in una maniera del tutto selettiva e arbitraria.\nLa filosofa Sally Haslanger ha dichiarato nel 2008 che \"risulta essere molto difficoltoso trovare un posto in filosofia che non sia attivamente ostile verso le donne e le minoranze, o almeno viene supposto che un filosofo di successo dovrebbe guardare e agire come un tradizionalista bianco\". Haslanger afferma inoltre di aver sperimentato \"occasioni in cui lo status di una donna in una scuola di laurea \u00e8 stato messo in dubbio o perch\u00e9 era sposata o perch\u00e9 aveva avuto il tempo di avere un figlio, o infine perch\u00e9 aveva instaurato una relazione a distanza\".\nLa filosofa Martha Nussbaum, che ha conseguito un dottorato di ricerca in filosofia all'Universit\u00e0 di Harvard nel 1975, afferma di aver incontrato una grande discriminazione durante i suoi studi a Harvard, compresa la molestia sessuale e problemi di assistenza per la figlia.\nNel 2015 la britannica Mary Warnock ha affrontato la questione della rappresentazione delle donne nei dipartimenti di filosofia universitaria, dove il 25% degli iscritti alla facolt\u00e0 sono donne. Warnock ha comunque affermato di essere \"contraria ad una qualche forma d'intervento, come le \"quote\" (azione positiva) chiuse o altro per far aumentare le possibilit\u00e0 di rapporto di lavoro delle donne nella filosofia. Ha anche sostenuto che \"non esiste nulla di intrinsecamente dannoso in questo squilibrio\" affermando che non \"credo che ci\u00f2 dimostri una preoccupazione consapevole contro le donne\".\nIl filosofo Julian Baggini afferma di credere che ci sia \"una piccola o nessuna discriminazione cosciente contro le donne nella filosofia\". Allo stesso tempo per\u00f2 Baggini afferma anche che vi pu\u00f2 essere una \"grande quantit\u00e0 di inclinazione inconscia\" contro le donne nella filosofia, perch\u00e9 la filosofia generalmente non affronta questioni di genere o di etnia.\nStoria.\nFilosofia antica.\nTra le donne-filosofo dell'antichit\u00e0 la celebre Aspasia di Mileto (470-400 circa) appare in alcuni degli scritti filosofici di Platone, Senofonte, Eschine Socratico e Antistene. Alcuni studiosi sostengono che lo stesso Platone fosse rimasto assai colpito dalla sua vivace intelligenza ed arguzia; il personaggio di Diotima di Mantinea presente nel dialogo \"Simposio\" \u00e8 basato su di lei. Socrate attribuisce alla forse fittizia Diotima il suo sapere nell'arte di Eros e che lei stessa gli ha dato lezioni in tal senso contribuendo alla sua ricerca filosofica.\nLe tarde opinioni platoniche nei confronti delle donne rimangono invece assai contestate, ma \"La Repubblica\" suggerisce che le donne sono ugualmente in grado di raggiungere istruzione, visione intellettuale e capacit\u00e0 organizzativa all'interno dello stato.\nTra le altre figure notevoli di filosofe del tempo vi sono:\nFilosofia medievale.\nLa filosofia medievale si fa generalmente cominciare dalla caduta dell'impero romano d'Occidente nel V secolo e perdurare fino al Rinascimento nel XVI secolo. Ipazia (350/370-415) fu una studiosa di matematica, astronomia e filosofia operante ad Alessandria d'Egitto, facente parte dell'impero romano d'Oriente. Si trov\u00f2 a capo del neoplatonismo ed insegn\u00f2 presso la grande biblioteca di Alessandria.\nAltre filosofe di fama comprendono:\nFilosofia moderna.\nIl XVII secolo segna l'inizio dell'epoca della filosofia moderna, che si concluse all'inizio del XX secolo. Nel corso del '600 varie filosofe hanno sostenuto l'importanza dell'istruzione femminile ed Elisabetta di Boemia ebbe un'importante corrispondenza con Ren\u00e9 Descartes, mentre durante la prima parte del XVIII secolo altre due donne hanno commentato la filosofia di John Locke. Laura Bassi (1711-1778) \u00e8 stata la prima donna a guadagnarsi una cattedra universitaria in un campo scientifico.\nOlympe de Gouges (1748-1793) chiese espressamente che alle donne francesi dovessero essere dati gli stessi diritti degli uomini, una posizione questa presa anche da Judith Sargent Murray (1751-1820) nel suo saggio del 1790 intitolato \"Sulla parit\u00e0 dei sessi\" e da Mary Wollstonecraft nella sua opera \"Rivendicazione dei diritti della donna\" del 1792.\nNel corso del XIX secolo Harriet Martineau (1802-76) critic\u00f2 assai aspramente la carenza di formazione educativa tra le donne ed Harriet Taylor Mill (1807-58), Margaret Fuller (1810-50) e Antoinette Brown Blackwell (1825-1921) chiesero con insistenza un'evoluzione in senso positivo dei diritti delle donne. Charlotte Perkins Gilman (1860-1935) sostenne che le donne rimanevano oppresse da una cultura intrisa di androcentrismo.\nVerso l'inizio del XX secolo Mary Whiton Calkins (1863-1930) fu la prima figura femminile a diventare presidente della American Philosophical Association. Pensatrici come Emma Goldman (1869-1940), esponente dell'anarchismo e Rosa Luxemburg (1871-1919), teorica della filosofia marxista, sono note per le loro idee politiche.\nFilosofia contemporanea.\nLa filosofia contemporanea costituisce il periodo attuale della storia della filosofia occidentale a partire dalla fine del XIX secolo con la professionalizzazione della disciplina e l'accrescimento della filosofia analitica e della filosofia continentale. Alcune delle filosofe pi\u00f9 influenti di questo periodo sono:\nAltre importanti figure femminili della filosofia contemporanea sono:"}
{"id": "5783635", "revid": "1371684", "url": "https://it.wikipedia.org/wiki?curid=5783635", "title": "Album al numero uno in Finlandia (2016)", "text": "Questa \u00e8 la lista degli album al numero uno in Finlandia nel 2016 secondo la Suomen virallinen lista."}
{"id": "5783639", "revid": "125739188", "url": "https://it.wikipedia.org/wiki?curid=5783639", "title": "Carl Froch", "text": "Soprannominato \"The Cobra\", \u00e8 stato quattro volte campione del mondo dei pesi supermedi, avendo conquistato due volte il titolo WBC ed una volta i titoli IBF e WBA. Come dilettante ha vinto la medaglia di bronzo ai campionati dilettanti 2001 nella categoria dei pesi medi.\nAnnoverato tra i migliori pugili inglesi di sempre, la sua carriera professionale \u00e8 durata 14 anni, dal 2001 sino al suo ritiro avvenuto nel 2015. Noto per il suo stile di combattimento aggressivo e spettacolare, cos\u00ec come per la sua resistenza, \u00e8 inoltre considerato tra i pugili con la \"mascella pi\u00f9 resistente\" della sua epoca. \u00c8 stato nominato \"pugile dell'anno\" nel 2012 dalla World Boxing News e da BoxRec. Nel 2013, l'edizione inglese della rivista \"GQ\" lo ha nominato \"sportivo dell'anno\". Ha raggiunto la sesta posizione della classifica pound for pound di BoxRec e \"Ring Magazine\", mentre \u00e8 stato nominato dalla BBC come il miglior pugile inglese \"pound for pound\" di sempre.\nBiografia.\nCarl Martin Froch nasce a Colwick, Nottingham, il 2 luglio 1977, figlio di Frank Froch e Carol Douglas. I suoi nonni paterni erano di origine polacca e tedesca, mentre la famiglia materna \u00e8 inglese. Da giovane, Froch sognava di diventare un calciatore per poter giocare col Nottingham Forest, la squadra locale. Durante la sua carriera da pugile esprime inoltre il desiderio di poter combattere al City Ground. Egli \u00e8 inoltre un fan di Johnny Cash.\nFroch \u00e8 un sostenitore del Nottingham Forest e si \u00e8 occasionalmente allenato nel centro sportivo della squadra in vista di alcuni suoi incontri. Una settimana prima del suo secondo incontro con Mikkel Kessler, \u00e8 apparso nella trasmissione calcistica \"Soccer AM\", in onda su Sky Sport.\nVita privata.\n\u00c8 legato sentimentalmente alla modella inglese Rachael Cordingley, con la quale ha tre figli: Rocco (n. 2010), Natalia (n. 2013) e Penelope (11 settembre 2015).\nCarriera.\nDilettantismo.\nCarl Froch inizia i suoi primi passi nel mondo del pugilato nel villaggio di Gedling, Nottinghamshire. Come dilettante, conquista due titoli amatoriali inglesi nella categoria dei pesi medi, rispettivamente nel 1999 e nel 2001. Nello stesso anno prende parte ai mondiali di Belfast, dove vince una medaglia di bronzo prima di passare al professionismo. Nel corso della sua carriera amatoriale ha anche l'occasione di affrontare Peter Manfredo Jr., dal quale viene per\u00f2 sconfitto.\nProfessionismo.\nFroch compie il suo debutto da professionista il 16 marzo 2002, sconfiggendo il connazionale Michael Pinnock per KO tecnico alla quarta ripresa.\nConquista del titolo WBC e le difese.\nI precedenti successi dell'inglese gli valgono la possibilit\u00e0 di lottare per la prima volta per un titolo mondiale. Viene cos\u00ec fissato un incontro con il canadese Jean Pascal per la cintura vacante WBC dei supermedi. Nel corso della settimana precedente al combattimento, Froch subisce il perforamento di un timpano e la frattura di una costa che mettono a serio repentaglio lo svolgimento del match. Il promoter Mick Hennessy offre al suo assistito la possibilit\u00e0 di ritirarsi dall'incontro, ma quest'ultimo rifiuta.\nFroch affronta Pascal il 6 dicembre 2008 presso il Trent Arena, lo stadio di casa. Entrambi i contendenti dimostrano enorme grinta e determinazione, mettendo a segno ed allo stesso tempo ricevendo una grande quantit\u00e0 di colpi potenti. A seguito del duro match, che ha messo in evidenza le doti caratteriali e tecniche di entrambi i pugili, \u00e8 Froch a prevalere, con una larga vittoria ai punti: 116\u2013112, 117\u2013111 e 118\u2013110. Il confronto con il canadese segna l'inizio di una grande amicizia tra i due pugili, che si ritroveranno pi\u00f9 tardi anche colleghi di \"sparring\".\nFroch VS Taylor: l'affermazione.\nDopo il successo su Pascal, il 25 aprile 2009 Froch affronta lo statunitense ed ex campione indiscusso dei medi Jermain Taylor (28\u20132\u20131; 17 KO) al Foxwoods Resort, nel Connecticut. Nella sua prima difesa del titolo, l'inglese subisce un atterramento al 3\u00ba round, il primo della sua intera carriera pugilistica. All'inizio della dodicesima ed ultima ripresa Froch si ritrova indietro su due dei tre cartellini dei giudici di gara e nella parte conclusiva del round attacca con foga un Taylor visibilmente affaticato, riuscendo ad atterrarlo. Il match riprende ma Froch incalza nuovamente uno sfinito Taylor e l'arbitro decreta la fine dell'incontro per KO tecnico a 14 secondi dalla fine. L'inglese difende cos\u00ec la sua corona, malgrado in pochi lo ritenessero in grado di riuscire nell'impresa.\nImmediatamente dopo la vittoria, il nativo di Nottingham lancia una sfida all'imbattuto italo-gallese Joe Calzaghe, cos\u00ec come ad altre stelle della divisione, affermando: \"\u00abKessler, Pavlik, Hopkins, voglio che assaporino tutti la mia forza\u00bb\".\nPi\u00f9 tardi si prospetta una sfida contro il danese Mikkel Kessler (42\u20131; 31 KO), detentore del mondiale WBA della divisione. Malgrado la sfida non si concretizzi, essa viene rinviata solamente di qualche mese, poich\u00e9 nella met\u00e0 dell'anno si sviluppa l'idea di fissare un torneo comprendente tutte le migliori stelle della divisione.\nLa partecipazione al \"Super Six World Boxing Classic\".\nIl 13 luglio 2009 l'inglese accetta l'invito di prendere parte al Super Six World Boxing Classic, un prestigioso torneo organizzato dalla rete statunitense \"Showtime\" per decretare il vero re dei supermedi. Al vincitore del torneo verranno inoltre assegnate le cinture WBC e WBA della divisione. Il \"Super Six\" prevede la partecipazione, oltre a Froch, di cinque altri pugili dalla caratura internazionale: gli statunitensi Andre Dirrell, Andre Ward e Jermain Taylor, Mikkel Kessler ed il tedesco Arthur Abraham.\nCome primo sfidante del torneo, Froch si ritrova opposto ad Andre Dirrell (18\u20130; 13 KO).\nDopo il \"Super Six\": assalto al mondiale IBF.\nFroch VS Bute.\nAgli inizi del 2012 l'IBF nomina ufficialmente l'inglese come sfidante numero uno alla corona della federazione, detenuta dall'imbattuto romeno Lucian Bute (30\u20130; 24 KO). La battaglia, denominata \"No Easy Way Out\", si svolge il 26 maggio 2012 nella citt\u00e0 natale di Froch, Nottingham. Bench\u00e9 dato sfavorito dai bookmaker, critici e fan da tutto il mondo, Froch porta a termine uno dei successi pi\u00f9 grandi della sua carriera dominando l'avversario con la sua iniziativa e vincendo la sfida per KO tecnico alla quinta ripresa. Ci\u00f2 lo rende il nuovo detentore del titolo IBF dei supermedi, nonch\u00e9 un tre volte campione del mondo.\nIl titolo WBA.\nIl 26 maggio 2013 Froch affronta per la seconda volta il danese Mikkel Kessler, in un'attesa rivincita presso l'O2 Arena di Londra valevole per il mondiale WBA dei supermedi. L'inglese riesce a prevalere via decisione unanime dopo 12 round combattuti: 118-110, 116-112 e 115-113. Con la vittoria, il \"Cobra\" aggiunge il titolo WBA all'IBF gi\u00e0 in suo possesso.\nDopo la battaglia, Froch menziona tra le sue possibilit\u00e0 un rematch con Andre Ward nel Regno Unito, o un possibile terzo incontro con Kessler.\nGli ultimi due incontri ed il ritiro.\nDopo la vittoria di Carl sul danese Mikkel Kessler, la IBF nomina l'imbattuto inglese George Groves (19\u20130; 15 KO) come sfidante numero uno dei supermedi. Viene cos\u00ec organizzata una sfida tra i due, per il 23 novembre, presso il Phones 4 U Arena di Manchester, con in palio le corone IBF e WBA in possesso di Froch. Al termine della prima ripresa il campione in carica subisce a sorpresa un \"knockdown\", il secondo della sua intera carriera, dopo essere stato colpito con un rapido destro al mento. Sebbene stordito, riesce a proseguire l'incontro. Il ventiseienne Groves si rivela un avversario determinato e le accese e spettacolari riprese centrali vedono entrambi i contendenti scambiarsi potenti combinazioni al volto. Nel corso dell'incontro Froch viene pi\u00f9 volte scosso dai pugni sfoderati da Groves, ma dopo una dura e serrata battaglia riesce a trionfare per KO tecnico al nono round. Tuttavia l'esito del match causa diverse polemiche, poich\u00e9 molti analisti consideravano l'interruzione da parte dell'arbitro Howard John Foster come troppo affrettata. Al momento dello stop, Froch era in svantaggio sui cartellini dei giudici: 73-78, 75-76 e 75-76. Il risultato del match porta ben presto il pubblico inglese a chiedere a gran voce una rivincita.\nIl 24 gennaio 2014 la IBF ordina una rivincita obbligatoria contro George Groves nel giro di 90 giorni, invitando Froch a rendere vacante il titolo in caso di rifiuto.\nLa rivincita non tarda ad arrivare: il campione in carica accetta la proposta, ed il 13 febbraio Eddie Hearn e la Matchroom Boxing annunciano che il secondo match con Groves si sarebbe svolto il 31 maggio al Wembley Stadium di Londra. Froch motiva la sua scelta dichiarando che l'incontro era \"ci\u00f2 che il pubblico inglese desiderava vedere\" e che avrebbe difeso i suoi titoli IBA e WBA dei supermedi. I biglietti per l'atteso match si esauriscono in poco tempo: dopo che 60 000 di essi erano stati venduti nel giro di solo un'ora, altri 20 000 vengono messi a disposizione, rendendo Froch-Groves II l'incontro di boxe tenutosi in Inghilterra con il pubblico pi\u00f9 numeroso sin dai tempi della seconda guerra mondiale.\nCos\u00ec come per il primo match, anche la rivincita si rivela essere spettacolare, sebbene in questo secondo caso entrambi siano inizialmente pi\u00f9 focalizzati sull'aspetto difensivo. Carl si guadagna le riprese iniziali pur prendendosi qualche poderoso colpo, badando a prendere le misure dell'avversario, che lo colpisce duro nei primi round anche con diverse azioni disordinate. Groves parte aggressivamente all'attacco nell'ottavo round, sino a quando Froch estrae un durissimo gancio destro al volto dello sfidante, mandandolo pesantemente al tappeto e decretando la fine del match per KO. Inizialmente Groves pareva aver perso conoscenza, ma si rivela inutile il tentativo di rialzarsi, poich\u00e9 l'arbitro Charlie Fitch lo aveva gi\u00e0 considerato non in grado di poter proseguire il match. Fu celebre il commento del KO da parte di Mike Costello della rete BBC, che defin\u00ec il colpo finale come \"il miglior pugno che si possa mai vedere dentro un ring di pugilato inglese\". L'esito plateale del match fu nominato KO dell'anno (\"Knockout of the Year\") dalla rivista pugilistica \"The Ring\".\nMalgrado la prospettiva di appetibili match con nomi come Bernard Hopkins, Julio C\u00e9sar Ch\u00e1vez Jr. e Gennadij Golovkin, il 14 luglio 2015, dopo una carriera professionale durata 14 anni, Froch annuncia ufficialmente il proprio ritiro a 38 anni. L'inglese non saliva sul ring da oltre 14 mesi, sin dalla sua rivincita con George Groves.\nNel novembre 2015, Carl dichiara di voler tornare nel ring solamente per affrontare il campione IBF James DeGale, il quale pi\u00f9 tardi gli consiglia di \"godersi il ritiro e non tornare pi\u00f9 sul ring\".\nDopo il ritiro.\nSubito dopo aver annunciato il suo ritiro da pugile professionista, Froch diventa commentatore tecnico per Sky Sport, con cui sigla un accordo nell'estate 2015 che prevede la telecronaca di oltre 200 incontri di boxe."}
{"id": "5783641", "revid": "124541087", "url": "https://it.wikipedia.org/wiki?curid=5783641", "title": "Castello di Momeliano", "text": "Il castello di Momeliano \u00e8 una fortificazione situato nell'omonimo borgo, frazione di Gazzola in provincia di Piacenza. L'edificio \u00e8 situato sui primi rilievi collinari della val Luretta a 238 \nStoria.\nL'esistenza della localit\u00e0 di Momeliano e documentata sin dall'antichit\u00e0: viene citata nella Tabula alimentaria traianea come \"fundus Mamuleianus\" nel 325 e, poi, in un documento dell'869 che riporta che il conte Tado ne invest\u00ec il nipote Manfredo Negrobono. L'esistenza del castello \u00e8 documentata a partire dal 1368 quando Castellino Dolzani lo vendette a Ruffino Borri; negli anni successivi i passaggi di propriet\u00e0 si succedettero in maniera incalzante: Giovanni Albesi, Antonio Ceresa, la famiglia Bottigella, i Radini Tedeschi, i Ferrari, Luigi Lampugnani, Gherardo Portapuglia, i fratelli Jacchini, Gaetano Basini, le famiglie Stevani e, infine, Negri.\nDi propriet\u00e0 privata, il castello ospita le cantine di un'azienda vitivinicola.\nStruttura.\nCostruito in laterizio e pietra ha forma ad U con quattro torri negli spigoli, tre a base rotonda e una a base quadrangolare. La merlatura chiusa ad arco \u00e8 praticabile con uno stretto cammino di ronda."}
{"id": "5783642", "revid": "287204", "url": "https://it.wikipedia.org/wiki?curid=5783642", "title": "1. L\u012bga 1997", "text": "La 1. L\u012bga 1997 \u00e8 stata la 6\u00aa edizione della seconda divisione del calcio lettone dalla ritrovata indipendenza. Il Ranto/AVV ha vinto il campionato ottenendo la promozione in massima serie.\nStagione.\nFormula.\nLe 14 squadre partecipanti si affrontavano in gironi di andata e ritorno per un totale di 26 incontri per squadra. La vincitrice veniva promossa in Virsl\u012bga 1998, mentre le squadre classificate agli ultimi due posti erano retrocesse in 2. L\u012bga.\nErano assegnati tre punti per la vittoria, uno per il pareggio e zero per la sconfitta."}
{"id": "5783644", "revid": "287204", "url": "https://it.wikipedia.org/wiki?curid=5783644", "title": "Ilukste", "text": ""}
{"id": "5783656", "revid": "188402", "url": "https://it.wikipedia.org/wiki?curid=5783656", "title": "Paluu tulevaisuuteen", "text": "Paluu tulevaisuuteen (in finlandese \"Ritorno al futuro\") \u00e8 un singolo di JVG pubblicato il 31 dicembre 2015 dalla PME Records.\nIl singolo ha raggiunto la prima posizione in Finlandia nella classifica dei brani pi\u00f9 venduti e scaricati."}
{"id": "5783676", "revid": "842111", "url": "https://it.wikipedia.org/wiki?curid=5783676", "title": "Domenica rewind", "text": ""}
{"id": "5783678", "revid": "767487", "url": "https://it.wikipedia.org/wiki?curid=5783678", "title": "Djujmovo\u010dka", "text": "Djujmovo\u010dka () \u00e8 un film d'animazione sovietico del 1964, basato sulla fiaba di Hans Christian Andersen \"Mignolina\"."}
{"id": "5783686", "revid": "287204", "url": "https://it.wikipedia.org/wiki?curid=5783686", "title": "Ruben Sevak", "text": "Biografia.\nNato come Ruben Chilingirian, frequent\u00f2 le scuole elementari presso la scuola \"Asqanazian\", a Silivri, suo paese di nascita. Tale istituto fungeva da scuola preparatoria per le classi successive degli istituti di Istanbul. Infatti, a Costantinopoli studi\u00f2 presso il prestigioso \"Collegio Berberian\". Terminati gli studi secondari si trasfer\u00ec a Losanna, Svizzera per laurearsi in medicina.\nDopo aver completato gli studi in Europa, affrontati anche grazie al contributo di \"Diran Nariantz\", padre del celebre scrittore Hrand Nazariantz, decise nel 1914 di tornare a Costantinopoli. Tale decisione gli cost\u00f2 la vita. L'anno dopo il suo arrivo fu arrestato e vittima del Genocidio Armeno. Arrestato il 24 aprile 1915 fu ucciso nel mese di agosto dello stesso anno.\nAttivit\u00e0 letteraria.\nLa sua prima opera poetica venne pubblicata nel 1905. Per lo pi\u00f9 conosciuto come poeta lirico, compose nello stile tradizionale della poesia d'amore armena. I versi da lui composti emersero in particolare per la loro sensibilit\u00e0 e profondit\u00e0 spirituale. La freschezza e la precisione del linguaggio costituiscono le principali caratteristiche del suo stile. Inoltre, la sua poesia \u00e8 nota per il metro variabile e la sua ritmica. \u00c8 inoltre annoverato tra i poeti patriottici, e onorato come eroe armeno. La sua \u00e8 una poesia che ripropone stilisticamente la storia e l'essenza della letteratura armena occidentale, ma i notevoli tratti di sperimentazione introducono interessanti elementi innovativi."}
{"id": "5783689", "revid": "484362", "url": "https://it.wikipedia.org/wiki?curid=5783689", "title": "Hans Albin Freiherr von Reitzenstein", "text": "Biografia.\nHa aderito alle Allgemeine-SS nel 1931 ed \u00e8 stato trasferito alla divisione Leibstandarte nel 1933. \u00c8 stato trasferito poi alle SS-Verf\u00fcgungstruppe in previsione dell'Invasione della Polonia al comando della Divisione Das Reich; in Polonia \u00e8 stato ferito ed \u00e8 stato trasferito alla SS-Junkerschule di Bad T\u00f6lz per curarsi.\nNel dicembre 1940 von Reitzenstein \u00e8 stato inviato alla Divisione Wiking che \u00e8 stata formata con volontari stranieri, principalmente provenienti dalla Danimarca, dal Belgio, dai Paesi Bassi e dalla Norvegia.\nNel 1942 \u00e8 stato trasferito alla Divisione Das Reich e ha assunto il commando del 2\u00ba Battaglione di ricognizione delle SS, che era stazionato in Unione Sovietica del quale \u00e8 rimasto al comando fino al 1943, quando ha sostituito il generale Herbert-Ernst Vahl al comando del 2\u00ba Reggimento Panzer delle SS.\nHans von Reitzenstein, \u00e8 stato promosso al grado di Obersturmbannf\u00fchrer e ha tenuto il comando del 2\u00ba Reggimento Panzer durante la Battaglia di Kursk, dove ha ricevuto la Croce di Cavaliere.\nSi \u00e8 suicidato il 30 novembre 1943, in seguito agli eventi che circondavano la morte di una volontaria di origine russe. In seguito al suo suicidio ha ricevuto postuma la Croce Tedesca in oro."}
{"id": "5783690", "revid": "773636", "url": "https://it.wikipedia.org/wiki?curid=5783690", "title": "SuperDraco", "text": "Il SuperDraco \u00e8 un motore a razzo ipergolico progettato e assemblato da SpaceX. Fa parte della famiglia di razzi Draco. Ogni capsula Dragon V2 sar\u00e0 dotata di otto propulsori, fornendo un sistema tollerante ai guasti per essere usato come \"launch escape system\" e per l'atterraggio.\nIl SuperDraco utilizza propellente ipergolico in modo da poter essere acceso anche mesi dopo il lancio.\nIl motore sar\u00e0 usato per il trasporto di equipaggi verso l'orbita bassa, ed \u00e8 anche programmato di utilizzarlo per il controllo del rientro e atterraggio del Red Dragon robotic probe su Marte.\nIl SuperDraco \u00e8 stato utilizzato anche sul \"DragonFly\", un prototipo riutilizzabile per i test a bassa quota di abbandono del lancio e di atterraggio. Nonostante il motore sia in grado di produrre fino a 73 kN, durante i test del \"DragonFly\" la spinta viene limitata a 68,170 kN per garantire la stabilit\u00e0 del veicolo.\nStoria.\nIl 1\u00ba febbraio 2012 la SpaceX annuncia la conclusione della progettazione di un nuovo e pi\u00f9 potente motore a reazione ipergolico, chiamato SuperDraco. Questo potente motore ipergolico \u00e8 200 volte pi\u00f9 potente del Draco, nonostante ci\u00f2 la spinta pu\u00f2 comunque essere variata con precisione e come il Draco originale \u00e8 progettato per essere riacceso pi\u00f9 volte. Gli otto motori di una capsula hanno i serbatoi in comune, come dei normali motori RCS. Il suo scopo principale sar\u00e0 quello di LES della capsula Dragon. Secondo un comunicato della NASA, il motore riesce a raggiungere la spinta massima in 100 ms. Durante un abbandono del lancio gli otto motori si accendono per 5 secondi alla massima potenza. Lo sviluppo del motore \u00e8 stato parzialmente finanziato dalla NASA nell'ambito del programma CCDev 2Draco viene dal greco e significa \"drago\". La costellazione del Drago si trova nell'emisfero Boreale vicino al Cefeo e all'Orsa Maggiore.\nDescrizione tecnica.\nIl motore SuperDraco utilizza propellente ipergolico costituito da monometilidrazina come propellente e tetraossido di diazoto come ossidante. Hanno la capacit\u00e0 di essere accesi pi\u00f9 volte e possono controllare con precisione la spinta durante l'atterraggio della capsula Dragon.\nIl SuperDraco \u00e8 il terzo motore pi\u00f9 potente prodotto da SpaceX, \u00e8 approssimativamente 200 volte pi\u00f9 potente del Draco e due volte il Kestrel, motore del secondo stadio del Falcon 1; ma sviluppa un nono della potenza di un Merlin 1D.\nOltre all'uso per gli atterraggi, l\"Ames Research Center\" sta studiando la possibilit\u00e0 di impiegare il SuperDraco per una sonda derivata dal Dragon che sar\u00e0 spedita su Marte. Analisi preliminari nel 2011 hanno indicato che il motore possa fornire il delta-V necessario.\nIl motore \u00e8 progettato per variare la spinta dal 20 al 100%, questa capacit\u00e0 sar\u00e0 sfruttata durante gli atterraggi di precisione della capsula Dragon 2.\nTest del motore.\nIl programma di sviluppo del SuperDraco \u00e8 costituito da un set completo di test spalmati in vari anni. Prima dell'inizio dei test in volo i prototipi sono stati accessi a terra 58 volte, per 117 secondi l'uno. SpaceX si \u00e8 mostrata speranzosa sul fatto che i motori abbiano performance superiori a quanto previsto.\nUna seconda versione del motore \u00e8 stata prodotta nel 2013, questa volta usando la stampa 3D invece della classica colata. I test per questo modello si conclusero a luglio 2014, i prototipi erano rimasti accesi 300 s l'uno, completando con successo il test di qualificazione nel maggio 2014, insieme ad una serie di test \"che includevano una grande variet\u00e0 di condizioni come brevi accensioni multiple e altre prolungate, flussi di carburante e temperature anormali\".\nNel gennaio 2015, la SpaceX ha dimostrato che l'alloggiamento dei motori funziona correttamente alla base McGregor, Texas. Quattro di questi alloggiamenti saranno utilizzati sulla capsula Dragon 2, ognuno contenente due motori.\nNell'aprile 2015, la SpaceX e la NASA decisero di compiere un test di abbandono del lancio sulla rampa per testare il motore. Il test \u00e8 avvenuto il 6 maggio 2015, con un prototipo (il DragonFly), dal complesso di lancio 40 della Cape Canaveral Air Force Station e fu un successo.\nProduzione.\nIl 5 settembre 2013 Elon Musk condivise su Twitter un'immagine della camera di combustione a raffreddamento rigenerativo del SuperDraco appena stampata da una stampante 3D EOS, indicando che il pezzo \u00e8 formato dalla superlega Inconel. In seguito fu anche annunciato che questa sarebbe stata la tecnica standard per la produzione del SuperDraco.\nNel maggio 2014 fu annunciato che la versione operativa del motore era stata completamente stampata, rendendo il SuperDraco il primo motore a razzo interamente realizzato con la tecnica della stampa 3D. In particolare la camera di combustione \u00e8 stampata usando Inconel, una lega di nichel e ferro, usando un metodo chiamato \"direct metal laser sintering\". Il motore \u00e8 protetto da una carlinga, anche essa stampata, per prevenire la propagazione dei danni in caso di un guasto ad un motore. Il motore complet\u00f2 i test di qualificazione nel maggio 2014 ed programmato che svolga la prima missione orbitale nel 2015 o 2016.\nLa capacit\u00e0 di stampare in 3D parti complesse \u00e8 la chiave per raggiungere gli obbiettivi di leggerezza del motore. Secondo Elon Musk: \"\u00e8 un motore molto complesso, ed \u00e8 difficile forgiare tutti i canali di raffreddamento, la testa dell'iniettore e il meccanismo di controllo della spinta. Riuscire a stampare leghe avanzate ad alta resistenza... \u00e8 stato cruciale per creare il motore SuperDraco cos\u00ec com'\u00e8.\"\nIl processo di stampa 3D del motore riduce drasticamente i tempi rispetto alle parti prodotte in maniera tradizionale, inoltre \"possiede una maggiore resistenza, duttilit\u00e0 e resistenza alle fratture, con una variabilit\u00e0 minore nelle caratteristiche dei materiali\".\nSempre secondo Musk, il risparmio dovuto alla stampa 3D \u00e8 significativo, in particolare perch\u00e9 SpaceX pu\u00f2 stampare un pezzo a forma di clessidra la cui parete \u00e8 interamente costituita da canali di raffreddamento, cosa impossibile senza la lavorazione additiva."}
{"id": "5783697", "revid": "1543377", "url": "https://it.wikipedia.org/wiki?curid=5783697", "title": "Il pianeta rosso", "text": "Il pianeta rosso (\"Red Planet\") \u00e8 un romanzo per ragazzi di fantascienza del 1949 dello scrittore statunitense Robert A. Heinlein.\nNel 1996 gli \u00e8 stato assegnato il Premio Prometheus Hall of Fame.\nStoria editoriale.\nScritto nel febbraio 1949 fu sottoposto ad una serie di modifiche imposte dall'editore Scribner's che lo pubblic\u00f2 quello stesso anno nella serie di romanzi per ragazzi.\nLa versione originale fu pubblicata solo dopo la morte dell'autore, nel 1990 dalla Del Rey Books.\nLa prima traduzione italiana di Hilia Brinis \u00e8 stata pubblicata dalla Casa Editrice La Sorgente nel 1958 e poi di nuovo nel 1978; la traduzione di Claudia Scipioni, intitolata Pianeta rosso \u00e8 stata pubblicata nel 1994 dalla Fanucci Editore.\nAmbientazione.\nUn elemento fondamentale di \"Red Planet\" \u00e8 il dettagliato scenario che Heinlein ha creato per ambientare la sua storia:\nha cominciato inserendo i \"canali\" di Percival Lowell, poi ha immaginato che i coloni umani, per evitare il gelo estremo dell'inverno marziano, migrassero ogni anno da un polo all'altro e viceversa usando \"scooter\" da ghiaccio e barche lungo i canali.\nHa posto Marte sotto il controllo di una societ\u00e0 che ha sede sulla Terra e alla quale i coloni sono legati da contratti.\nVari progetti sono in corso per rendere vivibile Marte, il maggiore ha lo scopo di liberare l'ossigeno dalle sabbie marziane, nel frattempo i terrestri dispongono di maschere respiratorie e tute con cui sfidare il clima.\nSoprattutto, Heinlein delinea la natura dei marziani che consentono ai coloni di vivere su Marte.\nTrama.\nSu Marte, Jim Marlowe e Frank Sutton sono in viaggio verso l'Accademia Lowell, il collegio scolastico dove inizieranno l'anno accademico.\nJim porta con s\u00e9 il suo animale domestico marziano, simile ad un pallone da pallavolo, Willis il \"bouncer\", che \u00e8 intelligente come un bambino umano e ha una memoria eidetica per i suoni che pu\u00f2 anche riprodurre perfettamente.\nDurante una sosta, Willis si allontana e incontra uno dei senzienti marziani adulti, l'alieno a tre gambe fa partecipare i due ragazzi ad un rituale chiamato \"crescere insieme\" con un gruppo di suoi simili, essi condividono anche l'acqua, cos\u00ec Jim e Frank diventano \"amici d'acqua\" del marziano, che si chiama Gekko.\nA scuola, Jim si mette nei guai con l'autoritario preside, il signor Howe, che confisca Willis sostenendo che \u00e8 contro le nuove regole avere animali domestici.\nAllora Jim e Frank si intrufolano nell'ufficio di Howe e recuperano Willis, il \"bouncer\" ripete due conversazioni che ha udito mentre era imprigionato, fra il preside Howe e Beecher, l'amministratore coloniale senza scrupoli di Marte.\nVengono cos\u00ec a conoscenza dei piani di Beecher per Willis e la colonia:\nquando Beecher ha appreso che Howe ha un \"bouncer\", \u00e8 rimasto estasiato, dal momento che lo Zoo di Londra \u00e8 disposto a pagare una forte somma per un esemplare;\npeggio ancora, Beecher, al fine di ridurre i costi, sta segretamente progettando di impedire la migrazione annuale dei coloni, necessaria per evitare i dodici mesi di clima invernale pericoloso per la vita.\nI ragazzi scappano dalla scuola per avvertire i genitori e la colonia, prendono uno \"scooter\" di linea per tornare a casa ma l'autista, quando viene a sapere di un mandato di cattura spiccato contro i due, li abbandona in una stazione a centinaia di miglia dalla loro meta, allora i ragazzi decidono di proseguire pattinando sui canali ghiacciati di Marte.\nDurante il viaggio Frank si ammala; la terza notte, non trovando altro rifugio, sono costretti a rifugiarsi all'interno di una gigantesca pianta di cavolo marziano rischiando di soffocare quando questa si chiude.\nIl giorno dopo incontrano alcuni indigeni marziani che li aiutano anche per via del legame tra Jim e Willis e perch\u00e9 sono \"amici d'acqua\" di Gekko, i marziani curano la malattia di Frank e portano i due ragazzi fino a casa per mezzo di una veloce metropolitana.\nUna volta messo in guardia, il padre di Jim organizza rapidamente la migrazione, sperando di cogliere Beecher di sorpresa, ma i coloni non riescono a completare il tragitto, arrivano fino al collegio e lo occupano trasformandolo in un rifugio temporaneo.\nHowe si chiude nel suo ufficio, mentre Beecher installa all'esterno armi automatiche controllate da sensori per impedire agli occupanti di uscire, due coloni che tentano andarsene restano uccisi.\nPoco dopo l'energia elettrica che alimento l'edificio viene tagliata ed un altro colono viene ucciso mentre cerca di arrendersi, a questo punto i coloni decidono di non avere altra scelta che combattere, organizzano delle squadre d'assalto e con la partecipazione dei ragazzi, conquistano l'ufficio di Beecher e lo catturano.\nIn seguito proclamano l'indipendenza delle colonie dalla Terra.\nNell'area scolastica arriva un gruppo di marziani, uno di loro irrompe nell'ufficio di Howe scardinando la porta e quando si allontana, Howe \u00e8 introvabile.\nI marziani vanno poi a cercare Beecher che tenta di fuggire, ma gli alieni lo circondano e quando se ne vanno, anche lui \u00e8 scomparso.\nI marziani avevano permesso agli uomini di condividere il loro pianeta, ma la minaccia di Beecher a Willis ha fatto loro riconsiderare la questione, quindi essi intimano ai coloni di lasciare subito il pianeta.\nIl Dr. MacRae negozia con i marziani e riesce a convincerli a lasciare che i coloni rimangano, soprattutto grazie alla forte amicizia di Jim con Willis.\nMacRae ipotizza che i marziani inizino la vita come \"bouncer\" per poi trasformarsi in adulti e che continuino a esistere dopo la morte come \"vecchi\".\nAlla fine, Jim si rassegna a lasciar andare Willis in modo che possa iniziare la metamorfosi e diventare adulto.\nCome per \"Podkayne ragazza di Marte\" esistono due versioni del finale: in quella originale, pubblicata molto pi\u00f9 tardi, si precisa che la trasformazione in adulto di Willis richieder\u00e0 quaranta anni; questo \u00e8 stato modificato dagli editori di Heinlein,\ncome pure una discussione all'inizio del romanzo nella quale MacRae esprime forte sostegno alla libert\u00e0 di portare armi da fuoco sia per gli adulti che per i bambini pi\u00f9 grandi e opposizione a qualsiasi governo che limiti tale libert\u00e0.\nQuesti elementi sono presenti nella traduzione italiana di Claudia Scipioni.\nCollegamenti con altre opere dell'autore.\nIl ciclo di vita di marziani, come descritto da MacRae, \u00e8 lo stesso nel successivo romanzo \"Straniero in terra straniera\"; in \"Red Planet\" si pone la questione se i \"vecchi\" marziani siano fantasmi o meno, un'idea che Heinlein amplia considerevolmente in \"Straniero\".\nAnche il tema degli \"amici d'acqua\" \u00e8 ripreso in \"Straniero in terra straniera\" come \"fratelli d'acqua\" e la capacit\u00e0 dei marziani di far scomparire un oggetto o una persona, che \u00e8 un elemento importante della trama di \"Straniero\", \u00e8 mostrata anche qui.\nJack Williamson scrive che \"I marziani in questa storia sono particolarmente interessanti, perch\u00e9 sono gli insegnanti di Valentine Michael Smith [e] mostrano gli stessi terribili poteri che Smith porta indietro sulla Terra\".\nIl marziano Gekko \"irradia collera\" quando comprende che cos'\u00e8 lo \"Zoo di Londra\" e in seguito quando scopre che Howe intendeva vendere Willis a uno zoo, una reazione non dissimile da quella di Mike che spesso sente un \"erroneit\u00e0\" nelle gabbie e il cui primo impulso quando incontra degli animali in gabbia in uno zoo \u00e8 quello di tentare di liberarli.\nCritica.\nPassando in rassegna i romanzi per ragazzi di Heinlein, Jack Williamson ha definito \"Red Planet\" come primo vero successo della serie, affermando che \"Heinlein [ha] trovato la sua vera direzione ...L'impostazione di Marte \u00e8 logicamente costruita e ricca di dettagli convincenti [mentre] i personaggi sono coinvolgenti e l'azione si sviluppa con naturalezza\".\nP. Schuyler Miller, recensendo l'edizione originale del romanzo, ha lodato la \"verosimiglianza, l'attenzione al dettaglio che i lettori adulti di Heinlein conoscono bene...le spiegazioni non sono mai fini a se stesse e la trama si sviluppa naturalmente dalle premesse\".\nSecondo Alexei Panshin il terzo romanzo per ragazzi di Henlein \u00e8 superlativamente buono:\nla trama \u00e8 pi\u00f9 salda dei due precedenti e di gran lunga pi\u00f9 originale,\n\"Il pianeta rosso\" non \u00e8 n\u00e9 datato come \"Razzo G.2\" n\u00e9 ovvio come \"Cadetti dello spazio\".\nInfluenze.\nMarte \u00e8 descritto nel romanzo come un pianeta deserto attraversato da giganteschi canali costruiti da un'antica civilt\u00e0 per portare l'acqua dalle calotte polari, si tratta di uno scenario comune nei romanzi di fantascienza dell'inizio del XX secolo ed era in realt\u00e0 proposto come una teoria plausibile da alcuni astronomi intorno al volgere del secolo, in particolare Percival Lowell, menzionato nel romanzo.\nNasce dalla prime osservazioni telescopiche di Marte da parte di astronomi del XIX secolo che credevano di aver visto linee rette sul pianeta, a cominciare dall'italiano Giovanni Schiaparelli nel 1877, che le chiam\u00f2 canali.\nAdattamenti.\nNel 1994 il romanzo \u00e8 stato adattato, con molti cambiamenti, per una miniserie animata dallo stesso titolo, prodotta dalla Gunther-Wahl Productions per la Fox Kids."}
{"id": "5783705", "revid": "1776051", "url": "https://it.wikipedia.org/wiki?curid=5783705", "title": "Leone Fontana", "text": "Biografia.\nDopo gli studi in Legge, si dedica alla ricerca storica dimostrando un vivo interesse per la storia giuridica dei comuni italiani. \u00c8 consigliere, assessore e prosindaco di Torino, regio commissario per la provincia e membro di molti comitati di beneficenza. Nominato senatore a vita nel 1900, Fontana \u00e8 anche appassionato collezionista di manoscritti antichi, libri rari e, soprattutto, dipinti di pittori piemontesi del Quattro e del Cinquecento, che nel 1909 i figli Vincenzo e Maria donano al Museo Civico di Torino. "}
{"id": "5783730", "revid": "594414", "url": "https://it.wikipedia.org/wiki?curid=5783730", "title": "Eugene Gladstone O'Neill", "text": ""}
{"id": "5783732", "revid": "181541", "url": "https://it.wikipedia.org/wiki?curid=5783732", "title": "Reattore nucleare HPR1000", "text": ""}
{"id": "5783737", "revid": "1718925", "url": "https://it.wikipedia.org/wiki?curid=5783737", "title": "Pharmacode", "text": "Pharmacode, noto anche come Pharmaceutical Binary Code (Codice Binario Farmaceutico), \u00e8 un codice a barre utilizzato in alcuni paesi nel settore farmaceutico come sistema di controllo dell'imballaggio. Da non confondere con il codice a barre farmacode o \"code 32\" che \u00e8 lo standard italiano per il settore farmaceutico. \u00c8 progettato per essere leggibile nonostante gli errori di stampa. Pu\u00f2 essere stampato in diversi colori come un controllo per assicurare che il resto della confezione (che la societ\u00e0 farmaceutica deve stampare per proteggersi dalla responsabilit\u00e0 legale) venga stampato correttamente.\nCodifica.\nPharmacode pu\u00f2 rappresentare un solo numero intero compreso tra 3 a 131070. A differenza di altri codici a barre monodimensionali, Pharmacode non memorizza i dati in base decimale e quindi direttamente interpretabili, ma \u00e8 codificato in binario. Pharmacode viene letto da destra a sinistra (anche viceversa con scanner omnidirezionali). \nSe definiamo formula_1 la posizione della barra da destra a sinistra a partire da zero, ciascuna barra sottile aggiunge formula_2 al valore e ciascuna barra larga formula_3. Il codice a barre ha un numero variabile di barre tra 2 e 16, in modo che il numero pi\u00f9 piccolo che pu\u00f2 essere rappresentato \u00e8 di 3 (2 barre strette) e il pi\u00f9 grande \u00e8 131.070 (16 barre di larghezza). Vengono utilizzati tutti i colori presenti sull'etichetta."}
{"id": "5783742", "revid": "78001737", "url": "https://it.wikipedia.org/wiki?curid=5783742", "title": "Giovambattista Raimondi", "text": ""}
{"id": "5783751", "revid": "585241", "url": "https://it.wikipedia.org/wiki?curid=5783751", "title": "Sparkling", "text": ""}
{"id": "5783759", "revid": "123110634", "url": "https://it.wikipedia.org/wiki?curid=5783759", "title": "Diccionari Etimol\u00f2gic i Complementari de la Llengua Catalana", "text": "Diccionari Etimol\u00f2gic i Complementari de la Llengua Catalana (in italiano: Dizionario etimologico e complementare della lingua catalana) o DECat \u00e8 un dizionario etimologico della lingua catalana scritto da Joan Corominas con la collaborazione di Joseph Gulsoy e Max Cahner.\nFu edito da Curial Edicions Catalanes ed \u00e8 composto da nove volumi pubblicati tra il 1980 e il 1991; il decimo volume invece nel 2001 e contiene un supplemento e gli indici. Fu progettato con gli stessi criteri e metodologia dei pi\u00f9 grandi dizionari di lingua castigliana dell'autore: Diccionario cr\u00edtico etimol\u00f3gico de la lengua castellana (1954-1957) e il Diccionario cr\u00edtico etimol\u00f3gico castellano e hisp\u00e1nico (1980-1991)."}
{"id": "5783773", "revid": "124439847", "url": "https://it.wikipedia.org/wiki?curid=5783773", "title": "Mole-Cola", "text": "La Molecola \u00e8 una bibita alla cola prodotta dalla societ\u00e0 \"Trinca\" di Rivoli e distribuita da Partesa.\nStoria.\nL'idea di creare una cola Italiana a Chilometro zero, da distribuire nei locali a filosofia Slow Food, venne a Graziano Scaglia e Francesco Bianco, fondatori della catena, nel 2012, prendendo spunto da un libro di ricette Piemontesi del 1854. Avvalendosi di una collaborazione con l'aromatiere fiorentino Enrico Giotti, la Molecola comincia a essere prodotta e distribuita nel dicembre 2012. Il primo locale a distribuirla \u00e8 il M**Bun, seguito da vari locali del torinese. A ottobre del 2013 viene creata la versione senza caffeina denominata \"Molecola Bimbi\". Durante il periodo estivo del 2014 la bibita comincia a essere distribuita nei supermercati, in particolare da Coop Italia ed Eataly; nello stesso periodo la produzione raggiunge il primo milione di lattine. Nel 2015 la Molecola comincia a essere commercializzata a livello internazionale, arrivando in Germania e Australia.\nProdotto.\nLa ricetta e il sapore non si discostano molto dalle cole tradizionali: gusto pieno e dolciastro con retrogusto esperidato, frizzantezza moderata e colore caramello scuro.\nLa Molecola viene prodotta a Fidenza (lattine) e Ormea (bottiglie in vetro). Lo zucchero proviene da aziende agricole di Veneto ed Emilia Romagna del consorzio Italia Zuccheri. In precedenza, essa veniva prodotta negli stabilimenti della Trinca a Colle don Bosco.&lt;br&gt;\nMarchio.\nIl nome \u00e8 un gioco linguistico che unisce il richiamo al monumento simbolo di Torino, la Mole Antonelliana, e il nome della bibita \"cola\". Le due parole unite, inoltre, ne creano una terza, molecola. Il primo logo riprendeva la silhouette della Mole Antonelliana. Il restyling del 2018 ha semplificato l'immagine linearizzando il testo, rimuovendo il disegno della Mole Antonelliana e aggiungendo una piccola linea recante il tricolore italiano.\nConfezione.\nLa Molecola viene distribuita in lattina da (dal 2012), in bottiglie di vetro da (dal 2017) e (dal 2019). Nel periodo fra il 2016 e il 2019 erano disponibili anche bottiglie in PET da 50 e .\nLa lattina \u00e8 di forma allungata (\"slim can\"), tinta unica satinata e con il logo impresso.\nLa bottiglia in vetro, progettata dallo studio creativo torinese \"Curve\" e denominata \"90-60-90\", si presenta forme tondeggianti e decorazioni zigrinate antiscivolo a \"spina di pesce\" sulla superficie; la fonte d'ispirazioni di tale design sono le curve delle dive anni \u201950, per quanto riguarda il nome e la forma della bottiglia, e i tessuti della sartoria italiana, per quanto riguarda i dettagli della lavorazione del vetro. Nel 2018, la bottiglia vince due medaglie d'oro alla premiazione annuale dell'International Design Awards, nelle categorie \"Material Design\" e \"Manufacturing Design\" per la sezione design industriale.\nLa bottiglia di plastica era rivestita di uno strato di plastica satinato e presentava una barra laterale \"misura-sete\" la quale permetteva di sapere la quantit\u00e0 di cola consigliata e quella consumata.\nResponsabilit\u00e0 sociale.\nLa societ\u00e0 si \u00e8 impegnata sin dagli inizi a mantenere la produzione in Italia, a partire dagli ingredienti fino al confezionamento; laddove gli ingredienti non siano reperibili in Italia (zucchero di canna, guaran\u00e0, noci di cola) l'azienda si avvale di commercio equo e solidale. \nDal 2013 sostiene l'associazione umanitaria italiana \"Renken ONLUS\", impegnata in un progetto per l\u2019educazione, la formazione e la tutela dei bambini del Senegal. Tramite la stessa associazione, l'azienda acquista le noci di cola&lt;br&gt;\nDal 2019 l'azienda ha rinunciato all'uso di materie plastiche nel ciclo produttivo."}
{"id": "5783791", "revid": "6923", "url": "https://it.wikipedia.org/wiki?curid=5783791", "title": "Gran Enciclop\u00e8dia Catalana", "text": "La Gran Enciclop\u00e8dia Catalana (GEC) \u00e8 un'enciclopedia generale scritta in lingua catalana. Raccoglie in ordine alfabetico voci storiche, geografiche, culturali e scientifiche oltrech\u00e9 contenuti specifici dell'ambito catalano, spesso con informazioni di prima mano.\nAll'interno dell'enciclopedia c'\u00e8 un ampio dizionario di lessico che \u00e8 stato rivisto nella prima edizione dell'opera di Ramon Aramon e Serra.\nSono state pubblicate, poi, altre edizioni e con volumi d'appendice e un'edizione digitale. Nel 1991 ha ricevuto la Croce di San Giorgio.\n\u00c8 pubblicata dal gruppo Grup Enciclop\u00e8dia Catalana, di propriet\u00e0 della Fundaci\u00f3 Enciclop\u00e8dia Catalana."}
{"id": "5783798", "revid": "54354", "url": "https://it.wikipedia.org/wiki?curid=5783798", "title": "GDLC", "text": ""}
{"id": "5783799", "revid": "54354", "url": "https://it.wikipedia.org/wiki?curid=5783799", "title": "DECat", "text": ""}
{"id": "5783808", "revid": "486946", "url": "https://it.wikipedia.org/wiki?curid=5783808", "title": "Jiangsu Sainty Football Club", "text": ""}
{"id": "5783820", "revid": "1977449", "url": "https://it.wikipedia.org/wiki?curid=5783820", "title": "Highland Football League", "text": "La Highland Football League \u00e8 uno dei due massimi campionati semiprofessionistici di calcio in Scozia, quello che copre la parte settentrionale del paese.\nLa lega.\nLa lega, antichissima, fu fondata nel 1893, quando l'isolamento delle Highlands rendeva non ancora sostenibile un torneo che riunisse le squadre di quella zona con quelle professionistiche di Glasgow.\nOggi la lega \u00e8 un membro della Scottish Football Association e, dopo decenni di dibattiti, dal 2014 \u00e8 stata interconnessa con la sovrastante Scottish Professional Football League mediante un test-match fra il proprio campione e quello della Lowland Football League, cui segue un'altra sfida con l'ultima classificata della Scottish League Two.\nIl campionato \u00e8 composto da 17 squadre che si sfidano in andata e ritorno. La lega non \u00e8 ancora interconnessa verso il basso, e quindi non esistono retrocessioni."}
{"id": "5783822", "revid": "585241", "url": "https://it.wikipedia.org/wiki?curid=5783822", "title": "Metropoli della Grande Parigi", "text": "La metropoli della Grande Parigi (in francese \"m\u00e9tropole du Grand Paris\") \u00e8 una metropoli francese (un tipo di intercomunalit\u00e0 della Francia) della regione dell'\u00cele-de-France. Essa raggruppa il comune di Parigi e 130 comuni limitrofi, comprendendo l'interezza della \"Piccola Corona\" e sette comuni della \"Grande Corona\". \nConta una superficie di 814 km\u00b2 e una popolazione di 7.020.210 abitanti (2015). La \"M\u00e9tropole du Grand Paris\" \u00e8 dotata di un proprio statuto e ha una fiscalit\u00e0 propria. \u00c8 divisa in 11 \"territori\" pi\u00f9 la citt\u00e0 di Parigi.\nLa nuova struttura \u00e8 amministrata da un Consiglio Metropolitano di 209 membri, non direttamente eletti ma scelti tra i membri dei Consigli dei comuni incorporati. Il primo Presidente del Nuovo Consiglio della Metropoli, Patrick Ollier, \u00e8 stato eletto il 22 gennaio 2016."}
{"id": "5783823", "revid": "1993636", "url": "https://it.wikipedia.org/wiki?curid=5783823", "title": "Karintak", "text": "Karintak (), talvolta anche Karin Tak, gi\u00e0 Dachalti (), \u00e8 una comunit\u00e0 rurale della regione di Shushi nella repubblica dell'Artsakh (fino al 2017 denominata \"repubblica del Nagorno Karabakh\").\nEtimologia.\nSia il nome azero che quello armeno del villaggio significano \"sotto la roccia\", riferendosi alle scogliere verticali a strapiombo che sovrastano il villaggio, in cima alle quali \u00e8 costruita Shusha.\nStoria.\nLa comunit\u00e0, che conta poco pi\u00f9 di mezzo migliaio di abitanti, sorge in area montuosa quasi ai piedi del capoluogo regionale. Fu teatro di operazioni belliche prima e durante la guerra del Nagorno Karabakh: il 26 gennaio 1992 le forze azere di stanza a Shusha circondarono e attaccarono il vicino villaggio armeno (che si trova sulla strada da Shusha a Stepanakert) nel tentativo di catturarlo. L'operazione fu condotta dall'allora ministro della difesa dell'Azerbaigian, Tajedin Mekhtiev, e avrebbe dovuto preparare il terreno proprio per il futuro attacco a Stepanakert. L'attacco tuttavia fall\u00ec, gli azeri persero circa settanta uomini, Mekhtiev lasci\u00f2 Shusha e fu destituito come ministro della Difesa.\nL'8 maggio dello stesso anno proprio da Karintak part\u00ec una delle colonne armene che dopo una giornata di combattimenti avrebbero conquistato la citt\u00e0 sovrastante di Shushi.\nLa piazza della citt\u00e0 vecchia \u00e8 relativamente ben conservata e mostra alcuni segni della tradizionale architettura pre-sovietica della regione. Circa 3 km a valle, verso la gola di Hunot, c'\u00e8 una cascata di muschio chiamata \"Zontik\", a causa della sua somiglianza con un ombrello sotto la pioggia."}
{"id": "5783826", "revid": "76963", "url": "https://it.wikipedia.org/wiki?curid=5783826", "title": "Karen Ludwig", "text": "Biografia.\n\u00c9 famosa soprattutto per i film \"Manhattan\" (1979), \"Quel momento imbarazzante\" (2014), e \"Thirteen Days\" (2000). Ha studiato recitazione alla HB Studio nel Greenwich Village, a New York City. Ludwig ha diretto diverse commedie per vari teatri a New York City, come la NYU School of the Arts, la Ensemble Studio Theater, la Circle Rep e la HB Playwright's Theater. Inoltre ha insegnato recitazione e regia per 7 anni alla USC School for Cinema/TV, U.C.L.A., NYU Film School, e Tisch School of the Arts."}
{"id": "5783828", "revid": "287204", "url": "https://it.wikipedia.org/wiki?curid=5783828", "title": "1. L\u012bga 1992", "text": "La 1. L\u012bga 1992 \u00e8 stata la 1\u00aa edizione della seconda divisione del calcio lettone dalla ritrovata indipendenza. Il Decemv\u012bri R\u012bga ha vinto il campionato ottenendo la promozione in massima serie.\nStagione.\nFormula.\nLe 14 squadre partecipanti si affrontavano in gironi di andata e ritorno per un totale di 26 incontri per squadra. La vincitrice veniva promossa in Virsl\u012bga 1993, mentre le ultime tre erano retrocesse in 2. L\u012bga.\nErano assegnati due punti per la vittoria, uno per il pareggio e zero per la sconfitta."}
{"id": "5783832", "revid": "2036644", "url": "https://it.wikipedia.org/wiki?curid=5783832", "title": "Lowland Football League", "text": "La Lowland Football League \u00e8 uno dei due massimi campionati semiprofessionistici di calcio in Scozia, quello che copre la parte meridionale del paese.\nLa lega.\nLa lega fu fondata nel 2013, quando il calcio scozzese fu ristrutturato per interconnettere le squadre professionistiche con quelle semiprofessionistiche.\nLa lega \u00e8 un membro della Scottish Football Association ed \u00e8 interconnessa con la sovrastante Scottish Professional Football League mediante un test-match fra il proprio campione e quello della Highland Football League, cui segue un'altra sfida con l'ultima classificata della Scottish League Two.\nIl campionato \u00e8 composto da 17 squadre che si sfidano in andata e ritorno. La lega \u00e8 stata creata dalla Federcalcio scozzese e pertanto \u00e8 stata da subito interconnessa verso il basso con la East of Scotland Football League e la South of Scotland Football League, con modalit\u00e0 analoghe a quelle che la legano alla SPFL."}
{"id": "5783835", "revid": "2198670", "url": "https://it.wikipedia.org/wiki?curid=5783835", "title": "Greta Manuzi", "text": "Diventa celebre al pubblico nel 2013 partecipando alla dodicesima edizione del talent show di Amici di Maria De Filippi dove si classifica seconda. Firma un contratto con l'etichetta discografica Carosello Records con la quale pubblica l'EP \"Solo Rumore\", che contiene 5 brani inediti. Nella versione digitale dell'EP troviamo un brano in pi\u00f9: \"Il Viaggio (feat. Aison)\".\nNel 2014 pubblica l'album \"Ad ogni costo\", prodotto da Carosello Records, che contiene 10 brani inediti. Nella versione digitale dell'album troviamo un brano in pi\u00f9: \"Una storia lontana\", il quale viene inserito nella colonna sonora di \"Braccialetti rossi\". Nel 2016 inizia una collaborazione con altre 3 artiste (Simonetta Spiri, Verdiana Zangaro e Roberta Pompa) con cui pubblica i brani \"L'amore merita\" e \"L'origine\". \nGreta ha preso parte al film \"Fiore\". Nel 2017 Greta insieme a Laura Bono, Verdiana Zangaro e Roberta Pompa fondano il gruppo musicale Le Deva, pubblicando un disco di inediti \"4\".\nBiografia.\n2007-2010: Aison e X Factor.\nColtiva la passione per il canto fin da piccola. \u00c8 stata la cantante degli \"Aison\", una band con il quale ha pubblicato un demo nel 2007, intitolato \"Luce\" e contenente tre inediti, e un altro nel 2010, \"Il viaggio\", composto da cinque brani. Il gruppo \u00e8 arrivato tra i primi sei, su oltre 4.000 artisti, al concorso per gruppi emergenti \"Tour Music Fest\". Prima di riuscire ad entrare ad \"Amici\", nel 2010 si era presentata ai provini di \"X Factor 4\", ma era stata scartata da Elio.\n2013: Amici di Maria de Filippi e \"Solo Rumore\".\nPartecipa ad \"Amici\" arrivando alla fase serale del programma nella squadra bianca capitanata da Emma Marrone. Il 1\u00ba giugno 2013 durante la finale di \"Amici\" si classifica seconda e firma un contratto con la casa discografica Carosello Records.\nIl 21 maggio 2013 \u00e8 stato pubblicato il suo primo EP, \"Solo Rumore\", contenente sei brani tra cui il singolo di debutto \"Solo Rumore\", presentato al pubblico gi\u00e0 durante il talent show; seguir\u00e0 come singolo \"L'estate\" pubblicato il 21 giugno 2013.\nIl disco raggiunge la quarta posizione dei dischi pi\u00f9 venduti della classifica FIMI.\nDurante l'estate partecipa al Music Summer Festival - Tezenis Live nella categoria giovani con il singolo \"L'estate\" dove si aggiudica la vittoria della seconda puntata.\nDurante l'estate gira l'Italia con il #SOLORUMORETOUR e partecipa alle tappe organizzate da Radionorba in Puglia.\nIl 31 dicembre 2013 viene invitata ad esibirsi sul palco de L'anno che verr\u00e0 per festeggiare il nuovo anno.\n2014-2015: Ad ogni costo e Braccialetti rossi.\nIl 28 gennaio 2014 viene pubblicato il primo album per Carosello Records dal titolo \"Ad ogni costo\". Il disco contenente 11 inediti ha debuttato la prima settimana al quinto posto nella classifica FIMI.\nIl primo singolo \u00e8 \"Due come tutti\", pubblicato il 27 gennaio 2014.\nIl secondo singolo \u00e8 \"L'amore non \u00e8 fidarsi\" ed esce il 15 aprile 2014, mentre il terzo \"Amiamoci a met\u00e0\" esce l'11 luglio 2014.\nNella versione digitale del disco \u00e8 presente, in esclusiva, anche il pezzo \"Una storia lontana\" che sar\u00e0 presente poi come colonna sonora in una puntata di \"Braccialetti rossi\".\nIl 30 aprile partecipa all'evento Donne in cANTo con altre cantanti.\nIl 3 giugno viene premiata, con il singolo \"L'amore non \u00e8 fidarsi\", ai Music Award nella categoria \"Next Generation 2.0\" di Rai 1 come nuova voce della musica italiana, tale premio \u00e8 stato deciso attraverso una votazione online e successivamente da una giuria di critici.\nGreta collabora per la realizzazione della sigla di \"Braccialetti rossi 2\" col brano \"L'inizio del mondo\".\nIl 31 dicembre 2015 viene invitata insieme ad altri ragazzi di Amici a Matera a \"L'anno che verr\u00e0\" su Rai 1 per celebrare il nuovo anno.\n2016: \"L'amore merita\", Unpredictable e L'origine.\nIl 1\u00ba aprile esce il singolo \"L'amore merita\", in concomitanza con il decimo compleanno di \"Gay Help Line\u201d, su tutte le piattaforme di digital download per l'etichetta discografica New Music International e Dischi dei sognatori. Il brano \u00e8 prodotto in collaborazione con Simonetta Spiri che ne \u00e8 anche l'autrice, Verdiana Zangaro e Roberta Pompa ed \u00e8 sostenuto da una campagna di sensibilizzazione sui Social network con l'utilizzo dell'Hashtag \"\"#LAMOREMERITA\" .\"\nIl videoclip viene pubblicato il 31 marzo sul sito di TGCOM 24. Segue un tour italiano chiamato \"L'AMORE MERITA TOUR\".\nIl 12 aprile esce su iTunes e il 22 aprile nei negozi di dischi, l'album \"Unpredictable \" di Alberto Bastianelli per l'etichetta Acanto, in cui Greta duetta nel brano \"You'll never find another love like mine\". \u00c8 un album legato alla sensibilizzazione sulla donazione di organi e tessuti, a cui Greta ha aderito perch\u00e9 da tempo sostiene la Lega Italiana Fibrosi Cistica, malattia genetica che pu\u00f2 portare al trapianto d'organi.\nPartecipa alla colonna sonora del film \"Fiore\" di Claudio Giovannesi candidato al Festival di Cannes 2016 reinterpretando \"Maledetta primavera\" di Loretta Goggi.\nIl 14 maggio 2016 Greta insieme a Simonetta Spiri, Roberta Pompa e Verdiana Zangaro si esibiscono al Concerto di Primavera di Radio Italia.\nIl 17 giugno esce su iTunes l'EP \"L'Amore Merita Remix\" contenente 2 remix del brano originale \"L'Amore Merita\": una versione dance mixata da Stefano Fisico &amp; MICKY UK e una versione reggae mixata dal Dj Samuel Kimko.\nGreta decide di collaborare nuovamente insieme a Verdiana Zangaro, Simonetta Spiri e Roberta Pompa ad un nuovo progetto musicale chiamato \"L'origine\".\nIl singolo \"L'amore merita\" raggiunge la posizione n\u00b0 57 nella classifica FIMI viene certificato disco d'oro per le oltre 25.000 copie vendute e vanta oltre 3 milioni di visualizzazioni su YouTube.\n2017: Le Deva, 4.\nGreta, Verdiana Zangaro, Roberta Pompa e Laura Bono fondano il primo gruppo di cantanti femminile italiano, Le Deva. Girano l'Italia con il loro tour in attesa dell'uscita del loro album di esordio \"4\" che verr\u00e0 pubblicato il 20 ottobre 2017, anticipato dai singoli \"Un'altra idea\" uscito il 5 maggio 2017 e da \"Semplicemente io e te\" uscito 6 ottobre 2017. Il 17 maggio 2017 sono ospiti nel programma Amici su canale 5 per presentare il brano. Il 6 ottobre rilasciano il brano \"Semplicemente io e te,\" che da subito scala le classifiche arrivando al secondo posto su iTunes e stabilendosi poi in terza posizione. Il 20 ottobre viene rilasciato l'album de LE DEVA, \"4\", debuttando su iTunes in seconda posizione e presentandosi anche alle classifiche estere come quella Svizzera e nella classifica di album italiani in Brasile e Giappone.\n2018: L'estate tutto l'anno.\nIl 12 gennaio 2018 viene pubblicato il terzo singolo estratto dall'album \"4\", \"Grazie a te\". Il 18 maggio dello stesso anno viene pubblicato il nuovo singolo, non contenuto nell'album d'esordio, intitolato \"L'estate tutto l'anno\". Tra gli autori figurano i nomi di Stefano Paviani e Marco Rettani. Il video viene girato a Los Angeles. Il singolo arriva sul palco del Summer Festival su Canale 5.\n2019: Shangai &amp; A.I.U.TO.\nIl 31 maggio 2019 viene pubblicato il secondo singolo estivo \"Shangai\" seguito dal brano \"A.I.U.TO\" uscito il 6 dicembre dello stesso anno.\n2020: Brillare da sola.\nIl 23 ottobre viene pubblicato il singolo \"Brillare da sola\".\n2021: Ospite a Sanremo con Le Deva.\nIl 4 marzo 2021 si \u00e8 esibita come ospite a Sanremo nella serata cover, duettando con Orietta Berti con la canzone \" Io che amo solo te\"."}
{"id": "5783837", "revid": "256896", "url": "https://it.wikipedia.org/wiki?curid=5783837", "title": "Stagno di Corru S'Ittiri", "text": ""}
{"id": "5783839", "revid": "287204", "url": "https://it.wikipedia.org/wiki?curid=5783839", "title": "Apia International Sydney 2016", "text": "L'Apia International Sydney 2016 \u00e8 un torneo di tennis giocato sul cemento. \u00c8 la 124\u00aa edizione del torneo facente parte della categoria ATP World Tour 250 series nell'ambito dell'ATP World Tour 2016 e della categoria WTA Premier nell'ambito del WTA Tour 2016. Si gioca nell'impianto NSW Tennis Centre a Sydney, Australia, dal 10 all'16 gennaio 2016.\nPartecipanti ATP.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nPartecipanti WTA.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nCampioni.\nSingolare maschile.\n Viktor Troicki ha sconfitto in finale Grigor Dimitrov con il punteggio di 2-6, 6-1, 7-67.\nSingolare femminile.\n Svetlana Kuznecova ha sconfitto in finale M\u00f3nica Puig con il punteggio di 6-0, 6-2.\nDoppio maschile.\n Jamie Murray / Bruno Soares hanno sconfitto in finale Rohan Bopanna / Florin Mergea per 6-3, 7-66.\nDoppio femminile.\n Martina Hingis / Sania Mirza hanno sconfitto Caroline Garcia / Kristina Mladenovic per 1-6, 7-5, [10-5]."}
{"id": "5783840", "revid": "287204", "url": "https://it.wikipedia.org/wiki?curid=5783840", "title": "1. L\u012bga 1993", "text": "La 1. L\u012bga 1993 \u00e8 stata la 2\u00aa edizione della seconda divisione del calcio lettone dalla ritrovata indipendenza. Il Gemma-RFS ha vinto il campionato ottenendo la promozione in massima serie.\nStagione.\nFormula.\nLe 12 squadre partecipanti si affrontavano in gironi di andata e ritorno per un totale di 22 incontri per squadra. La vincitrice e la seconda classificata venivano promosse in Virsl\u012bga 1993, mentre le ultime tre venivano retrocesse in 2. L\u012bga.\nErano assegnati due punti per la vittoria, uno per il pareggio e zero per la sconfitta."}
{"id": "5783841", "revid": "287204", "url": "https://it.wikipedia.org/wiki?curid=5783841", "title": "Broceni", "text": ""}
{"id": "5783842", "revid": "124123", "url": "https://it.wikipedia.org/wiki?curid=5783842", "title": "Andrea Della Rossa", "text": "Biografia.\nAndrea Della Rossa si laure\u00f2 con il massimo dei voti nel 1987 in Lettere all'Universit\u00e0 di Firenze con Giuseppe Nicoletti, discutendo una tesi sulla prima produzione di Giovanni Giudici, con la quale vinse il \"Premio Palazzeschi\" nel 1988.\nLavor\u00f2 presso l'Istituto Geografico Militare di Firenze, dove ricopr\u00ec il ruolo di Capo Sezione Personale Civile.\nPerfezionista quale era, fu spinto, da questo ruolo, ad iscriversi al corso di laurea in \"Scienze di Governo e dell'Amministrazione\" presso la Facolt\u00e0 di Scienze Politiche \"Cesare Alfieri\" dell'Universit\u00e0 di Firenze dove, nel 2004, discusse la tesi in Istituzioni di Diritto Pubblico dal titolo \"Disciplina e organizzazione della produzione cartografica in Italia (il ruolo dell'Istituto Geografico Militare)\".\nLa competenza e l'abnegazione per il proprio lavoro gli fecero ottenere l'onorificenza di Cavaliere Ordine al merito della Repubblica Italiana.\nLa passione per la letteratura lo port\u00f2 a scrivere due libri: \"Dissonanze\" e \"16\u00d750 Lettere per Andrea\", oltre alla pubblicazione di numerosi saggi e recensioni sulle riviste letterarie \"Studi Italiani\", \"Istmi\" e \"L'Universo\".\nMor\u00ec per un tumore al cervello il giorno del suo cinquantesimo compleanno."}
{"id": "5783870", "revid": "287204", "url": "https://it.wikipedia.org/wiki?curid=5783870", "title": "Apia International Sydney 2016 - Singolare femminile", "text": "La detentrice del titolo \u00e8 Petra Kvitov\u00e1, che si \u00e8 ritirata prima del torneo.\nSvetlana Kuznecova ha sconfitto in finale M\u00f3nica Puig con il punteggio di 6-0, 6-2.\nTeste di serie.\nLe prime due teste di serie hanno ricevuto un bye per il secondo turno."}
{"id": "5783873", "revid": "599013", "url": "https://it.wikipedia.org/wiki?curid=5783873", "title": "TV8", "text": ""}
{"id": "5783877", "revid": "1117982", "url": "https://it.wikipedia.org/wiki?curid=5783877", "title": "Agasia d'Arcadia", "text": " \nBiografia.\nNato a Stinfalo, in Arcadia , durante la sua giovinezza ottenne una vittoria nelle Olimpiadi e assunse Pindaro per scrivere un canto in suo onore. Fu, inoltre, conoscente di Ierone di Siracusa.\nAgasia, frequentemente menzionato da Senofonte, che lo definisce coraggioso e un attivo ufficiale nell'esercito dei Diecimila, fu ucciso mentre combatteva contro Asidate."}
{"id": "5783880", "revid": "1061700", "url": "https://it.wikipedia.org/wiki?curid=5783880", "title": "Agasia di Arcadia", "text": ""}
{"id": "5783901", "revid": "277118", "url": "https://it.wikipedia.org/wiki?curid=5783901", "title": "Equipaggiamento delle forze armate romene", "text": "Questi sono gli equipaggiamenti delle forze armate romene (in romeno For\u021bele Armate Rom\u00e2ne)."}
{"id": "5783921", "revid": "372624", "url": "https://it.wikipedia.org/wiki?curid=5783921", "title": "Innocenzo da Imola", "text": "Biografia.\nFiglio dell'orafo Pietro, \u00e8 nato ad Imola probabilmente intorno al 1490. Dopo aver studiato i primi anni presso la bottega del padre, nel 1506 si \u00e8 trasferito nella vicina Bologna per studiare pittura. Secondo le notizie riportate da Carlo Cesare Malvasia sarebbe entrato a far parte della bottega di Francesco Francia a partire dal 1508 (questa fonte \u00e8 stata per\u00f2 messa in dubbio). Pi\u00f9 tardi, per quanto ci testimonia il Vasari, si trasferisce a Firenze dove, nel 1510, lavora sotto la direzione di Mariotto Albertinelli.\nI suoi primissimi lavori includono la pala de \"La Vergine con il Bambino e i Santi Sebastiano, Rocco, Cosma e Damiano\" firmato e datato 1515 e \"La Madonna con il Bambino e i Santi Giovanni, Apollinare e Caterina e un Vescovo\" firmati e datati 1516; entrambi hanno visto la luce nella sua citt\u00e0 natale, il primo \u00e8 conservato nella Chiesa arcipretale di Bagnara, il secondo nella Chiesa Sant'Apollinare a Casola Valsenio, vicino Imola. Sempre a Bagnara, databile verso il 1515, \u00e8 conservata, in collezione privata, una Sacra Famiglia, tempera su tavola.\nNel corso della sua vita produsse numerosi affreschi e pale d'altare religiosi, dipingendo alla maniera di Raffaello. I suoi soli dipinti secolari sono cinque affreschi mitologici nella Palazzina della Viola a Bologna. Egli istru\u00ec persone come Francesco Primaticcio, Prospero Fontana, e Pietro Lamo. La Chiesa di Santa Maria Dei Servi a Bologna \u00e8 stata dipinta internamente dal Francucci.\nInnocenzo Francucci mor\u00ec a Bologna nel 1550."}
{"id": "5783927", "revid": "882198", "url": "https://it.wikipedia.org/wiki?curid=5783927", "title": "Infantry fighting vehicle", "text": ""}
{"id": "5783929", "revid": "882198", "url": "https://it.wikipedia.org/wiki?curid=5783929", "title": "Armoured personnel carrier", "text": ""}
{"id": "5783934", "revid": "287204", "url": "https://it.wikipedia.org/wiki?curid=5783934", "title": "Lega Nazionale B 1988-1989", "text": "La Lega Nazionale B 1988-1989, campionato svizzero di seconda serie, si concluse con la vittoria del FC Basilea (gruppo ovest) e dell'Yverdon-Sport (gruppo est).\nGruppo ovest.\nClassifica.\nLegenda:\nNote:\nGruppo est.\nClassifica.\nLegenda:\nNote:\nPoule promozione.\nAlle qualificazioni della LNB sono state aggiunte le ultime 4 classificate della Lega Nazionale A:\n (9\u00aa classificata), Losanna (10\u00aa), (11\u00aa) e Lugano (12\u00aa).\nLosanna e San Gallo sono state inserite nel gruppo A, Aarau e Lugano nel gruppo B.\nGruppo A.\nClassifica.\nLegenda:\nNote:\nGruppo B.\nClassifica.\nLegenda:\nNote:\nPoule retrocessione.\nGruppo A.\nClassifica.\nLegenda:\nNote:\nGruppo B.\nClassifica.\nLegenda:\nNote:\nSpareggi retrocessione.\nGli spareggi retrocessione fra le quinte classificate per decidere la terza ed ultima relegata in Prima Lega furono disputati il 3 e 10 giugno 1989:"}
{"id": "5783944", "revid": "767487", "url": "https://it.wikipedia.org/wiki?curid=5783944", "title": "100 Days (film 2001)", "text": "100 Days \u00e8 un film del 2001 diretto da Nick Hughes.\nHughes ha prodotto la pellicola con il regista ruandese Eric Kabera.\nTrama.\nIl film presenta una ricostruzione degli eventi verificatisi durante il genocidio del Ruanda nella primavera e nell'estate del 1994. Il titolo del film presenta un riferimento allusivo alla durata stessa delle violenze perpetrate contro la minoranza dei Tutsi da parte dell'esercito e degli estremisti della maggioranza Hutu, scatenatesi il 6 aprile 1994 e concluse dall'avvio dell'operazione Turquoise dell'esercito francese nella met\u00e0 del luglio dello stesso anno.\nProduzione.\n\"100 Days\" \u00e8 stato il primo film non documentario ad essere realizzato per narrare il genocidio ruandese. La trama del film \u00e8 incentrata sulla vita di una giovane rifugiata Tutsi, Josette, e suoi disperati tentativi di trovare salvezza durante il dilagare delle violenze. La pellicola \u00e8 stata girata \"on location\" sui luoghi stessi del genocidio."}
{"id": "5783945", "revid": "22475", "url": "https://it.wikipedia.org/wiki?curid=5783945", "title": "Bruce Springsteen 1992-1993 World Tour", "text": "Il Bruce Springsteen 1992-1993 World Tour \u00e8 stato una tourn\u00e9e intrapresa dal cantautore statunitense Bruce Springsteen tra il 1992 e il 1993 dopo la pubblicazione degli album \"Human Touch\" e \"Lucky Town\".\nFu il primo \"tour\" del cantautore senza il suo gruppo storico, la E Street Band, che era stato sciolto alla fine del 1989. Come era avvenuto per la registrazione dei due nuovi album, usciti in simultanea nel marzo del 1992, Springsteen assembl\u00f2 un nuovo gruppo costituito da musicisti in gran parte estranei alla cerchia dei collaboratori storici salvo per la partecipazione del tastierista Roy Bittan e, in alcune date, di Patti Scialfa. La nuova formazione fu in seguito chiamata informalmente \u00abThe Other Band\u00bb (\"l'altro gruppo\") per distinguerla dalla E Street Band e marcarne le differenze. In tal senso anche la tourn\u00e9e \u00e8 a volte indicata come \u00abThe Other Band Tour\u00bb.\nPreparazione.\nLa preparazione del \"tour\" mondiale, che era previsto iniziasse in Europa, impegn\u00f2 Springsteen e Roy Bittan per tutto l'inverno e la primavera del 1992 alla ricerca di musicisti in grado di interpretare le vecchie canzoni della E Street Band e le canzoni dei nuovi dischi in uscita, un gruppo versatile al punto di passare attraverso i pi\u00f9 diversi generi musicali. Bittan sarebbe stato parte della \"band\", come unico tastierista e non al pianoforte. Dopo molte audizioni e prove furono scelti Zach Alford, batterista che si era fatto notare per la sua partecipazione al \"Cosmic Thing Tour\" dei The B-52's, e il bassista Tommy Sims, gi\u00e0 membro del gruppo di christian rock White Heart. Come chitarrista fu scelto Shane Fontayne, suggerito da Jimmy Iovine, il cui stile ruvido e contemporaneamente melodico colp\u00ec favorevolmente Springsteen quando l'aveva visto suonare con i Lone Justice durante una replica del \"Saturday Night Live\". Al nucleo principale di cinque elementi della nuova formazione, che inizialmente non prevedeva strumenti a fiato, fu poi aggiunto un nutrito gruppo di coristi rhythm and blues e gospel, tra cui Bobby King, collaboratore storico di Ry Cooder, insieme a Cleopatra Kennedy, Gia Giambotti, Carol Dennis e Angel Rogers. Inoltre fu aggiunta al gruppo, come ulteriore corista, ma impegnata anche alle percussioni e alla chitarra, Crystal Taliefero, che nel corso dei concerti assunse un ruolo centrale come \"spalla\" del \"leader\" e anche come sassofonista durante le esecuzioni di \"Born to Run\". A Jeff Porcaro, uno tra i pi\u00f9 importanti \"session man\" statunitensi e che aveva partecipato alla registrazione di \"Human Tourch\", fu offerta una cifra di un milione di dollari per partecipare alla tourn\u00e9e. Il batterista per\u00f2 declin\u00f2 l'offerta per i suoi impegni con i Toto di cui era uno dei membri fondatori. Porcaro mor\u00ec improvvisamente il 5 agosto del 1992.\nIl nucleo base del nuovo gruppo, con Bittan, Alford, Sims e Fontayne e il solo Bobby King ai cori, esord\u00ec il 6 maggio 1992 al Bottom Line di New York, locale dove Springsteen mancava dal 1976 e dove nell'estate del 1975 aveva tenuto una serie di celebri concerti che avevano contribuito a lanciarlo ai tempi dell'uscita dell'album \"Born to Run\". L'esibizione di 90 minuti fu realizzata a favore di un selezionato gruppo di dirigenti e dipendenti della Sony Music. Il 9 maggio la stessa formazione si esib\u00ec per la prima volta in televisione al \"Saturday Night Live\". Il programma, visto da pi\u00f9 25 milioni di persone, contribu\u00ec alla ripresa delle vendite di \"Human Touch\" e \"Lucky Town\" che, dopo aver esordito al secondo e terzo posto della Billboard 200, stavano velocemente arretrando nella classifica dei dischi pi\u00f9 venduti.\nLe prove, iniziate in aprile con la formazione ridotta, continuarono a maggio con l'ingresso di Crystal Taliefero e dei coristi presso gli Hollywood Center Studios di Los Angeles fino alla prova generale del 5 giugno che fu trasmessa in diretta via radio e vedeva la partecipazione speciale di Patti Scialfa e di Steven Van Zandt. Lo storico membro della E Street Band era stato chiamato da Springsteen come consigliere e come aiuto ai nuovi musicisti per prendere confidenza con il vecchio repertorio. All'epoca si pens\u00f2 che Van Zandt avrebbe potuto partecipare al \"tour\", cosa che in realt\u00e0 non si verific\u00f2. La moglie di Sprinsgteen invece partecip\u00f2 a qualche data della tourn\u00e9e, solo in alcune selezionate occasioni, per gli impegni familiari con i piccoli figli Evan e Jessica che era nata nel dicembre del 1991.\nItineraio.\nLa tourn\u00e9e fu suddivisa in tre \"tranche\" principali. La prima si svolse in Europa tra il 15 giugno e il 13 luglio 1992 con almeno due date per ogni tappa e si concluse con cinque concerti consecutivi alla Wembley Arena di Londra. Il \"tour\" riprese il 23 luglio con 11 date consecutive alla Brendan Byrne Arena di East Rutherford nel New Jersey; fu cos\u00ec superato il record di 10 date consecutive nello stesso palazzetto durante il \"Born in the U.S.A. Tour\" nel 1984. Fino al 17 dicembre il \"tour\" si svolse negli Stati Uniti e in Canada prevalentemente nelle grandi arene sportive, ma senza apparizioni negli stadi all'aperto. Dopo una lunga pausa invernale, il 31 marzo 1993 inizi\u00f2 la terza parte del \"tour\" in Europa, con diversi concerti in stadi calcistici all'aperto, che si concluse a Oslo il 1\u00b0 giugno.\nAccoglienza.\nNonostante le undici date consecutive e il trionfale ritorno nel palazzetto del New Jersey che era considerato \"la casa\" di Springsteen, la richiesta di biglietti fu almeno inizialmente inferiore a quella del 1984. In quell'occasione le date consecutive alla Brendan Byrne Arena furono dieci, ma le richieste furono molto pi\u00f9 alte, tanto che nell'estate dell'anno successivo furono organizzati sei concerti nel vicino e pi\u00f9 grande Giants Stadium. Molto buone furono le vendite nella costa orientale degli Stati Uniti, dove Springsteen aveva il seguito maggiore, ma non altrettanto favorevole fu la risposta negli stati del Sud e del Midwest. Invece nelle date europee della prima e dell'ultima \"tranche\", la risposta fu molto positiva, tanto che furono tenuti diversi concerti negli stadi. Nel Vecchio Continente Springsteen aveva ancora un grandissimo seguito e i concerti furono un successo in particolare quando il cantautore riproponeva i suoi successi dell'album \"Born in the U.S.A.\"\nAll'epoca i giudizi sulla \u00abOther Band\u00bb divisero la critica e il pubblico nel paragone con la E Street Band, in particolare sul modo di suonare di alcuni elementi, tra cui il batterista Alford e il bassista Tommy Sims, ma anche sull'invadenza delle tastiere di Bittan. Molto apprezzati furono invece la polistrumentista Crystal Taliefero, che divenne nel tempo una valida spalla per Springsteen, e il corista Bobby King. Le critiche indussero Springsteen a impegnarsi ancor di pi\u00f9 nei concerti con un'energia paragonabile a quella delle precedenti trionfali tourn\u00e9e. Dopo l'iniziale diffidenza e dopo un lungo periodo di rodaggio, verso la fine del \"tour\" il nuovo gruppo, entrato ormai in sintonia con il \"leader\" e con il repertorio storico, inizi\u00f2 a convincere maggiormente gli spettatori. Nelle occasioni in cui venivano ospitati i vecchi membri della E Street Band, per\u00f2, era percepibile il calore e palese la differenza con cui il pubblico li accoglieva.\nConcerti.\nPrima della ripresa della tourn\u00e9e in Europa, Springsteen con la sua band tenne un concerto benefico di riscaldamento al Count Basie Theatre di Red Bank a cui partecip\u00f2 in un brano Max Weinberg. L'emittente MTV registr\u00f2 per l'occasione un'intervista a Springsteen e film\u00f2 il \"soundcheck\" del concerto.\nTerminata la tourn\u00e9e con le ultime tappe europee, Springsteen con la sua band partecip\u00f2 a due concerti di beneficenza. Il primo si tenne presso la Brendan Byrne Arena di East Rutherford a favore di alcune associazioni \"non profit\" e \"food bank\" impegnate nella lotta alla fame e alla povert\u00e0. Al concerto parteciparono molti ospiti speciali tra cui alcuni membri della E Street Band, Clarence Clemons, Steven Van Zandt, Max Weinberg e Patti Scialfa, i Miami Horns e gli amici Southside Johnny, Joe Ely e Soozie Tyrell. Il secondo concerto si svolse al Madison Square Garden di New York a favore della fondazione istituita dal giornalista musicale Dave Marsh e dalla moglie Barbara Carr \u2013 co-manager di Springsteen insieme a Jon Landau \u2013 per la lotta contro il sarcoma, malattia che aveva colpito la figlia della coppia scomparsa poco prima. Anche in questo caso parteciparono alcuni ospiti tra cui Terence Trent D'Arby, Joe Ely, Patti Scialfa e la violinista Soozie Tyrell. Durante lo spettacolo la fu raccolto un milione di dollari a favore della fondazione.\nFormazione.\nOspiti.\nDurante il tour Springsteen ha occasionalmente ospitato sul palco amici musicisti e collaboratori.\nIl manager Jon Landau apparve come ospite in alcuni concerti suonando la chitarra.\nScaletta.\nSecondo i dati forniti dal sito web specializzato \"setlist.fm\", la seguente \u00e8 stata la scaletta proposta con maggior frequenza durante la tourn\u00e9e:\nCanzoni originali.\nGreetings from Asbury Park, N.J.\nThe Wild, the Innocent &amp; the E Street Shuffle\nBorn to Run\nDarkness on the Edge of Town\nThe River\nNebraska\nBorn in the U.S.A.\nTunnel of Love\nHuman Touch\nLucky Town\nAltre\nTrasmissioni radio-televisive e discografia.\nIl lancio della tourn\u00e9e e del nuovo gruppo avvenne con la partecipazione alla trasmissione della NBC \"Saturday Night Live\" il 9 maggio 1992, la prima esibizione televisiva di Springsteen. L'ultima prova generale del \"tour\" del 5 giugno 1992 al Hollywood Center Studios di Los Angeles fu parzialmente trasmessa in diretta radiofonica e poi replicata da molte emittenti negli Stati Uniti e in Europa a scopo promozionale e divenne immediatamente disponibile come \"bootleg\".\nSempre a Los Angeles, presso i Warner Hollywood Studios, il 22 settembre 1992 fu registrata una esibizione dal vivo per il programma \"MTV Unplugged\". Bench\u00e9 il \"format\" prevedesse esibizioni rigorosamente acustiche degli artisti, Springsteen suon\u00f2 tutte le canzoni, salvo l'inziale \"Red Headed Woman\", con strumenti elettrici accompagnato dalla \"Other Band\" con la quale stava per riprendere lo spezzone nordamericano del \"tour\". Il programma fu trasmetto da MTV l'11 novembre. A dicembre l'esibizione fu resa disponibile in videocassetta, e laserdisc per i mercati orientali, col titolo \"In Concert MTV Plugged\". Nell'aprile del 1993 il concerto fu pubblicato anche su disco, il secondo album dal vivo della carriera del cantautore, dalla Columbia Records per il solo mercato europeo anche per promuovere l'imminente inizio della \"tranche\" europea del \"tour\". Parte dei concerti del 22 maggio 1993 a Milton Keynes e del 28 maggio a Stoccolma fu ripresa per uno speciale televisivo che non fu mai realizzato.\nA partire dal 2014 Springsteen inizi\u00f2 a pubblicare le registrazioni restaurate digitalmente di alcuni suoi concerti resi disponibile per il download attraverso il suo sito ufficiale nei formati MP3, \"lossless\" con qualit\u00e0 CD-Audio e in alta definizione a 24 bit/192\u00a0kHz oppure come tradizionali album in formato CD. Negli anni successivi sono stati resi disponibili alcuni concerti della tourn\u00e9e mondiale del 1992-93, tra cui quello di beneficienza alla Brendan Byrne Arena del 24 giugno 1993."}
{"id": "5783947", "revid": "729019", "url": "https://it.wikipedia.org/wiki?curid=5783947", "title": "Stazione di Sillian", "text": "La stazione di Sillian \u00e8 una stazione ferroviaria posta sulla linea San Candido-Maribor. Serve il centro del comune di Sillian, nel Distretto di Lienz, in Austria.\nLa stazione, gestita dalle \u00d6sterreichische Bundesbahnen, venne inaugurata nel 1871 contestualmente all'apertura della tratta ferroviaria da Villaco a Fortezza, all'epoca interamente ricompresa nel territorio imperiale austro-ungarico. Essa dispone di un piccolo fabbricato viaggiatori a due piani, costruito in pietra secondo il tipico stile alpino tirolese, con il tetto in legno, all'interno del quale trovano posto la biglietteria e la sala d'attesa; il piano superiore e la mansarda sono adibite ad abitazione privata. Il patrimonio edilizio \u00e8 completato da altri due edifici a singolo piano, di costruzione pi\u00f9 recente, adibiti ad uffici, e da un magazzino merci, in disuso.\nIl sedime ferroviario consta di 3 binari passanti, di cui due effettivamente utilizzati, serviti da tre banchine collegate da un attraversamento a raso a livello delle rotaie; ad essi si aggiungono alcuni binari adibiti a servizio merci, non pi\u00f9 operativi.\nLa stazione \u00e8 servita da treni regionali e regio express operati da SAD sulla relazione internazionale Fortezza-San Candido-Lienz, e da \u00d6sterreichische Bundesbahnen sulla tratta da e per Friesach."}
{"id": "5783952", "revid": "122579915", "url": "https://it.wikipedia.org/wiki?curid=5783952", "title": "Jul' Maroh", "text": " Persona apertamente transgender e nonbinary, ha creato, tra gli altri, il romanzo grafico \"Il blu \u00e8 un colore caldo\", vincitore del premio del pubblico al Festival d'Angoul\u00eame 2011.\nBiografia.\nDopo la maturit\u00e0 in arti applicate ottenuta all'ESAAT di Roubaix, Jul' Maroh ha continuato i suoi studi a Bruxelles, dove ha ottenuto due diplomi, uno in arti visive (opzione fumetto) all'Institut Saint-Luc e uno in litografia/incisione all'Acad\u00e9mie Royale des Beaux-Arts.\nDal 2008 al 2010, ha animato un blog di fumetto con lo pseudonimo di Djou."}
{"id": "5783956", "revid": "78009401", "url": "https://it.wikipedia.org/wiki?curid=5783956", "title": "Mark Addy-Johnson", "text": ""}
{"id": "5783957", "revid": "117891894", "url": "https://it.wikipedia.org/wiki?curid=5783957", "title": "Formanuova", "text": "Il Formanuova \u00e8 un torrente, maggiore affluente naturale da sinistra del torrente Caina, in Umbria. Nasce e sfocia nel comune di Magione, dopo averlo bagnato per 15,8 km. La portata, nonostante alimentata da scarichi urbani nel magionese \u00e8 strettamente torrenziale. Varia da dalla secca estiva ai 800/900 litri al secondo in inverno."}
{"id": "5783960", "revid": "486946", "url": "https://it.wikipedia.org/wiki?curid=5783960", "title": "Guizhou Renhe Football Club", "text": ""}
{"id": "5783970", "revid": "767487", "url": "https://it.wikipedia.org/wiki?curid=5783970", "title": "Rao Weihui", "text": ""}
{"id": "5783986", "revid": "118391808", "url": "https://it.wikipedia.org/wiki?curid=5783986", "title": "Laguna di Bau Cerbus", "text": "La laguna di Boi Cerbus, o anche \"Bau Curbus\", \u00e8 un'insenatura situata lungo la costa meridionale della Sardegna, nel comune di Portoscuso. Ha una superficie di 2,20\u00a0km\u00b2 e una salinit\u00e0 media di 34,48 psu.\nIn base alla direttiva comunitaria \"Habitat\" n. 92/43/CEE approvata dalla Commissione europea nel 1992 \u00e8 stato dichiarato sito di interesse comunitario e inserito nella rete Natura 2000, un sistema di aree dedicate alla conservazione della biodiversit\u00e0, caratterizzate dalla presenza di habitat e specie faunistiche e floristiche di elevato interesse. Oltre alla laguna di Bau Cerbus il sito, univocamente individuato dal codice ITB040028, comprende lo Stagno 'e Forru.\nLa laguna appartiene al demanio della Regione Sardegna che concede lo sfruttamento professionale delle sue risorse ittiche; viene esercitata l'attivit\u00e0 di pesca a diverse specie tra cui anguille, mugilidi, orate e spigole."}
{"id": "5783991", "revid": "1573940", "url": "https://it.wikipedia.org/wiki?curid=5783991", "title": "Liza carinata", "text": "Liza carinata () \u00e8 un pesce osseo marino appartenente alla famiglia Mugilidae.\nDescrizione.\nL'aspetto generale di \"L. carinata\" non si discosta molto da quello dei rappresentanti mediterranei dei genere \"Liza\" come \"Liza aurata\", \"L. ramada\" e \"L. saliens\". Il principale carattere distintivo \u00e8 la presenza di una palpebra adiposa trasparente sull'occhio che non copre la pupilla. In \"Mugil cephalus\", anch'esso presente nel Mediterraneo, la palpebra adiposa copre gran parte della pupilla. Il colore \u00e8 grigio argenteo pi\u00f9 chiaro sul ventre. Spesso ci sono riflessi dorati nell'area dietro l'occhio.\nMediamente misura sui 20 cm, la taglia massima nota \u00e8 di 30 cm.\nDistribuzione e habitat.\nLa specie \u00e8 endemica dell'Oceano Indiano occidentale compreso il mar Rosso da cui \u00e8 penetrato nel mar Mediterraneo orientale attraverso la migrazione lessepsiana. Segnalazioni dall'Oceano Pacifico sono probabilmente errate. Nel Mediterraneo \u00e8 comune lungo le coste dall'Egitto alla Turchia meridionale mentre \u00e8 pi\u00f9 sporadico lungo le coste libiche. Vive in una variet\u00e0 di ambienti costieri. Essendo eurialino penetra anche negli estuari con acqua salmastra e nelle lagune con salinit\u00e0 maggiore di quella dell'acqua marina.\nBiologia.\nSimile a quella degli altri Mugilidae mediterranei. Spesso i giovanili si associano a ciuffi di alghe trasportati dalla corrente.\nAlimentazione.\nCome tutti i cefali ha un'alimentazione molto variata che comprende invertebrati bentonici, plancton, vegetali e detrito organico.\nRiproduzione.\nUova e larve sono pelagiche.\nPesca.\nQuesta specie ha importanza commerciale e viene pescata con reti da posta e reti da circuizione."}
{"id": "5784013", "revid": "1123217", "url": "https://it.wikipedia.org/wiki?curid=5784013", "title": "Kaishan", "text": ""}
{"id": "5784015", "revid": "1123217", "url": "https://it.wikipedia.org/wiki?curid=5784015", "title": "Ayurbarwada", "text": ""}
{"id": "5784016", "revid": "1123217", "url": "https://it.wikipedia.org/wiki?curid=5784016", "title": "Shidibala", "text": ""}
{"id": "5784017", "revid": "767487", "url": "https://it.wikipedia.org/wiki?curid=5784017", "title": "Stagno di Pauli Biancu Turri", "text": "Lo stagno di Pauli Biancu Turri \u00e8 una zona umida situata nel comune di Terralba, in prossimit\u00e0 della costa occidentale della Sardegna. Ha una superficie di 0,12\u00a0km\u00b2 e una salinit\u00e0 media di 34,22 psu.\nIn base alla direttiva \"Uccelli\" n. 79/409/CEE adottata dell'Unione europea il sito \u00e8 stato classificato zona di protezione speciale (ZPS) in quanto habitat ideale per le popolazioni di uccelli selvatici migratori.\nCondivide la stessa area ZPS (ITB034004) con lo stagno di San Giovanni e le lagune di Marcedd\u00ec e Corru S'Ittiri.\nLo stagno appartiene al demanio della Regione Sardegna che concede lo sfruttamento professionale delle sue risorse ittiche; viene esercitata l'attivit\u00e0 di pesca a diverse specie tra cui orate, spigole, anguille, muggini, granchi, vongole e arselle."}
{"id": "5784019", "revid": "1123217", "url": "https://it.wikipedia.org/wiki?curid=5784019", "title": "Yes\u00fcn Tem\u00fcr", "text": ""}
{"id": "5784021", "revid": "767487", "url": "https://it.wikipedia.org/wiki?curid=5784021", "title": "Stagno di Salina Manna (San Vero Milis)", "text": "Lo stagno di Salina Manna \u00e8 una zona umida situata lungo la costa occidentale della Sardegna.\nDi propriet\u00e0 demaniale della Regione Sardegna, appartiene amministrativamente al comune di San Vero Milis. Ha una superficie di 1,45 Km\u00b2 e una salinit\u00e0 media di 0,54 psu.\nCon la direttiva \"Habitat\" n. 92/43/CEE approvata dall'Unione Europea viene dichiarato sito di interesse comunitario (SIC) e inserito nella rete Natura 2000 con l'intento di tutelarne la biodiversit\u00e0, attraverso la conservazione dell'habitat, della flora e della fauna selvatica presenti. Condivide la stessa area SIC, identificata col codice ITB040028, con gli stagni di Pauli Marigosa e Pauli Mesalonga."}
{"id": "5784022", "revid": "767487", "url": "https://it.wikipedia.org/wiki?curid=5784022", "title": "Filmografia sul genocidio ruandese", "text": "Il genocidio in Ruanda \u00e8 stato oggetto di un numero crescente di trasposizioni cinematografiche, sia di carattere documentario che ispirate a una ricostruzione drammatica dello sterminio di tutsi e hutu moderati del 1994. Dopo la realizzazione nel 2001 di \"100 Days\", prima pellicola esplicitamente dedicata agli eventi del genocidio verificatosi in Ruanda fra l'aprile e il luglio 1994, il numero di film incentrati sulle violenze esplose fra hutu e tutsi ha conosciuto una crescita significativa a partire dal 2004, in concomitanza con il decimo anniversario del genocidio. Questa \u00e8 una filmografia di film e di produzioni a carattere documentario che hanno trattato fatti e tematiche del genocidio."}
{"id": "5784024", "revid": "110157", "url": "https://it.wikipedia.org/wiki?curid=5784024", "title": "Casa di Spinoza (Rijnsburg)", "text": "Lo casa di Spinoza, in olandese \"Spinozahuis\", \u00e8 una casa-museo dedicata al filosofo Baruch Spinoza a Rijnsburg, nei Paesi Bassi. \nIl museo \u00e8 costituito dall'edificio dove questi abit\u00f2 tra il 1661 e il 1663.\nL'edificio \u00e8 riconosciuto come Rijksmonument (monumento del regno) dallo Stato olandese.\nSpinoza a Rijnsburg.\nSpinoza era nato ad Amsterdam, nel 1632, in una famiglia di ebrei di origine portoghese. Nel 1656 era stato sottoposto da parte della sua congregazione religiosa a una scomunica (\"cherem\") le cui ragioni non sono note in dettaglio, ma che fu dovuta quasi di sicuro alle opinioni eterodosse su Dio e sulla religione in generale che egli gi\u00e0 in quegli anni doveva aver cominciato a professare.\nIn seguito alla cacciata dalla comunit\u00e0, con cui dovette interrompere tutti i contatti, Spinoza intensific\u00f2 i rapporti gi\u00e0 avviati con i \u00abliberi pensatori\u00bb protestanti di Amsterdam, i cosiddetti collegianti; mentre, studiando presso Franciscus Van den Enden, perfezion\u00f2 la sua padronanza del latino oltre che, molto probabilmente, la sua conoscenza degli elementi della cultura classica e di alcune nozioni fondamentali di storia della filosofia.\nQuasi sicuramente nella seconda met\u00e0 degli anni 1650 Spinoza cominci\u00f2 a guadagnarsi da vivere realizzando lenti che venivano poi utilizzate per produrre microscopi o altri strumenti ottici. Continu\u00f2 a studiare, e forse inizi\u00f2 a insegnare, nella scuola di Van den Enden, intanto che approfondiva la sua conoscenza del pi\u00f9 innovativo pensatore dell'epoca, Cartesio, anche grazie ad alcuni soggiorni presso l'Universit\u00e0 di Leida.\nSpinoza lasci\u00f2 infine Amsterdam nel 1661, per stabilirsi, nell'estate di quell'anno, a Rijnsburg, un sobborgo di Leida. Tra le ragioni per cui egli decise di stabilirsi in tale villaggio ci fu forse il fatto che esso era stato, e in qualche misura era ancora, un importante centro delle attivit\u00e0 dei collegianti; il motivo principale della scelta comunque fu probabilmente che, come scrive il biografo di Spinoza Steven Nadler, Rijnsburg era una localit\u00e0 allo stesso tempo tranquilla grazie al suo relativo isolamento, ma anche vicina all'Universit\u00e0 di Leida.\nA Rijnsburg Spinoza visse nella casa di un collegiante di nome Herman Hooman, medico di professione, in una via chiamata Katwijklaan (oggi Spinozalaan).\nIl periodo trascorso a Rijnsburg prima di trasferirsi, nel 1663, a Voorburg, nei pressi dell'Aia, fu importante nella biografia intellettuale di Spinoza. Poco dopo essersi stabilito nel villaggio Spinoza ricevette una visita di Henry Oldenburg, futuro primo segretario della Royal Society britannica, con cui avrebbe in seguito intrattenuto una lunga corrispondenza scientifica e filosofica. Nel 1661, molto probabilmente, Spinoza aveva gi\u00e0 interrotto il lavoro sul \"Trattato sull'emendazione dell'intelletto\", ma proprio in quel periodo redasse buona parte del testo del \"Breve trattato su Dio, l'uomo e il suo bene\", che termin\u00f2 all'inizio del 1662.\nDurante il periodo trascorso a Rijnsburg Spinoza si rec\u00f2 pi\u00f9 volte ad Amsterdam e all'Aia a trovare i suoi conoscenti, e altre visite ricevette da essi o da personalit\u00e0 legate all'Universit\u00e0 di Leida, come Niels Stensen. Intanto che continuava la sua attivit\u00e0 di intagliatore di lenti, egli per qualche tempo diede lezioni private sulla filosofia cartesiana a uno studente di Leida, Johannes Casearius; i materiali di quelle lezioni, organizzati secondo un \u00abmetodo geometrico\u00bb di ispirazione euclidea, sarebbero stati pubblicati da Jan Rieuwertsz nel 1663 come \"Principi della filosofia di Cartesio\". Proprio con l'approfondirsi dell'interesse per tale metodo espositivo probabilmente Spinoza avvi\u00f2 la rielaborazione dei contenuti del \"Breve trattato\" per dar vita a quella che gi\u00e0 nel 1663 egli riteneva una versione quasi definitiva del suo capolavoro, l'\"Etica\" (il cui completamento comunque, in realt\u00e0, avvenne solo nel 1675).\nIl museo presso lo Spinozahuis.\nNel 1667, alcuni anni dopo la partenza di Spinoza, alla casa dove egli aveva vissuto venne aggiunta una targa che riportava un estratto di un testo del poeta Dirk Camphuysen:\nFu poi nel corso del XVIII secolo che un medico, Johannes Monnikhoff, lasci\u00f2 scritto che la casa di Rijnsburg in cui Spinoza era vissuto si caratterizzava appunto per tale iscrizione.\nPer un periodo si persero le tracce dell'edificio; esso fu per\u00f2 identificato nel 1896 quando Willem Meijer, uno studioso esperto di Spinoza, venne a sapere che una vecchia casa di Rijnsburg era stata messa in vendita e che essa presentava una targa con i citati versi di Camphuysen. Venne quindi fondata un'associazione, sotto il nome olandese Vereniging Het Spinozahuis, con l'obiettivo di acquistare la casa e di ristrutturarla, in modo da poterla trasformare in un museo dedicato a Spinoza.\nDapprima furono aperte ai visitatori solo due stanze; gli spazi della casa un tempo occupati dai custodi furono poi, in seguito a una ristrutturazione generale terminata nel 2012, a loro volta convertiti alla funzione museale. Il museo, che oggi occupa l'intero edificio, consta in parte di ambienti che riproducono la fisionomia del luogo all'epoca in cui vi abitava Spinoza, in parte di un'esposizione di documenti, libri e altri materiali storici.\nLa biblioteca di Spinoza.\nSpinoza visse tutta la vita adulta in condizioni spartane. Alcuni mesi dopo la sua morte, avvenuta all'Aia il 21 febbraio 1677, i suoi averi furono venduti all'asta per coprire le spese per la sepoltura e alcuni debiti di moderata entit\u00e0 che aveva contratto nell'ultimo periodo, in cui era stato malato. Prima della fine dell'anno un notaio venne incaricato di inventariare tutti i suoi beni, che, per quanto almeno riguarda ci\u00f2 che aveva un valore economico, si riducevano praticamente ad alcuni vestiti e mobili e ai 160 libri che erano entrati in suo possesso nel corso del tempo.\nNegli anni 1880, cio\u00e8 poco prima che venisse riscoperta la casa di Spinoza a Rijnsburg, venne ritrovata anche la lista dei beni di Spinoza. L'elenco dei libri era stato steso per conto del notaio da Jan Rieuwertsz, il libraio ed editore amico di Spinoza, che ancora nel 1677 si stava occupando di pubblicarne le opere. Nella lista erano riportati non solo i titoli, ma anche i dettagli relativi all'edizione di ogni singolo libro posseduto dal filosofo; in tal modo a cavallo dell'Ottocento e del Novecento fu possibile ricostruire quasi completamente la biblioteca di Spinoza con le stesse edizioni, bench\u00e9 non con le stesse copie, dei testi che egli aveva avuto fra le mani.\nLa biblioteca di Spinoza \u00e8 conservata presso lo Spinozahuis di Rijnsburg, di cui costituisce uno degli oggetti pi\u00f9 rilevanti in esposizione."}
{"id": "5784025", "revid": "124123", "url": "https://it.wikipedia.org/wiki?curid=5784025", "title": "Heinz Hilpert", "text": "Biografia.\nIl suo percorso di studi incluse dapprima la frequentazione dell'istituto magistrale e successivamente delle facolt\u00e0 di filosofia e di storia dell'arte all'Universit\u00e0 Humboldt di Berlino.\nLa sua carriera professionale incominci\u00f2 con il mestiere di attore all'et\u00e0 di trent'anni al teatro Volksb\u00fchne, per proseguire, sempre nello stesso locale, con l'attivit\u00e0 di regista teatrale.\nAlla Volksb\u00fchne, Hilpert, inizi\u00f2 la sua evoluzione artistica che arriv\u00f2 ad una piena maturazione dopo il suo trasferimento al teatro Deutsches Theater nel 1926, dove collabor\u00f2 con Max Reinhardt e si mise in evidenza con le rappresentazioni teatrali di Carl Zuckmayer e di Ferdinand Bruckner.\nIl 5 marzo 1931 allest\u00ec la prima mondiale de \"Il Capitano di Koepenick\" di Zuckmayer, riscuotendo grandi consensi di critica e di pubblico.\nDal 1938 al 1945 diresse il teatro viennese Theater in der Josefstadt conservando, anche durante il nazismo, una buona libert\u00e0 e autonomia artistica e gestionale del teatro da lui diretto.\nNel secondo dopoguerra soggiorn\u00f2 dapprima a Zurigo, dove mise in scena la prima de \"Il generale del diavolo\" di Zuckmayer, e successivamente si trasfer\u00ec, dapprima, a Francoforte sul Meno e poi a Costanza per dirigere, in entrambi i casi, il Teatro Comunale locale.\nDal 1950 si spost\u00f2 a Gottinga per guidare il Deutsches Theater, carica che mantenne fino al 1966.\nAl Deutsches Theater, Hilpert si ritagli\u00f2 uno spazio originale e personale nell'ambito della drammaturgia tedesca allestendo spettacoli sia classici sia moderni. Grazie alla sua brillante amministrazione, il Deutsches Theater divenne uno dei teatri pi\u00f9 prestigiosi della Germania nella seconda met\u00e0 del Novecento.\nA Gottinga, Hilpert collabor\u00f2 con la prestigiosa Universit\u00e0 Georg-August organizzando corsi di recitazione e di direzione scenica.\nDal 1955 divenne membro dell'Accademia delle Arti di Berlino."}
{"id": "5784026", "revid": "1154737", "url": "https://it.wikipedia.org/wiki?curid=5784026", "title": "Stagno di Cirdu", "text": "Lo stagno di Cirdu \u00e8 una zona umida situata nei comuni di Calasetta e Sant'Antioco, lungo la costa meridionale della Sardegna.\nLo stagno appartiene al demanio della Regione Sardegna che concede lo sfruttamento professionale delle sue risorse ittiche; viene esercitata l'attivit\u00e0 di pesca a diverse specie tra cui mugilidi, orate e ghiozzi."}
{"id": "5784033", "revid": "287204", "url": "https://it.wikipedia.org/wiki?curid=5784033", "title": "Christian Lindberg", "text": "\u00c8 ritenuto uno dei migliori trombonisti di tutti i tempi.\nBiografia.\nGli inizi.\nDa ragazzo Lindberg studi\u00f2 dapprima la tromba, avvicinandosi dunque al trombone relativamente tardi, all'et\u00e0 di 17 anni. Inizialmente prese in prestito un trombone per unirsi ad gruppo dixieland di alcuni suoi amici, ispirato dall'ascolto dei dischi di Jack Teagarden. Si iscrisse alla Royal Swedish Academy of Music dove, tra i suoi insegnanti, figurava Sven-Erik Eriksson. All'et\u00e0 di 19 anni aveva gi\u00e0 ottenuto un incarico presso la Royal Swedish Opera Orchestra. A 20 anni abbandon\u00f2 la carriera orchestrale per dedicarsi totalmente allo studio dello strumento, nell'ottica di diventare un solista. Studi\u00f2 con John Iveson al Royal College of Music (1979-80) e con Ralph Sauer e Roger Bobo a Los Angeles (1983).\nLa carriera professionale.\nNel 1981 Lindberg vinse il concorso biennale Nordic Soloists. Il suo concerto di debutto fu nel 1984 con il concerto per trombone di Henri Tomasi. Lo stesso anno firm\u00f2 un contratto per tre CD con la BIS Records. La sua prima incisione fu \"The Virtuoso Trombone\": da allora Lindberg ha registrato oltre 60 dischi per la BIS e per altre etichette come la Onyx. Tra i suoi collaboratori in Svezia si annoverano il pianista Roland P\u00f6ntinen ed il compositore Jan Sandstr\u00f6m.\nLindberg \u00e8 particolarmente noto per le sue esibizioni di musica contemporanea nonch\u00e9 per l'aver espanso il repertorio dei concerti per trombone. Nel 2006 stim\u00f2 che nel corso dei precedenti 25 anni ben 82 compositori avevano scritto opere per lui. Lindberg fu il solista nella prima del \"Motorbike Concerto\" dello stesso Sandstr\u00f6m. Oltre a Sandstr\u00f6m, il suo repertorio comprende \"Sequenza V\" di Luciano Berio, \"The Ballad of Kit Bones\" e e \"Su ba do be\" di Fredrik H\u00f6gberg.\nA partire dagli anni Novanta, su suggerimento di Sandstr\u00f6m, Lindberg cominci\u00f2 anche a comporre. La sua prima opera ad essere eseguita in pubblico fu \"Arabenne\" per trombone ed archi, registrata nel 1997. Altre composizioni furono \"Mandrake in the Corner\", \"Chick 'a' bone Checkout\" del 2006 e scritte per Charles Vernon della Chicago Symphony Orchestra, e \"Kundraan\" (2008).\nNel 2000 Lindberg fece il suo esordio da direttore d'orchestra con la Royal Northern Sinfonia in Inghilterra. In seguito \u00e8 divenuto direttore della Nordic Chamber Orchestra e della Swedish Wind Ensemble. Attualmente \u00e8 il direttore principale dell'Arctic Philharmonic Orchestra.\nVita privata.\nLindberg \u00e8 sposato ed ha quattro figli."}
{"id": "5784054", "revid": "287204", "url": "https://it.wikipedia.org/wiki?curid=5784054", "title": "Melkiorre Melis", "text": "Biografia.\nFiglio di commercianti sardi, quarto di otto fratelli, tra i quali si ricordano, per l'impegno artistico, il ceramista Federico, l'imprenditrice tessile Olimpia e l'illustratore Pino, Melkiorre Melis si form\u00f2, nella sua citt\u00e0 natale, accanto al pittore parmense Emilio Scherer, allievo di Domenico Morelli.\nNel 1909 ottenne un sussidio municipale che gli permise di proseguire gli studi presso la Scuola libera del nudo dell'Accademia di Roma. Nella capitale, frequent\u00f2 una scuola di disegno e lo studio di Duilio Cambellotti. Fu impiegato come disegnatore in uno stabilimento di arti grafiche, dando inizio alla carriera di illustratore. Tra i primi lavori si annoverano le illustrazioni per il Giornale d'Italia, esposte al Palazzo delle Esposizioni di Roma (1931).\nPartecip\u00f2 alla I Esposizione artistica sarda con il dipinto \"L'ucciso\", poi esposto nella galleria Cova di Milano e presso la I Biennale di Roma e, nel 1919, divenne direttore artistico della \"Rivista sarda\". Negli anni '20 si dedic\u00f2 alla decorazione di interni (ornando, tra l'altro, la sala da ballo della casa d'arte Bragaglia, a Roma) e all'allestimento di esposizioni temporanee. Allest\u00ec, anche con le opere del fratello Federico, la sezione sarda della I Biennale delle arti decorative di Monza, mostra che fu ripetuta a Roma, presso il Palazzo delle Esposizioni. Nel 1925 e nel 1927 partecip\u00f2 nuovamente alla Biennale di Monza.\nNel 1925 espose il dipinto \"La regina saracena\" presso la Mostra degli amatori e cultori di Roma, nel 1927 allest\u00ec la sala dedicata alle province sarde nella Mostra del grano di Roma, nel Palazzo delle Esposizioni. Nel 1928 espose il \"Nido delle sirene\" alla II Mostra di arte marinara e, l'anno seguente, realizz\u00f2 le pitture parietali per il II Salone internazionale dell'automobile, sponsorizzato dalla FIAT. Partecip\u00f2 alla XVII Biennale di Venezia (1930) e alla I Quadriennale di Roma (1931). In seguito orient\u00f2 la sua produzione artistica verso la ceramica proseguendo il lavoro di grafico e ottenendo, in questo campo, prestigiose commesse.\nNel 1934 il governatore della Libia, Italo Balbo, gli affid\u00f2 la direzione della Scuola musulmana di arti e mestieri di Tripoli, presso la quale apr\u00ec una sezione dedicata alla ceramica dando un contributo alla produzione artigiana della comunit\u00e0 locale. \nAlcune repliche delle sue opere ceramiche furono accolte alla I Triennale d'Oltremare a Napoli e alla IX Mostra dell'artigianato a Firenze (1939).\nAbbandon\u00f2 definitivamente la Libia (1942) e continu\u00f2 la sua attivit\u00e0 espositiva. Partecip\u00f2 alla Mostra d'arte moderna della Sardegna tenutasi a Venezia nel 1949 con l'opera \"Beduina al mercato\", poi esposta alla Galleria d'arte moderna di Roma.\nNel 1951 partecip\u00f2 alla VI Quadriennale di Roma e la citt\u00e0 di Sassari gli confer\u00ec il premio per la pittura. Nel 1965 divenne docente presso una Scuola d'arte a Roma, dove mor\u00ec il 14 dicembre 1982."}
{"id": "5784057", "revid": "2146989", "url": "https://it.wikipedia.org/wiki?curid=5784057", "title": "Stagno di Santa Caterina", "text": "Lo stagno di Santa Caterina \u00e8 una zona umida situata lungo la costa occidentale della Sardegna.\nDi propriet\u00e0 demaniale della Regione Sardegna, appartiene amministrativamente al comune di Sant'Antioco. Ha una superficie di 5,10 km\u00b2 e una salinit\u00e0 media di 38,15 psu.\nCon la direttiva \"Habitat\" n. 92/43/CEE approvata dall'Unione europea viene dichiarato sito di interesse comunitario (SIC) e inserito nella rete Natura 2000 con l'intento di tutelarne la biodiversit\u00e0, attraverso la conservazione dell'habitat, della flora e della fauna selvatica presenti. Condivide la stessa area SIC, identificata col codice ITB042223, con la limitrofa salina di Sant'Antioco."}
{"id": "5784061", "revid": "466539", "url": "https://it.wikipedia.org/wiki?curid=5784061", "title": "Erasmus Gower", "text": "Prese parte alla guerra d'indipendenza americana e alla contemporanea guerra anglo-francese (1778-1783), dove si distinse durante le battaglie di Trincomalee e Cuddalore. Tra il maggio 1792 e il novembre 1794 partecip\u00f2 all'Ambasciata portata da Lord George Macartney all'imperatore della Cina Qianlong. Ricopr\u00ec l'incarico di Commodoro Governatore di Terranova tra il 20 luglio 1804 e il 25 ottobre 1810, concludendo la sua carriera come Ammiraglio del bianco.\nBiografia.\nNacque a Cilgerran, Galles, il 3 dicembre 1742, figlio di Abel e Laetitia Lowes. Entr\u00f2 nella Royal Navy nel 1755, sotto l'egida dello zio, il capitano John Donkley, brevettandosi successivamente tenente nell'agosto 1862. Entr\u00f2 poi in servizio, per un breve periodo, presso la Reale Marina portoghese in qualit\u00e0 di ufficiale, prestando servizio su di un vascello di linea ed ottenendo la promozione a capitano di corvetta. Dopo cinque mesi rientr\u00f2 in Gran Bretagna, dove riprese servizio come tenente imbarcandosi sotto il commodoro John Byron durante il viaggio di circumnavigazione del globo effettuato a bordo della \"Dolphin\" tra il 1764 e il 1766. Serv\u00ec poi sotto il comandante Philip Carteret tra il 1766 e il 1769, imbarcato sullo \"Swallow\", e in seguito prest\u00f2 servizio nelle Falkland, sullo sloop da 14 cannoni \"Swift\" al comando del capitano George Farmer, la locale nave stazionaria. Durante un viaggio di esplorazione della coste della Patagonia, lo \"Swift\" urt\u00f2 uno scoglio non segnalato sulle carte nautiche a Puerto Deseado, affondando il 13 marzo 1770. L'equipaggio, tranne tre marinai che rimasero uccisi, riusc\u00ec a salvarsi, ritornando alle Falkland in tempo per assistere all'arrivo della flotta spagnola che occup\u00f2 l'arcipelago.\nIl 9 gennaio 1780 fu promosso al grado di capitano, e tra il 1782 e il gennaio 1784 fu comandante della fregata da 28 cannoni \"Medea\". Al comando di questa unit\u00e0 prese parte alla battaglia di Trincomalee (3 settembre 1782) e poi alla seconda battaglia di Cuddalore (20 giugno 1783). Tra il marzo 1786 e il novembre 1788 ricopr\u00ec l'incarico di comandante del vascello da 50 cannoni \"Salisbury\", assumendo poi quello del vascello da 64 cannoni \"Lion\" nel maggio 1792. Nominato Cavaliere dell'Ordine del Bagno il 1 agosto 1792, in quello stesso anno il suo vascello fu assegnato alla missione diplomatica britannica che dovera recarsi presso l'imperatore della Cina, Qianlong. La spedizione era diretta dall'ambasciatore Lord George Macartney, con parte del personale che viaggiava a bordo della East Indiaman \"Hindostan\", appartenente alla British East India Company.\nLa missione diplomatica non ebbe alcun successo, e Lord Macartney ritorno a Londra senza aver ottenuto alcuna concessione commerciale dal governo cinese, pur riportando dettagliate osservazioni sul governo e sulla amministrazione della Cina. Il segretario dell'ambasciata, George Leonard Staunton, fu incaricato di redigere una dettagliata relazione ufficiale sulla spedizione. Il risultato fu un lavoro, in pi\u00f9 volumi, e per alcune notizie Stauton attinse dalle carte scritte sia da Lord Maccauley che dal comandante Gower. Il presidente della Royal Society, Sir Joseph Banks, fu responsabile della selezione e dell'organizzazione delle illustrazioni inserite in questa opera ufficiale. Nel novembre 1794 assunse il comando del vascello di linea da 74 cannoni \"Triumph\", ricoprendo tale incarico fino al settembre 1797. Tra l'inizio del 1795 e il giugno dello stesso anno fu temporaneamente al comando del vascello da 74 cannoni \"Canada\", con cui partecip\u00f2, agli ordini dell'ammiraglio William Cornwallis, alla battaglia di Groix (16-17 giugno 1795) contro i francesi. Tra l'inizio del 1796 e il 13 luglio dello stesso anno fu al comando della fregata \"Active\" da 32 cannoni. Tale fregata and\u00f2 persa per naufragio nei pressi dell'isola d'Anticosti, sita nell'estuario del fiume San Lorenzo. Tra l'agosto 1997 e il marzo 1799 ricopr\u00ec l'incarico di comandante del vascello da 98 cannoni \"Neptune\", e fu presente all'ammutinamento del Nore.\nPromosso al grado di contrammiraglio del bianco il 14 febbraio 1799, divenne contrammiraglio del rosso il 1 gennaio 1801, e tra quello stesso mese e il febbraio 1802 alz\u00f2 la sua insegna sul vascello da 90 cannoni \"Princess Royal\". Divenne viceammiraglio del bianco il 23 aprile 1804, alzando la sua insegna sul vascello da 50 cannoni \"Isis\" (maggio 1804-1806), e il 20 luglio di quello stesso anno fu nominato governatore di Terranova, al posto di James Gambier.\nIn quello stesso anno invi\u00f2 il cutter \"Queen Charlotte\", al comando del tenente Morrison, in Labrador per investigare sull'afflusso di barche da pesca americane in quelle acque. In seguito alla sua relazione l'Ammiragliato inglese decise di far stazionare li uno sloop per impedire agli americani di pescare abusivamente. A Terranova si distinse subito per le sue capacit\u00e0, fu attento all'amministrazione locale, riform\u00f2 il sistema giudiziario, assegn\u00f2 ed affitt\u00f2 case e terre coltivabili ai coloni appena arrivati, raccolse statistiche accurate sull'evolversi della colonia, sostenne le iniziativa di aiuto agli indigenti, e fece costruire scuole. Lasci\u00f2 Terranova il 25 ottobre 1810, sostituito da Sir John Holloway. ritornando in Patria, dove fu promosso ammiraglio del bianco il 31 luglio 1810, ma non ricopr\u00ec pi\u00f9 alcun incarico effettivo. Si spense a Hambledon, nell'Hampshire, il 21 giugno 1814. \nUna via, Gower Street, di Saint John's a Terranova porta il suo nome."}
{"id": "5784064", "revid": "78012745", "url": "https://it.wikipedia.org/wiki?curid=5784064", "title": "Grammatica giapponese", "text": ""}
{"id": "5784068", "revid": "124808", "url": "https://it.wikipedia.org/wiki?curid=5784068", "title": "Desperate Romantics", "text": ""}
{"id": "5784080", "revid": "250099", "url": "https://it.wikipedia.org/wiki?curid=5784080", "title": "Redshift (disambigua)", "text": ""}
{"id": "5784082", "revid": "1573940", "url": "https://it.wikipedia.org/wiki?curid=5784082", "title": "Aldrichetta forsteri", "text": "Il muggine occhio giallo (Aldrichetta forsteri ()), \u00e8 un pesce appartenente alla famiglia Mugilidae, diffuso nell'oceano Pacifico sud-occidentale. \u00c8 l'unica specie del genere Aldrichetta.\nDescrizione.\nSi differenzia dalle altre specie di questa famiglia per i suoi occhi intensamente gialli. Le sue dimensioni variano da 25 a 50 centimetri, il suo peso massimo \u00e8 di circa 1 chilo.\nDistribuzione e habitat.\nPopola le acque dell'oceano Pacifico sud-occidentale: dall'Australia e dalla Tasmania sino alla Nuova Zelanda e alle isole Chatham."}
{"id": "5784105", "revid": "785863", "url": "https://it.wikipedia.org/wiki?curid=5784105", "title": "Tweety's High-Flying Adventure", "text": ""}
{"id": "5784109", "revid": "767487", "url": "https://it.wikipedia.org/wiki?curid=5784109", "title": "Stagno di Gravile", "text": "Lo stagno delle Gravile, o di Cabrile, \u00e8 una zona umida situata in prossimit\u00e0 della costa nord-orientale della Sardegna. Appartiene amministrativamente al comune di Olbia.\nLo stagno fa parte di un complesso di specchi d'acqua ubicati nella zona della foce del rio Padrogianus che comprende anche gli stagni di Tartanelle, delle Saline e la peschiera di Marina Maria."}
{"id": "5784114", "revid": "256896", "url": "https://it.wikipedia.org/wiki?curid=5784114", "title": "Stagno di Cabrile", "text": ""}
{"id": "5784129", "revid": "104458", "url": "https://it.wikipedia.org/wiki?curid=5784129", "title": "Distretto di Friburgo in Brisgovia", "text": ""}
{"id": "5784137", "revid": "1305772", "url": "https://it.wikipedia.org/wiki?curid=5784137", "title": "Isola Cavalli", "text": ""}
{"id": "5784139", "revid": "104458", "url": "https://it.wikipedia.org/wiki?curid=5784139", "title": "Kitzeck", "text": ""}
{"id": "5784141", "revid": "1977449", "url": "https://it.wikipedia.org/wiki?curid=5784141", "title": "East of Scotland Football League", "text": "La East of Scotland Football League \u00e8 uno dei 3 campionati semiprofessionistici minori di calcio in Scozia, quello che copre la parte sudorientale del paese.\nLa lega.\nLa lega, molto antica, fu fondata nel 1923 sotto l'egida della East of Scotland Football Association, una sotto-organizzazione della Scottish Football Association destinata a promuovere il calcio semiprofessionistico nell'area di Edimburgo.\nLa lega \u00e8 un membro della Scottish Football Association ed \u00e8 interconnessa con la sovrastante Lowland Football League mediante un test-match fra il proprio campione e quello della South of Scotland Football League, cui segue un'altra sfida con l'ultima classificata della LFL.\nIl campionato \u00e8 composto da 2 divisioni, la Premier Division e i 2 gironi di Conference. Non essendo prevista in Scozia una connessione col calcio dilettantistico, il campionato non ha retrocessioni."}
{"id": "5784143", "revid": "1977449", "url": "https://it.wikipedia.org/wiki?curid=5784143", "title": "South of Scotland Football League", "text": "La South of Scotland Football League \u00e8 uno dei 3 campionati semiprofessionistici minori di calcio in Scozia, quello che copre la parte meridionale del paese.\nLa lega.\nLa lega, relativamente antica, fu fondata nel 1946 per promuovere il calcio semiprofessionistico nell'area ai confini con l'Inghilterra.\nLa lega \u00e8 un membro della Scottish Football Association ed \u00e8 interconnessa con la sovrastante Lowland Football League mediante un test-match fra il proprio campione e quello della East of Scotland Football League, cui segue un'altra sfida con l'ultima classificata della LFL.\nIl campionato \u00e8 composto da 14 squadre che si sfidano in andata e ritorno. Non essendo prevista in Scozia una connessione col calcio dilettantistico, il campionato non ha retrocessioni."}
{"id": "5784145", "revid": "104458", "url": "https://it.wikipedia.org/wiki?curid=5784145", "title": "Lebring", "text": ""}
{"id": "5784148", "revid": "104458", "url": "https://it.wikipedia.org/wiki?curid=5784148", "title": "St. Margarethen", "text": ""}
{"id": "5784149", "revid": "785616", "url": "https://it.wikipedia.org/wiki?curid=5784149", "title": "Relazioni bilaterali tra Regno Unito e Giappone", "text": ""}
{"id": "5784152", "revid": "785616", "url": "https://it.wikipedia.org/wiki?curid=5784152", "title": "Relazioni tra Giappone e Regno Unito", "text": ""}
{"id": "5784162", "revid": "785616", "url": "https://it.wikipedia.org/wiki?curid=5784162", "title": "Relazioni tra Regno Unito e Giappone", "text": ""}
{"id": "5784164", "revid": "785616", "url": "https://it.wikipedia.org/wiki?curid=5784164", "title": "Relazioni anglo-giapponesi", "text": ""}
{"id": "5784166", "revid": "729019", "url": "https://it.wikipedia.org/wiki?curid=5784166", "title": "Stazione di Ozieri (SFSS)", "text": "La stazione di Ozieri delle Strade Ferrate Secondarie della Sardegna era una stazione ferroviaria al servizio del comune di Ozieri, posta lungo la dismessa ferrovia Tirso-Chilivani. Aperta a fine Ottocento e in attivit\u00e0 sino a fine anni sessanta, fu la terza stazione in ordine temporale a essere denominata col toponimo del comune logudorese, dopo gli impianti ribattezzati in seguito Ozieri-Chilivani e Ozieri-Fraigas, nonch\u00e9 l'unica attiva nel nucleo cittadino.\nStoria.\nLe origini della stazione si ricollegano alla necessit\u00e0 di dotare l'abitato di un collegamento ferroviario, dopo che per motivi economici ed orografici durante la costruzione della rete della Compagnia Reale delle Ferrovie Sarde si era preferito tenere le rotaie ad alcuni chilometri da Ozieri, nel cui territorio comunale era stata realizzata la stazione di Chilivani oltre ad una, portante all'epoca il nome del comune, in localit\u00e0 Fraigas. Le scelte di tracciato della compagnia furono oggetto di forti proteste da parte delle autorit\u00e0 locali e della popolazione, per cui nell'ambito della realizzazione delle prime ferrovie a scartamento ridotto nell'isola fu deciso di realizzare una linea collegante la stazione di Tirso, sulla costruenda ferrovia Macomer-Nuoro, con la Chilivani, passando per l'abitato di Ozieri in modo da rendere pi\u00f9 accessibile alla popolazione lo scalo delle Ferrovie Reali posto pi\u00f9 a valle.\nI lavori, portati avanti tra la fine degli anni ottanta e l'inizio degli anni novanta dell'Ottocento ad opera delle Strade Ferrate Secondarie della Sardegna, concessionaria della linea, si conclusero nel 1891: il 10 febbraio di quell'anno veniva inaugurato il tronco tra Chilivani e la nuova stazione ferroviaria di Ozieri (la precedente fu ribattezzata nello stesso periodo in \"Fraigas\"), che iniziava quindi l'attivit\u00e0 in quel frangente. Per poco pi\u00f9 di due anni l'impianto fu il capolinea del breve tronco di collegamento tra la citt\u00e0 e la principale stazione locale delle Ferrovie Reali; tale condizione termin\u00f2 il 1\u00ba aprile 1893, data a partire dalla quale i treni da Ozieri poterono proseguire verso est sino a giungere poi a Tirso.\nPassata alle Ferrovie Complementari della Sardegna nel 1921, la stazione fu chiusa nel secondo dopoguerra dopo la decisione di dismettere la Tirso-Chilivani e di sostituirne le relazioni con autocorse: l'impianto venne utilizzato sino al 31 dicembre 1969, data in cui ferrovia e stazione furono chiuse all'esercizio. Da allora l'impianto fu trasformato in deposito per autobus, dal 2010 di propriet\u00e0 dell'ARST.\nStrutture e impianti.\nLa stazione di Ozieri dopo la dismissione \u00e8 stata completamente disarmata e privata dell'infrastruttura ferroviaria, venendo riconvertita a deposito per gli autobus impiegati dalle concessionarie delle linee a scartamento ridotto sarde succedutesi nel corso degli anni, ultima delle quali l'ARST.\nCon la ferrovia in attivit\u00e0 lo scalo presentava configurazione di stazione passante, ed era dotato complessivamente di sei binari a scartamento da 950 mm: di essi tre costituivano il fascio impiegato per il servizio viaggiatori, con il primo binario passante dotato di banchina ed il secondo di corsa; il terzo binario (anch'esso passante) era dotato di un prolungamento in direzione Chilivani, che aveva termine subito prima del passaggio a livello che attraversava la SS 128.\nIl binario uno era invece dotato di due prolungamenti: uno terminante nei pressi dell'intersezione con la SS 128 in direzione Chilivani, mentre in direzione Tirso il tronchino terminava subito dopo la piattaforma girevole di cui era dotata la stazione. Da questo binario erano inoltre accessibili gli altri tre binari dell'impianto, tutti tronchini il cui ingresso era possibile procedendo in direzione ovest: nei pressi della piattaforma girevole si trovava lo scambio d'ingresso all'area rimesse, i cui locali (ancora utilizzati per gli autobus ARST) erano attrezzati con due binari d'accesso. Nella parte ovest dell'impianto un ulteriore tronchino aveva origine dal primo binario servendo il locale scalo merci, il quale si componeva anche di un magazzino con annesso piano caricatore (entrambi ancora presenti), parzialmente coperto in passato da una tettoia lignea.\nAdiacente all'ex magazzino merci \u00e8 situato quel che era il fabbricato viaggiatori, della tipologia di prima classe delle SFSS: si tratta di una costruzione a due piani pi\u00f9 tetto a falde in laterizi, avente pianta rettangolare con cinque luci per piano sui lati maggiori e tre sui minori; in tale edificio era ospitato anche il locale Dirigente Movimento durante l'epoca in cui la ferrovia era attiva. Tra questo edificio e il deposito locomotive era situato un ulteriore fabbricato, a tre piani, ospitante in origine il ristorante dell'impianto e successivamente degli alloggi per il personale. Sempre in questa zona si trova la costruzione che ospitava i servizi igienici.\nMovimento.\nLa stazione fu chiusa al servizio ferroviario il 31 dicembre 1969, sino a quel momento era servita dai treni delle SFSS ed in seguito delle FCS che la collegavano con la stazione di Chilivani e con quelle poste lungo il tragitto verso lo scalo di Tirso.\nServizi.\nDurante il periodo di attivit\u00e0 ferroviaria nell'impianto erano presenti diversi servizi all'utenza, tra cui una biglietteria a sportello, una sala d'attesa e le ritirate. In origine in uno degli edifici della stazione era presente anche un ristorante. "}
{"id": "5784168", "revid": "79968", "url": "https://it.wikipedia.org/wiki?curid=5784168", "title": "Piscopio", "text": ""}
{"id": "5784170", "revid": "1431409", "url": "https://it.wikipedia.org/wiki?curid=5784170", "title": "Michael Mando", "text": "\u00c8 noto per il suo ruolo di Vaas Montenegro, uno dei principali antagonisti del videogioco \"Far Cry 3\", e per quello di Victor \"Vic\" Schmidt nella serie televisiva \"Orphan Black\". Interpreta Nacho Varga nella serie televisiva \"Better Call Saul\".\nLa sua lingua madre \u00e8 il francese del Qu\u00e9bec, ma per via delle sue origini messicane parla bene anche lo spagnolo, oltre all'inglese.\nBiografia.\nViene cresciuto dal padre, ed \u00e8 il figlio di mezzo di tre fratelli. La famiglia viaggia molto: vive in pi\u00f9 di 10 citt\u00e0, 4 continenti e 37 case diverse prima di raggiungere i venticinque anni.\nSi iscrive alla facolt\u00e0 di relazioni internazionali presso l'Universit\u00e0 di Montreal, prima di scoprire le arti dello spettacolo con il programma Teatro Dome del Dawson College nel 2004. Dopo la laurea, Steven W. Lecky, il presidente del programma, dichiara che Michael \u00e8 \"uno dei migliori talenti ad emergere dal programma negli ultimi 25 anni\".\nAppare nelle serie \"The Bridge\", \"Bloodletting &amp; Miraculous Cures\", \"The Border\" e \"Lost Girl\". Collabora spesso con i registi John Fawcett ed Eric Canuel e il produttore David Barlow.\nNel 2012 recita nel videogioco \"Far Cry 3\", nei panni del \"cattivo\" Vaas Montenegro, antagonista vizioso e contorto che \u00e8 diventato l'emblema principale del videogioco. Recita nella serie web \"The Far Cry Experience,\" in cui interpreta Vaas.\nDal 2012 fa parte del cast della prima stagione della serie televisiva di fantascienza \"Orphan Black\", dove Interpreta Vic.\nA partire dal 2015 interpreta Nacho Varga nella serie televisiva \"Better Call Saul\", spin-off di \"Breaking Bad\".\nNel 2017 ha partecipato al film \"\" nel ruolo di Mac Gargan.\nDoppiatori italiani.\nDa doppiatore \u00e8 stato sostituito da:\nAltri progetti.\n vg"}
{"id": "5784176", "revid": "767487", "url": "https://it.wikipedia.org/wiki?curid=5784176", "title": "Allan Kuhn", "text": "Carriera.\nGiocatore.\nNato a Bornholm, Kuhn ha iniziato la sua carriera da giocatore con la locale squadra locale del R\u00f8nne IK. Mentre era al R\u00f8nne IK, nel 1985 ha fatto il suo debutto internazionale come attaccante giocando cinque partite e segnando due gol con la Nazionale danese Under-19.\nNel 1987 \u00e8 entrato a far parte del Lyngby nella massima serie, ma un anno ha avuto una parentesi al B 1903, squadra militante nello stesso campionato. Rientrato al Lyngby nel 1990, si \u00e8 affermato in prima squadra, dove gi\u00e0 giocava suo fratello maggiore Hasse Kuhn. Nel 1991-1992 tuttavia ha giocato solo 6 partite a causa di un'operazione al ginocchio, nell'annata in cui la squadra ha vinto il titolo nazionale sotto la guida di Kent Karlsson. Nel giugno 1995, all'ultima giornata di campionato, un intervento del difensore avversario Jacob Laursen gli ha procurato un altro grave infortunio al ginocchio, con tempi di recupero di quasi un anno. Nell'estate 1997, complice la difficolt\u00e0 di ritagliarsi un posto da titolare nell'undici allenato da Benny Lennartsson, sceglie di lasciare il club.\nApproda in Svezia, all'\u00d6rgryte, per la sua prima parentesi all'estero. Chiude il campionato 1997 regolarmente in campo sotto la guida di Karl-Gunnar Bj\u00f6rklund, ma nelle prime partite del 1998 viene utilizzato da Bosse Backman solo pochi minuti, chiedendo di conseguenza di essere ceduto. Rimane tuttavia all'\u00d6rgryte, trovando maggiore spazio tanto da guadagnarsi la fascia di capitano sotto il nuovo allenatore Erik Hamr\u00e9n, di cui Kuhn sar\u00e0 vice qualche anno pi\u00f9 tardi una volta appese le scarpe al chiodo. Nel giugno 2000 vince la Coppa di Svezia.\nHa chiuso la carriera da giocatore nel 2001-2002 con un'annata da capitano dello Hvidovre, nella seconda serie danese.\nAllenatore.\nKuhn in precedenza aveva gi\u00e0 appreso nozioni da allenatore, frequentando corsi durante la stagione 1995-1996, in cui \u00e8 stato a lungo lontano dai campi per un grave infortunio. La sua carriera effettiva da allenatore \u00e8 iniziata nell'estate 2002 all'FC Bornholm, in quarta serie nazionale.\nDal 1\u00ba gennaio 2004 passa ufficialmente all'Aalborg in qualit\u00e0 di vice dello svedese Erik Hamr\u00e9n, con cui Kuhn gi\u00e0 aveva lavorato all'\u00d6rgryte quando era ancora calciatore. Insieme vincono la Superligaen 2007-2008. Nel successivo autunno viene gi\u00e0 esonerato il sostituto di Hamr\u00e9n, ossia lo scozzese Bruce Rioch, ed \u00e8 proprio Kuhn a prendere il suo posto in forma provvisoria: durante questo periodo guida la squadra anche in UEFA Champions League, riuscendo a battere il Celtic in casa e a pareggiare 2-2 all'Old Trafford contro il Manchester United. Nonostante la sua disponibilit\u00e0 a mantenere il ruolo di capo allenatore, a gennaio torna a ricoprire il ruolo di vice con la chiamata dello svedese Magnus Pehrsson.\nNell'agosto 2009 viene nominato nuovo capo allenatore del Midtjylland prendendo il posto di Thomas Thomasberg, licenziato dopo aver conseguito un totale di quattro punti nelle prime quattro partite della stagione. Sotto la guida di Kuhn la squadra ha perso le prime quattro partite, ma successivamente \u00e8 riuscita a migliorare i suoi risultati, riuscendo a chiudere al 5\u00ba posto in classifica. Nel 2010-2011 a met\u00e0 stagione il Midtjylland occupava il 2\u00ba posto: tra il marzo e l'aprile 2011 tuttavia la sua squadra non \u00e8 riuscita a vincere per cinque partite consecutive. Il 15 aprile 2011 ha rassegnato le proprie dimissioni, adducendo motivi familiari. Nove giorni pi\u00f9 tardi ha terminato la stagione 2010-2011 come vice al Randers, guidato dall'allenatore \"ad interim\" Peter Elstrup.\nDal 2011 al gennaio 2016 \u00e8 tornato ad essere vice allenatore dell'Aalborg. La squadra biancorossa, al termine della stagione 2013-2014, \u00e8 riuscita a vincere sia lo scudetto che la Coppa di Danimarca.\nL'8 gennaio 2016 viene annunciato come nuovo allenatore degli svedesi del Malm\u00f6 FF, sostituendo \u00c5ge Hareide passato a sua volta alla conduzione della Nazionale danese. Nonostante la conquista del titolo nazionale, a fine stagione \u00e8 stato ugualmente esonerato."}
{"id": "5784192", "revid": "124123", "url": "https://it.wikipedia.org/wiki?curid=5784192", "title": "Rudolf Kohlrausch", "text": "Biografia.\nNato a Gottinga, figlio di Friedrich Kohlrausch, educatore e direttore generale delle scuole del regno di Hannover. Fu professore di matematica e fisica nelle scuole superiori successivamente di Luneburgo, Rinteln, Kassel e Marburgo. Nel 1853 divent\u00f2 un professore associato all'Universit\u00e0 di Marburgo e, quattro anni dopo, ottenne la cattedra di fisica all'Universit\u00e0 di Erlangen.\nRicerche.\nNel 1854 Kohlrausch introdusse il fenomeno del rilassamento dielettrico, e us\u00f2 la funzione di Kohlrausch-Williams-Watts, o funzione KWW, per spiegare l'effetto di rilassamento in una Bottiglia di Leida (condensatore) in fase di scarica. Nel 1856, con Wilhelm Weber, dimostr\u00f2 che il rapporto tra grandezze elettrostatiche e elettromagnetiche produceva un numero che combaciava con l'allora conosciuto valore della velocit\u00e0 della luce. Questo risultato \u00e8 stato determinante al fine di ottenere le equazioni di Maxwell, e per luce \u00e8 una radiazione elettromagnetica. Inoltre, il primo uso della lettera \"c\" per indicare la velocit\u00e0 della luce, risale appunto al 1856, in un lavoro di Kohlrausch e Weber.\nFamiglia.\nEra il padre del fisico tedesco Friedrich Kohlrausch. Suo fratello, Otto Kohlrausch, fu un importante chirurgo e medico."}
{"id": "5784194", "revid": "530538", "url": "https://it.wikipedia.org/wiki?curid=5784194", "title": "Gaio Licinio", "text": ""}
{"id": "5784195", "revid": "1305772", "url": "https://it.wikipedia.org/wiki?curid=5784195", "title": "Bird Set Free", "text": "Bird Set Free \u00e8 un singolo della cantautrice australiana Sia, pubblicato il 4 novembre 2015 come secondo estratto dal settimo album in studio \"This Is Acting\".\nComposizione.\nIn un'intervista con Ryan Seacrest, Sia ha rivelato che, come \"Alive\", anche \"Bird Set Free\" era stato composto per la cantante britannica Adele.\nIl 7 novembre 2015 Sia ha eseguito il brano per la prima volta dal vivo al programma televisivo \"Saturday Night Live\", durante il quale ha cantato anche il singolo precedente \"Alive\"."}
{"id": "5784196", "revid": "3732", "url": "https://it.wikipedia.org/wiki?curid=5784196", "title": "Carlotta Zofkova", "text": "Biografia.\nCarriera.\nCarlotta Zofkova \u00e8 cresciuta agonisticamente in seno alla societ\u00e0 Imolanuoto (il suo allenatore \u00e8 l'ungherese Tamas Gyertyanffy). I suoi primi risultati registrati dalle cronache sono il secondo posto nei 50 rana e il terzo nei 50 stile libero ottenuti il 3 febbraio 2002 (9 anni di et\u00e0) nella tappa di Ravenna del circuito regionale CSI.\nDal giugno 2012 gareggia per il Gruppo Sportivo Forestale, mantenendo come allenatore Gyertyanffy. Dopo aver esordito come ranista, mistista e delfinista, si \u00e8 specializzata nel dorso.\nVanta come migliori risultati due titoli nazionali (ambedue nel dorso) e un argento agli europei 2012 nella staffetta 4x100 m mista. Nel 2012 non si \u00e8 qualificata per un centesimo ai Giochi olimpici di Londra.\nNel 2016 ha conseguito il secondo titolo nazionale della carriera (sui 100 m dorso) e un argento nella distanza doppia. Agli Europei di Londra \u00e8 finalista sui 100 m dorso (sesta), mentre nei 50 m si ferma in semifinale. Vince l'argento nella Staffetta 4x100 mista. Al Trofeo Sette Colli vince il bronzo sui 100 m ed ottiene la qualificazione ai Giochi olimpici di Rio de Janeiro (1'00\"70). Il 13 agosto disputa la finale olimpica della Staffetta 4x100 m misti.\nNel 2017 passa a competere per il Centro Sportivo Carabinieri, dopo che il Corpo forestale \u00e8 confluito nell'Arma.\nNel 2018 conquista la sua prima medaglia individuale in competizioni internazionali. Agli Europei di Glasgow vince la medaglia di bronzo nei 100 metri dorso. In quell'occasione stabilisce il suo primato personale, scendendo per la prima volta sotto i 60 secondi e migliorando il record italiano (59\"61).\nVita privata.\nCarlotta \u00e8 figlia del conte francese Jean Costa de Saint Genix de Beauregard, che dal 1990 al 1992 ha avuto una relazione con la madre Alena Zofkova (di origine ceca). Nel 2015, Jean Costa si \u00e8 ricongiunto alla figlia riconoscendola come sua legittima discendente. Di conseguenza Carlotta \u00e8 stata associata al titolo nobiliare del padre ed ha aggiunto il suo cognome a quello materno.\nPalmar\u00e8s.\nCompetizioni internazionali.\n * medaglia ottenuta partecipando alle batterie, il tempo riportato \u00e8 quello della finale"}
{"id": "5784198", "revid": "744331", "url": "https://it.wikipedia.org/wiki?curid=5784198", "title": "Ademir Ribeiro Souza", "text": ""}
{"id": "5784200", "revid": "339392", "url": "https://it.wikipedia.org/wiki?curid=5784200", "title": "Carlotta Costa de Beauregard", "text": ""}
{"id": "5784201", "revid": "486946", "url": "https://it.wikipedia.org/wiki?curid=5784201", "title": "Ronaille Calheira Sear\u00e1", "text": ""}
{"id": "5784204", "revid": "339392", "url": "https://it.wikipedia.org/wiki?curid=5784204", "title": "Carlotta Zofkova Costa de Saint Genix", "text": ""}
{"id": "5784212", "revid": "339392", "url": "https://it.wikipedia.org/wiki?curid=5784212", "title": "Carlotta Costa de Saint Genix de Beauregard", "text": ""}
{"id": "5784213", "revid": "744331", "url": "https://it.wikipedia.org/wiki?curid=5784213", "title": "D\u00eanis Silva Cruz", "text": ""}
{"id": "5784214", "revid": "744331", "url": "https://it.wikipedia.org/wiki?curid=5784214", "title": "William Rocha Alves", "text": ""}
{"id": "5784215", "revid": "744331", "url": "https://it.wikipedia.org/wiki?curid=5784215", "title": "Diego Carlos de Oliveira", "text": ""}
{"id": "5784216", "revid": "744331", "url": "https://it.wikipedia.org/wiki?curid=5784216", "title": "Paulo Vin\u00edcius Souza dos Santos", "text": ""}
{"id": "5784217", "revid": "744331", "url": "https://it.wikipedia.org/wiki?curid=5784217", "title": "Rafael Scapini de Almeida", "text": ""}
{"id": "5784220", "revid": "6923", "url": "https://it.wikipedia.org/wiki?curid=5784220", "title": "Carlo Ginori (senatore)", "text": "Biografia.\nTerzo esponente della dinastia imprenditoriale Ginori \u00e8 il primo dei quattro figli del senatore Lorenzo Ginori Lisci e nipote del marchese Carlo Ginori, fondatore della manifattura delle porcellane di Doccia. Compie i suoi studi nel Convitto Tolomei di Siena, dove riceve una formazione al tempo stesso umanistica e tecnico-scientifica, approfondendo quest'ultima con un lungo soggiorno in Germania, dedicato alla visita dei locali stabilimenti industriali. Quando suo padre viene a mancare (1878) le disposizioni testamentarie, che prevedono la partecipazione nella manifattura delle ceramiche dei quattro fratelli in quote uguali, non sono pienamente rispettate. Carlo si ritrova con una quota di poco superiore della met\u00e0 del capitale azionario, la propriet\u00e0 del suo intero patrimonio immobiliare (fabbrica, case degli impiegati e operai) e la carica di gerente. La gestione effettiva dello stabilimento di Doccia, tuttavia, \u00e8 affidata al direttore Paolo Lorenzini (fratello del pi\u00f9 celebre Carlo), che negli ultimi anni di vita di Lorenzo si era occupato dell'ammodernamento tecnologico della produzione.\nLa scelta di affidarsi al direttore \u00e8 dovuta alla scarsa propensione imprenditoriale di Carlo ma anche dei suoi fratelli, tutti pi\u00f9 dediti agli agi e alle mollezze che all'attivit\u00e0 lavorativa, ed \u00e8 un bene perch\u00e9 nei quattordici anni successivi Lorenzini raddoppia il giro d'affari, gli utili netti (che salgono a 4,5 milioni di lire), e aumenta il numero dei dipendenti a 1.300. La modesta produzione di porcellane e maioliche artistiche per un pubblico elitario viene affiancata con quella di oggetti di uso comune come i corredi da bagno e i servizi da tavola, venduti a prezzi accessibili anche alle fascia media della popolazione. Questa crescita lenta ma costante del fatturato e dell'occupazione \u00e8 monetizzata dal Ginori in voti elettorali. Membro dalla fondazione dell'Unione Liberale Monarchica di Firenze nel 1882, approfittando dell'allargamento del corpo elettorale si candida nel primo collegio di Firenze, dove riesce eletto con 5.201 voti, gran parte dei quali provenienti dai suoi dipendenti e da rappresentanti e clienti della ditta. Rieletto nello stesso collegio nel 1886 e nel 1890 alla Camera siede sui banchi della destra e da liberale moderato, non pregiudizialmente ostile alle proposte della sinistra costituzionale, appoggia i governi trasformisti di Agostino Depretis.\nIl suo impegno parlamentare non \u00e8 particolarmente intenso. Poco attivo nelle discussioni in aula \u00e8 per contro oltremodo prolifico nel sindacato ispettivo. Le sue numerose interrogazioni, sulle materie pi\u00f9 varie, riflettono la grande variet\u00e0 dei suoi interessi, che spaziano dalla cultura ai trasporti, dalla scuola ai problemi del lavoro, con un occhio particolarmente attento al settore delle antichit\u00e0 e delle belle arti.\nL'elevata ricchezza, il mandato parlamentare e il minimo impegno nell'azienda di famiglia ne fanno per tutti gli anni '80 un protagonista delle cronache mondane e della vita sociale altolocata, e non solo a Firenze, impegnato in svariate attivit\u00e0 nel settore della cultura (nomina a Regio commissario per le antichit\u00e0 e le belle arti della Toscana, animatore della Societ\u00e0 Dante Alighieri) e della beneficenza (patronato di asili, presidenze di societ\u00e0 di mutuo soccorso). Amante fin dalla giovent\u00f9 del mare, dell'avventura e dello sport, partecipa a tornei di scherma in tutta Europa e nel 1899 prende in affitto dal demanio l'Isola di Montecristo, che diventa punto di ritrovo degli yacht dei nobili dell'intero continente, azione che gli vale la nomina a presidente del Royal Yachting Club d'Italia.\nSul finire del decennio torna ad occuparsi di politica guidando una lista moderata nel comune di Sesto Fiorentino, nel quale \u00e8 ubicata la manifattura di Doccia, ottenendo un buon risultato politico con la vittoria di misura sulla coalizione democratico-popolare. Il risultato comunque buono di quest'ultima, sintomo di un possibile rovesciamento degli equilibri politici locali, \u00e8 un segnale che Ginori non coglie; la sua posizione politica \u00e8 al momento buona e la rielezione alla Camera nel 1890, primo degli eletti del collegio con grande vantaggio sui candidati democratico, socialista e radicale, aumenta la sua gi\u00e0 forte sicurezza personale. L'anno successivo, tuttavia, viene a mancare Paolo Lorenzini e per l'azienda, affidata a un nuovo direttore che si rivela scarsamente capace, inizia una fase discendente. I quattro fratelli Ginori decidono di rispolverare il patto di gestione pari quota stabilito dal padre nel testamento e a suo tempo non rispettato, ma l'incapacit\u00e0 imprenditoriale e il continuo trascurare i problemi per attivit\u00e0 pi\u00f9 piacevoli non fanno che rinviare l'inevitabile. Il calo della produzione e delle vendite e la mancanza di investimenti nell'adeguamento tecnologico degli impianti trascinano la Ginori in una crisi finanziaria sempre pi\u00f9 preoccupante, al punto da far decidere ai quattro fratelli la cessione della fabbrica e di ogni sua pertinenza alla Societ\u00e0 ceramica Richard, cui viene concesso di affiancare il proprio nome a quello dei Ginori, dando vita alla Richard Ginori.\nLa dinastia Ginori esce cos\u00ec dalla propriet\u00e0 della manifattura a 160 anni dalla sua fondazione, e le conseguenze non tardano a manifestarsi. Alla crisi economica dell'azienda hanno contribuito in maniera decisiva una serie di investimenti di Carlo Ginori rivelatisi alla lunga fallimentari. Aveva ad esempio promosso l'estrazione della torba dal lago di Massaciuccoli per impiegarla quale combustibile per le fornaci di Doccia, ma all'impegno di un consistente capitale e di mezzi tecnici della manifattura segue un totale fallimento dell'impresa, di cui non si erano accortamente previsti i costi e la resa effettiva del nuovo combustibile. Sempre attingendo alle risorse dell'azienda di famiglia promuove l'estrazione di petrolio da alcune sue terre a e la costituzione a Londra di una societ\u00e0 per lo sfruttamento delle miniere di mercurio di Cortevecchia, sempre con risultati disastrosi. L'eco di queste imprese rimbalza sulla stampa, che gi\u00e0 da tempo lo attenziona per la sua vita culturale e mondana, e ne compromette la figura. Rieletto nel 1892 nel terzo collegio di Firenze, dove \u00e8 trasmigrato dopo la cessione dell'azienda e il venir meno del sostegno elettorale fino ad allora goduto, viene battuto in quelle del 1895 dal candidato socialista per 1.036 voti contro 1.011.\nIn questi anni ha intanto maturato un nuovo interesse, l'automobilismo. Grazie alla quota ricavata dalla vendita dello stabilimento di Doccia, che gli consente di mantenere il suo elevatissimo tenore di vita, esibisce per le vie di Firenze la prima automobile della citt\u00e0, una Panhard &amp; Levassor (probabilmente una Type A allora in produzione), pagata 5.000 franchi. Il nuovo mezzo appare foriero di grandi successi e con altri esponenti della nobilt\u00e0 tenta anche di dar vita ad una produzione italiana di automobili, che ha per\u00f2 scarso successo. Fa anche parte del consiglio di amministrazione della Adami, societ\u00e0 che nel 1901 costruisce una 16\u00a0hp battezzata \"Rondine\", dotata di un motore sviluppato in proprio dall'ing. Guido Adami. Nel 1900 fonda il Club automobilisti d'Italia che nel 1905 si associa come sezione fiorentina al neonato Automobile Club d'Italia. Nello stesso anno viene nominato senatore a vita come deputato \"dopo tre legislature o sei anni di esercizio\" e trascorre i suoi ultimi anni lontano dalla politica, dedito unicamente ai suoi interessi personali."}
{"id": "5784221", "revid": "1543377", "url": "https://it.wikipedia.org/wiki?curid=5784221", "title": "Lutz Bachmann", "text": "\u00c8 considerato il promotore dell'organizzazione \"Pegida\" (\"Patriotische Europ\u00e4er gegen die Islamisierung des Abendlandes\", \"Patrioti europei contro l'islamizzazione dell'Occidente\") contraria all'accoglienza degli stranieri (e in particolare dei fedeli di religione islamica). \u00c8 anche Presidente dell'omonima associazione \"Pegida.\"\nBiografia.\nFormazione e attivit\u00e0 professionale.\nBachmann \u00e8 nato nel 1973 a Dresda da una famiglia di salumieri originari di Coswig. Ha studiato a Coswig presso la Polytechnische Oberschule \"Leonard Frank\" e la Kinder- und Jugendsportschule \"Artur Becker\" a Dresda. Dopo l'esame di maturit\u00e0 ha completato gli studi come cuoco ed ha iniziato a lavorare come aiutante presso il chiosco di salsicce del padre. In seguito ha lavorato presso il locale striptease \"Angels a \"Lipsia e presso un negozio di cellulari. Nel 1992 ha fondato la ditta individuale hotpepperpix, con la quale svolge attivit\u00e0 di agenzia sia fotografica che pubblicitaria. Inoltre con la moglie si occupa anche dell'agenzia pubblicitaria \"DD-Werbung\" a Briesnitz, vicino a Dresda.\nLutz Bachmann vive a Kesseldorf, nei pressi di Dresda.\nProcessi e condanne detentive.\nBachmann commise a partire dagli Anni 90 svariate azioni contro l'ordine pubblico e diversi reati (tra gli altri: lesioni personali, furto, scasso e traffico di stupefacenti). Secondo quanto riportato dai giornali commise furti con scasso su commissione da parte di appartenenti al giro di prostituzione di Dresda. Nel 1998, a seguito di 16 furti con scasso fu condannato dal tribunale di Dresda a 3 anni e 8 mesi di reclusione. Poco dopo la condanna riusc\u00ec a fuggire all'arresto riparando in Sudafrica dove visse per due anni sotto falso nome. Tuttavia a causa di irregolarit\u00e0 nel visto, venne identificato dalla locale polizia d'immigrazione ed estradato in Germania. Dopo 14 mesi di detenzione presso la prigione di Dresda fu rilasciato in liberazione condizionale.\nNella tarda estate del 2009 in due occasioni fu ritrovato in possesso rispettivamente di 40 e di 54 grammi di cocaina. Nel febbraio 2010 venne perci\u00f2 condannato dal tribunale di Dresda a una pena di 2 anni con la condizionale per spaccio di stupefacenti\nNel maggio 2014 Bachmann \u00e8 stato condannato ad una pena pecuniaria per non aver corrisposto per 9 mesi l'assegno di mantenimento del figlio.\nMedaglia al valor civile.\nNel gennaio del 2014 Bachmann fu uno dei 500 soccorritori premiati con una medaglia dal sindaco di Dresda Helma Grosz su incarico del ministro della Sassonia Stanislaw Tillich in occasione di una cerimonia pubblica. Durante l'alluvione che colp\u00ec l'Europa centrale nel 2013 avrebbe, attraverso vari gruppi Facebook, organizzato il centro di accoglienza presso il Gl\u00fccksgas-Stadion e raccolto generi di soccorso e donazioni in danaro.\nPegida.\nBachmann \u00e8 considerato il promotore, organizzatore e \"volto\" di Pegida (Patriotische Europ\u00e4er gegen die Islamisierung des Abendlandes). Ha tenuto comizi nel corso di diverse dimostrazioni. In occasione della costituzione dell'omonima associazione, il 14 novembre 2014 \u00e8 stato eletto come Presidente.\nIl 21 gennaio 2015 Bachmann si \u00e8 dimesso dall'incarico di Presidente, dopo che la procura di Dresda aveva avviato su di lui le indagini con l'accusa di incitazione all'odio razziale. Ci\u00f2 a seguito della diffusione di notizie di stampa circa alcuni post razzisti di Bachmann su Facebook, nei quali nel settembre 2014 faceva riferimento ai richiedenti asilo come a \"bestie\", \"gentaglia di fango\" e \"ciarpame\", negando l'esistenza di rifugiati di guerra e commentando una fotografia dell'organizzazione razzista Ku-Klux-Klan (KKK), in cui compariva la frase: \"Three K's a day keeps the minorities away\" (\"Tre K al giorno tolgono le minoranze di torno\u201c), con \"H\u00e4tte in Gro\u00dfenhain evtl auch funktioniert\u2026 so habense jetzt ein Asylantenhotel\" (\"Avrebbe potuto funzionare anche a Gro\u00dfenhain\u2026 cos\u00ec invece adesso avete un bel albergo per rifugiati\"). Inoltre appariva anche una foto, in cui Bachmann posava come Adolf Hitler. Bachmann spieg\u00f2 che si trattava della foto che sarebbe dovuta servire per la pubblicazione dell'audiobook \"Er ist wieder da\" e pubblicato sulla bacheca Facebook dell'attore Christoph Maria Herbst. \"Ogni tanto bisogna non prendersi troppo sul serio\". Herbst sment\u00ec tramite il proprio avvocato la versione di Bachmann. Subito dopo la diffusione dei suoi post, Bachmann cancell\u00f2 il suo profilo Facebook. All'inizio del mese di ottobre 2015 il procuratore di Dresda ha sollevato Bachmann dalle accuse di incitamento all'odio razziale.\nIn occasione del raduno di Pegida del 9 febbraio 2015, tre settimane dopo essersi ritirato dall'incarico di Presidente, ha tenuto nuovamente un discorso davanti a 2.000 dimostranti. A fine febbraio 2015 \u00e8 stato reso noto che Bachmann era stato rieletto, attraverso una votazione segreta, come uno dei tre capi di Pegida.\nBachmann ha avuto un ruolo fondamentale sia nelle manifestazioni organizzate anche in altre regioni contro il cambio di destinazione di un ex hotel in centro per rifugiati, che in particolare alle incitazioni alla violenza nella citt\u00e0 sassone di Freital. Durante le dimostrazioni, che erano firmate tra le altre anche con l'etichetta \"Frigida\", apostrofava i rifugiati \"soldati di ventura\", e gli abitanti che con essi solidarizzavano \"squadre di azione antifascista\".\nAccusa di incitamento all'odio razziale.\nAll'inizio dell'ottobre 2015 la procura di Dresda ha accusato Bachmann di incitamento all'odio razziale a causa di due post da lui pubblicati su Facebook nel settembre 2015, nei quali Bachmann faceva riferimento ai richiedenti asilo come a \"bestie\", \"gentaglia di fango\" e \"ciarpame\". Bachmann avrebbe offeso la dignit\u00e0 umana dei profughi, insultandoli e disprezzandoli con l'intento di suscitare l'odio razziale. Secondo la denuncia della procura, anche altri privati cittadini avrebbero mosso denuncia per lo stesso motivo contro Bachmann, a causa di suoi post analoghi su Facebook e perch\u00e9 nel corso di una manifestazione di Pegida nel 2014 avrebbe accusato genericamente i richiedenti di asilo di essere dei delinquenti.\nDenuncia per incitamento all'odio razziale.\nIl 10 gennaio 2016 \u00e8 stato reso noto che il Presidente dei Verdi della Sassonia J\u00fcrgen Kassel ha presentato una denuncia per incitamento all'odio razziale contro Lutz Bachmann. Il motivo sarebbe la comparsa su Facebook di una foto con una t-shirt, che identifica genericamente tutti i profughi come violentatori. Inoltre Kasek ha richiesto alla prefettura di Lipsia di vietare la vendita di magliette con la scritta \"Rapefugees not welcome \u2013 Stay Away\" per la manifestazione di Pegida prevista per il giorno successivo. Nel mese di ottobre 2016, Lutz Bachmann si trasferisce a vivere a sud dell'isola di Tenerife (Spagna) dove \u00e8 stato dichiarato \"persona non grata\" dalle autorit\u00e0 di quell'isola.\nDichiarazioni.\nBachmann si rifiuta generalmente di rilasciare interviste alla radio pubblica tedesca o per Der Spiegel, tuttavia ha concesso delle interviste a \"Bild\", al quale aveva talvolta in passato offerto testi e foto cos\u00ec come ai giornali della nuova destra tedesca \"Junge Freiheit\", \"Sezession\" e \"Blaue Narzisse, al britannico\" \"Financial Times\" e all'agenzia \"Reuters\".\nLe posizioni di Bachmann e la sua Weltanschauung sono state identificate da diversi commentatori come xenofobe e populiste.\nBachmann ha detto di s\u00e9 in un'intervista con \"Jungen Freiheit\", di essere \"il classico elettore della CDU\", tuttavia i media riportano che ha commentato \"Mi piace\" sulle pagine Facebook di due associazioni regionali del NPD. In un'intervista al \"Financial Times\" Bachmann ha spiegato che il rafforzamento dei partiti di estrema destra nei Paesi Bassi e in Francia ha come scopo il voler evitare la fallimentare politica degli asili in Germania. Egli si dice a favore di una politica di immigrazione, come in Canada o in Svizzera, limitata esclusivamente a migranti qualificati.\nIn occasione delle manifestazioni di Pegida Bachmann ha parlato dei \"criminali richiedenti asilo\", e dei pensionati poveri che sono seduti in appartamenti non riscaldati e non si possono permettere \"un pezzo di Stollen in pi\u00f9\", mentre \"i richiedenti asilo vivono in alloggio di lusso.\" Il New York Times ha riferito che Bachmann avrebbe detto a un reporter di non essere contro i profughi di guerra, contro l'Islam o contro gli stranieri. Ci\u00f2 che egli rifiuta sono i \"rifugiati economici\", che approfittano indebitamente di un vantaggio nel sistema sociale tedesco. I politici tedeschi sarebbero stati responsabili di un sistema completamente sbagliato.\nIn merito alla sua estradizione dal Sudafrica, ha dichiarato che \u00e8 avvenuta in un tempo \"sorprendentemente veloce\". Se il suo passato dovesse gettare una cattiva luce su Pegida, preferirebbe ritirarsi. Tuttavia dice di non sentirsi turbato dalla contraddizione tra ci\u00f2 che proclama e la propria biografia, poich\u00e9 le sue azioni risalgono a molto tempo fa.\nNel gennaio 2015 la rivista satirica \"Titanic\" ha pubblicato un opuscolo a nome di Bachmann, in cui si speculava in merito al possibile collegamento tra la morte violenta del profugo eritreo Khaled Bahrain a Dresda con la manifestazione di Pegida. Il commento destinato ai \"liebe[n] Mitdeutsche[n]\" (cari tedeschi di sangue) termina con le parole \"\"Heil Hitler und einen sch\u00f6nen Tag\u201c\" (Heil Hitler e buona giornata). Bachmann ha risposto giudicando il pamphlet come una grave calunnia. Ci\u00f2 \u00e8 stato visto in contrasto con la solidariet\u00e0 da lui stesso espressa dopo l'attentato nei confronti della rivista satirica francese \"Charlie Hebdo\"."}
{"id": "5784222", "revid": "182193", "url": "https://it.wikipedia.org/wiki?curid=5784222", "title": "Stadio di Masnago", "text": ""}
{"id": "5784223", "revid": "182193", "url": "https://it.wikipedia.org/wiki?curid=5784223", "title": "Stadio Masnago", "text": ""}
{"id": "5784231", "revid": "2060963", "url": "https://it.wikipedia.org/wiki?curid=5784231", "title": "Episodi di Mozart in the Jungle (seconda stagione)", "text": "La seconda stagione della webserie Mozart in the Jungle, composta da dieci episodi, \u00e8 stata interamente resa disponibile negli Stati Uniti dal servizio di streaming di Amazon il 30 dicembre 2015.\nIn Italia \u00e8 andata in onda in prima visione sul canale satellitare Sky Atlantic dal 29 giugno al 27 luglio 2016.\nPap\u00e0 severo.\nTrama \nDopo aver condotto un concerto a Los Angeles, Rodrigo (Gael Garc\u00eca Bernal) si rende conto di quanto lavoro ci sia ancora da fare con la sua orchestra newyorkese. A complicare la situazione si aggiungono le questioni sindacali tra la direzione della filarmonica e i musicisti, che si affidano all'assistenza legale di una nuova avvocata, Nina (Gretchen Mol). Hailey (Lola Kirke) si mette alla ricerca di qualcuno che la possa sostituire come assistente di Rodrigo, in modo che lei possa dedicarsi alla pratica per entrare di ruolo nell'orchestra. \nUn nuovo assistente per Rodrigo.\nTrama \nAlla festa per il ritorno di Lizzie (Hannah Dunne) Hailey si convince che l'amico Mike (Philip Jackson Smith) possa essere il candidato ideale per il posto di assistente. Dopo un'iniziale titubanza, Rodrigo lo mette alla prova e lo assume, liberando Hailey dall'incarico. Gloria (Bernardette Peters) invita Hailey ad un evento per giovani donatori in qualit\u00e0 di rappresentante dell'orchestra, ma Rodrigo non vede la cosa di buon occhio. \nDipende tutto da te.\nTrama\nRodrigo viene sfrattato dall'appartamento dove vive, pertanto Gloria lo ospita a casa sua: qui scopre che la donna ha un passato da cantante, e la incoraggia a tornare ad esibirsi. Il rapporto tra Hailey e Alex (Peter Vack) entra in crisi dopo che lui \u00e8 stato scelto per partecipare ad un reality show, che lo terr\u00e0 lontano da New York per 3 mesi. Per distrarsi Hailey accompagna Lizzie ed il suo ragazzo Bradford (Jason Schwarzman) a registrare un episodio del suo podcast: l'incontro con Anton Gallo (Anton Coppola), anziano oboista che ha suonato con Toscanini, si rivela particolarmente illuminante per lei. Durante una partita di softball Betty (Debra Monk) si infortuna e Hailey dovr\u00e0 quindi prendere il suo posto per il tour in America Latina. \nTouch\u00e9 Maestro, touch\u00e9.\nTrama\nSiamo all'indomani della partenza per il tour. Hailey esce con il violoncellista ospite, Andrew Walsh (Dermot Mulroney) che le fa conoscere Lang Lang, Emanuel Ax e Joshua Bell durante una serata al bowling. Thomas (Malcolm McDowell) ha appena ricevuto i documenti per la procedura di divorzio e Rodrigo per sollevargli il morale gli offre dei funghi allucinogeni: i due passano la nottata a confessarsi i loro segreti pi\u00f9 intimi sotto l'effetto degli stupefacenti. Gloria segue il consiglio di Rodrigo e si esibisce in segreto in un bar, dove tra il pubblico trova a sorpresa Pavel (Sandro Isaack), il macchinista della Filarmonica. \nIl ritorno del re.\nTrama\nA Mike viene negata la partenza in aeroporto per via del passaporto scaduto, quindi a Hailey tocca fare da assistente a Rodrigo per tutta la durata del tour. Giunti a Citt\u00e0 del Messico, Warren (Joel Bernstein) viene derubato del suo violino, perci\u00f2 Rodrigo contatta suo fratello Manuel (Tenoch Huerta) per cercare di recuperarlo. Rodrigo \u00e8 particolarmente teso per la performance nella sua citt\u00e0 natale, soprattutto perch\u00e9 tra il pubblico ci sar\u00e0 anche il suo mentore, il Maestro Rivera (Emilio Echevarr\u00eca).\nCome far ridere Dio.\nTrama\nRodrigo diserta l'incontro con un importante investitore messicano e prende un autobus con Hailey per raggiungere il villaggio in cui \u00e8 cresciuto, dove tra i due scocca anche un bacio. Ne approfittano anche per visitare il maestro Rivera, che qui dirige un'orchestra giovanile. Il maestro designa Rodrigo come suo successore, ma lui rifiuta il ruolo, deludendo profondamente il suo mentore, che esprime tutto il suo sdegno davanti alla platea degli allievi. Nina raggiunge a sorpresa Cynthia (Saffron Burrows) a Citt\u00e0 del Messico, ma la loro relazione segreta viene scoperta da Thomas e Bob (Mark Blum).\nSi pu\u00f2 sposare la luna?\nTrama\nAl ritorno dal Messico, Rodrigo viene colto da un malessere diffuso che non riesce a far andare via. Alla festa per i 35 anni di carriera di Betty, Hailey si lascia scappare il dettaglio del bacio con Rodrigo. Iniziano le trattative tra la direzione della filarmonica e i rappresentanti dei musicisti per ottenere delle condizioni di lavoro migliori, ma il primo incontro lascia insoddisfatte entrambe le parti. Edward Biben (Brennan Brown), uno dei dirigenti, punta a giocare sporco, cercando di compromettere la reputazione dei musicisti. Rodrigo si presta come personaggio per un videogioco assieme ad altri musicisti e direttori d'orchestra. Tra questi c'\u00e8 anche Andrew Walsh, che durante le pause tra le riprese fa bella mostra delle sue conquiste a letto, tra cui figurano anche Cynthia e Hailey, scatenando l'ira di Rodrigo. \nLascia tutto alle spalle.\nTrama\nThomas va a trovare la moglie Claire (Margaret Ladd) per portarle i documenti per il divorzio e farle ascoltare la sinfonia che ha appena finito di comporre, ma la donna viene colta da un malore e muore. Al funerale il grande assente \u00e8 Rodrigo, che si \u00e8 convinto di essere stato maledetto dal maestro Rivera e pertanto sta cercando di lasciarsi alle spalle alcuni pesi per tentare di cacciare via il malessere. Per prima cosa incontra quindi Ana Maria (Nora Arnezeder) e si decide a procedere con il divorzio. Gli orchestrali convincono Hailey a uscire con Erik Winkelstrauss (Aaron Moten), membro della direzione conosciuto alla serata dei giovani donatori, per capire la sua posizione nella trattativa con il sindacato. \nAmusia.\nTrama\nA Rodrigo viene diagnosticata l'amusia, un disturbo uditivo che gli fa percepire la musica in modo distorto, e viene temporaneamente sostituito dal Maestro Lennox (Luke Rampersad). Il nuovo direttore per\u00f2 ha un atteggiamento riprovevole nei confronti dei musicisti, tanto che Rodrigo lo licenzia in tronco prima di uno spettacolo e prende il suo posto, malgrado il malessere. Grazie all'intervento di Thomas, Gloria e Cynthia riescono a confrontarsi e trovare un accordo per soddisfare le richieste dell'orchestra. Tuttavia, Nina rivela a Cynthia di aver gi\u00e0 mandato del materiale compromettente sulla dirigenza al New York Times: Cynthia, amareggiata dal gesto, la licenzia. Betty offre ad Hailey un posto da seconda oboista nell'orchestra di Des Moines, minacciando di rivelare a tutti del bacio con Rodrigo qualora lei non accettasse. \nCasa.\nTrama\nLa carriera di Gloria viene macchiata da uno scandalo, quindi viene meno il patto con Cynthia. Rodrigo raggiunge un accordo con Biben: lui presenter\u00e0 le dimissioni da direttore a patto che le richieste dell'orchestra vengano esaudite. L'incontro con i dirigenti non va per\u00f2 secondo i piani di Biben, per via dell'opposizione di Gloria, che con un discorso convincente traghetta dalla sua parte la maggior parte dei votanti. I musicisti vengono quindi chiusi fuori dall'edificio, e sotto la guida di Cynthia si spostano a Central Park dove improvvisano un concerto di protesta. Arriva anche Rodrigo, che oltre a ristabilire il rapporto con la sua orchestra, si rende conto di aver recuperato a pieno l'udito dopo una rovinosa caduta. La sera Rodrigo si reca a casa di Hailey, ma la trova sull'uscio con una valigia: sta per partire in tour con Andrew Walsh, ma non prima di aver passato un weekend con il suo nuovo ragazzo, Erik Winkelstrauss. \n "}
{"id": "5784234", "revid": "122130413", "url": "https://it.wikipedia.org/wiki?curid=5784234", "title": "RS Canum Venaticorum", "text": "RS Canum Venaticorum (RS CVn) \u00e8 una stella variabile nella costellazione dei Cani da caccia.\n\u00c8 il prototipo di una classe di variabili con cromosfere attive che portano il suo nome, le variabili RS Canum Venaticorum. Di magnitudine apparente +8,22, RS Canum Venaticorum \u00e8 situata a 460 anni luce dal sistema solare.\nCaratteristiche.\n\u00c8 una stella binaria composta da una subgigante di tipo spettrale F6IV e da un'altra subgigante di tipo G8IV. La prima ha una temperatura effettiva di 6700 K e la sua massa \u00e8 del 41% superiore a quella del Sole., il suo raggio \u00e8 quasi il doppio del raggio solare e ruota su s\u00e9 stessa ad una velocit\u00e0 di rotazione di almeno 12\u00a0km/s. La sua luminosit\u00e0 \u00e8 6,6 volte superiore a quella del Sole.\nLa subgigante di tipo G ha una temperatura inferiore, intorno ai 5000 K e una massa del 44% maggiore di quella solare. Ci\u00f2 nonostante \u00e8 la stella pi\u00f9 luminosa del sistema, essendo 9,5 pi\u00f9 luminosa della nostra stella. 4 volte pi\u00f9 grande del Sole, ruota a una velocit\u00e0 uguale o superiore ai 35\u00a0km/s. Le due componenti di RS Canum Venaticorum sono molto vicine tra loro, essendo il periodo orbitale pari a 4,7978 giorni.\nVariabilit\u00e0.\nLa variabilit\u00e0 di RS Canum Venaticorum fu scoperta da Ceraski nel 1914. La sua luminosit\u00e0 varia tra le magnitudini 7,93 e 9,14 a causa dell'esistenza di grandi macchie stellari di minore temperatura rispetto al resto della superficie, e che ruotano con un periodo simile al periodo orbitale del sistema.\n\u00c8 anche una binaria a eclisse, identificata come tale da Cuno Hoffmeister al principio del XX secolo, inoltre \u00e8 una stella molto brillante nella regione dello spettro dei raggi X ed \u00e8 anche una forte radiosorgente."}
{"id": "5784235", "revid": "599013", "url": "https://it.wikipedia.org/wiki?curid=5784235", "title": "Cary Stayner", "text": "Biografia.\nStayner ha affermato, dopo il suo arresto, che aveva cominciato a fantasticare di uccidere donne all'et\u00e0 di sette anni. La vita familiare di Stayner fu traumatica. Suo fratello minore, Steven, \u00e8 stato rapito da bambino, da un molestatore di nome Kenneth Parnell nel 1972 e tenuto prigioniero per pi\u00f9 di sette anni, prima di riuscire a fuggire e riunirsi con la sua famiglia. Stayner dir\u00e0 che si sentiva trascurato dai suoi genitori, addolorati per la perdita di Steven.\nQuando Steven fugg\u00ec e torn\u00f2 a casa nel 1980, ricevette l'attenzione dei mass media (fu scritto un romanzo giallo e venne fatto un film per la TV), e questo inaspr\u00ec ulteriormente il rapporto con suo fratello maggiore. Steven poi mor\u00ec in un incidente in moto nel 1989. L'anno successivo, lo zio di Cary Stayner fu assassinato. Cary tent\u00f2 il suicidio nel 1991 e fu arrestato nel 1997 per possesso di marijuana e metanfetamine, anche se le accuse furono poi lasciate cadere.\nNel 1997, fu assunto come tuttofare a Cedar Lodge in Yosemite, dove, tra il febbraio e luglio 1999, uccise quattro donne. Fu inizialmente indiziato quando vennero trovate le prime tre vittime, ma non fu seriamente considerato come un sospetto. Quando fu trovato nel mese di luglio, fu interrogato e arrestato di nuovo, dopo un mandato di perquisizione del suo camion, perch\u00e9 si pensava che le vittime venissero uccise nel camion. Alla fine confess\u00f2 tutti e quattro gli omicidi.\nStayner fu dichiarato non colpevole per infermit\u00e0 mentale. I suoi avvocati citarono una storia familiare di abusi sessuali e la malattia mentale, che si manifest\u00f2 non solo negli omicidi, ma anche come pedofilia e disturbo ossessivo-compulsivo. \u00c8 stato comunque trovato sano e condannato per quattro capi d'omicidio di primo grado da una giuria nel 2001. Nel 2002, mentre scontava la pena del suo processo, fu condannato a morte. \u00c8 pendente un ricorso.\nL'FBI fu pesantemente criticato per non aver arrestato Stayner prima che uccidesse la sua quarta vittima. Ad oggi, nessun altro \u00e8 stato accusato in relazione ai crimini di Stayner."}
{"id": "5784255", "revid": "767487", "url": "https://it.wikipedia.org/wiki?curid=5784255", "title": "Istogenesi", "text": "Per istogenesi si intende la formazione di diversi tessuti funzionali a partire da una cellula indifferenziata.\nLe prime fasi dell'istogenesi.\nUn \"foglietto embrionale\" \u00e8 un gruppo di cellule che si forma durante l'embriogenesi degli animali. La tripartizine tipica dei foglietti embrionali \u00e8 tipica dei vertebrati, ciononostante anche gli animali pi\u00f9 complessi delle spugne producono in genere da due a tre differenti foglietti embrionali.\nI gruppi di animali con simmetria radiale, come ad esempio gli cnidari, producono solo due foglietti chiamati \"ectoderma\" (foglietto esterno) e \"endoderma\" (interno) e sono perci\u00f2 detti \"diploblastici\".\nGli animali con simmetria bilaterale producono un terzo foglietto embionale detto mesoderma, che si interpone tra i due precedentemente citati. Sono perci\u00f2 detti \"triploblastici\". Dai foglietti embrionali prendono origine tutti i tessuti presenti negli animali adulti e gli organi, mediante un processo detto organogenesi.\nL'origine dei tessuti funzionali.\nL'istogenesi riguarda quindi la formazione di tutti i tessuti, tra i quali:\nLa tabella che segue associa a vari tessuti il foglietto embrionale dal quale essi si originano."}
{"id": "5784274", "revid": "1543377", "url": "https://it.wikipedia.org/wiki?curid=5784274", "title": "Apia International Sydney 2016 - Doppio femminile", "text": "Le detentrici del titolo sono Bethanie Mattek-Sands e Sania Mirza, la prima ha scelto di non partecipare mentre la seconda far\u00e0 coppia con Martina Hingis. Hingis e Sania Mirza hanno sconfitto Caroline Garcia e Kristina Mladenovic per 1-6, 7-5, [10-5]."}
{"id": "5784282", "revid": "33751", "url": "https://it.wikipedia.org/wiki?curid=5784282", "title": "Campionato saudita di calcio", "text": "Il campionato saudita di calcio \u00e8 articolato su quattro livelli: il massimo livello nazionale, la Lega saudita professionistica, a cui prendono parte 16 squadre, la seconda serie, detta Prima Divisione, cui prendono parte 20 squadre, e la Seconda Divisione, cui partecipano altre 28 squadre, e la Terza Divisione, cui prendono parte 110 squadre. "}
{"id": "5784295", "revid": "486946", "url": "https://it.wikipedia.org/wiki?curid=5784295", "title": "Valutazione del ciclo di vita", "text": ""}
{"id": "5784298", "revid": "767487", "url": "https://it.wikipedia.org/wiki?curid=5784298", "title": "Pheromones", "text": "Pheromones \u00e8 il primo album in studio del gruppo rock norvegese Animal Alpha, pubblicato nel 2005."}
{"id": "5784303", "revid": "298229", "url": "https://it.wikipedia.org/wiki?curid=5784303", "title": "Wind of Change", "text": ""}
{"id": "5784305", "revid": "298229", "url": "https://it.wikipedia.org/wiki?curid=5784305", "title": "Winds of Change", "text": ""}
{"id": "5784311", "revid": "2052878", "url": "https://it.wikipedia.org/wiki?curid=5784311", "title": "The Animals (album UK)", "text": "The Animals \u00e8 il primo album in studio pubblicato in Gran Bretagna dell'omonimo gruppo rock inglese, The Animals, uscito nel 1964.\nTracce.\nSide 1\nSide 2"}
{"id": "5784312", "revid": "838137", "url": "https://it.wikipedia.org/wiki?curid=5784312", "title": "Maglia (cartografia)", "text": "In cartografia, per maglia si intende ciascuna delle porzioni di superficie determinate dal reticolo fondamentale dei meridiani e dei paralleli. La forma di queste va dal quadrangolo curvilineo, poco differente da un rettangolo in prossimit\u00e0 dell'equatore, al triangolo curvilineo nei punti di contatto coi poli.\nSi possono avere anche maglie dalla forma di calotte sferiche centrate nei poli, nei casi degeneri in cui i limiti in longitudine sono determinati dallo stesso meridiano.\nAstronomia.\nLa superficie di numerosi corpi celesti del sistema solare \u00e8 convenzionalmente suddivisa in maglie. Si vedano le seguenti pagine per una descrizione dettagliata."}
{"id": "5784313", "revid": "767487", "url": "https://it.wikipedia.org/wiki?curid=5784313", "title": "L'attrazione", "text": "L'attrazione \u00e8 un film del 1987, con la regia di Mario Gariazzo, liberamente ispirato all'opera teatrale in versi Una partita a scacchi di Giuseppe Giacosa."}
{"id": "5784314", "revid": "228587", "url": "https://it.wikipedia.org/wiki?curid=5784314", "title": "Francesco Peroni (industriale)", "text": ""}
{"id": "5784315", "revid": "247222", "url": "https://it.wikipedia.org/wiki?curid=5784315", "title": "The Animals (album USA)", "text": "The Animals \u00e8 il primo album in studio pubblicato negli USA nel 1964 dal gruppo rock inglese The Animals. Lo stesso anno era stato pubblicato nel Regno Unito un album omonimo con una diversa selezione di brani.\nTracce.\nSide 1\nSide 2"}
{"id": "5784317", "revid": "287204", "url": "https://it.wikipedia.org/wiki?curid=5784317", "title": "L'ultima estate di Berlino", "text": "L'ultima estate di Berlino \u00e8 un romanzo del 2015 scritto da Federico Buffa e Paolo Frusca.\nRacconta le vicende di due personaggi: Wolfgang F\u00fcrstner, un soldato tedesco, e Dale Warren, un giornalista statunitense, che per ragioni professionali si trovano a Berlino in occasione dei Giochi Olimpici del 1936. Mentre Dale Warren \u00e8 un personaggio di finzione, Wolfgang F\u00fcrstner \u00e8 realmente esistito e durante le Olimpiadi del 1936 ebbe l'incarico di responsabile dell'organizzazione del villaggio olimpico.\nIl romanzo \u00e8 ispirato allo spettacolo teatrale intitolato \"Le Olimpiadi del 1936\", in tour nei teatri italiani dal 2015 e che vede lo stesso Federico Buffa nel ruolo di attore protagonista."}
{"id": "5784325", "revid": "827882", "url": "https://it.wikipedia.org/wiki?curid=5784325", "title": "The Animals on Tour", "text": "The Animals on Tour \u00e8 il secondo album in studio della discografica statunitense del gruppo rock inglese The Animals, pubblicato nel 1965."}
{"id": "5784326", "revid": "1001457", "url": "https://it.wikipedia.org/wiki?curid=5784326", "title": "Animal Tracks", "text": "Animal Tracks \u00e8 il secondo album in studio della discografica britannica del gruppo rock inglese The Animals, pubblicato nel 1965.\nTracce.\nSide 1\nSide 2"}
{"id": "5784334", "revid": "110157", "url": "https://it.wikipedia.org/wiki?curid=5784334", "title": "European Football League 2015", "text": "La European Football League 2015 \u00e8 stata la seconda edizione dell'omonimo torneo di football americano non organizzata dalla EFAF. La sua finale \u00e8 stata denominata EFL Bowl II.\nHa avuto inizio il 19 aprile e si \u00e8 conclusa il 19 luglio con la finale di Kiel vinta per 49-28 dai tedeschi Kiel Baltic Hurricanes sui connazionali Allg\u00e4u Comets.\nStagione regolare.\nClassifica.\nLa classifica della regular season \u00e8 la seguente:"}
{"id": "5784335", "revid": "965985", "url": "https://it.wikipedia.org/wiki?curid=5784335", "title": "Animalisms", "text": "Animalisms \u00e8 il terzo album in studio della discografica britannica del gruppo rock inglese The Animals, pubblicato nel 1966.\nTracce.\nSide 1\nSide 2"}
{"id": "5784349", "revid": "154639", "url": "https://it.wikipedia.org/wiki?curid=5784349", "title": "Aristobulo di Alessandria", "text": "Aristobulo di Alessandria (ca 160 a.C.), detto anche erroneamente Aristobulo di Panea, fu un filosofo peripatetico ebreo, noto per aver scritto un Commentario al Pentateuco dedicato al re Tolomeo Filometore. In quest'opera egli cerca di dimostrare che la cultura greca \u00e8 tributaria di quella ebraica in quanto poeti, filosofi e storici greci, fra cui Omero, Platone e Pitagora, conoscevano e utilizzavano i libri di Mos\u00e8. Per dimostrare la sua tesi non esit\u00f2 ad alterare le citazioni greche da lui utilizzate, ingannando molti autori a lui successivi.\nClemente Alessandrino (\"Stromati\", libro I, cap. 22, \u00a7 150) riferisce le parole di Aristobulo secondo le quali vari secoli prima della Septuaginta gi\u00e0 esistevano le traduzione greche della \"Torah\" e del Pentateuco note a Platone e a Pitagora.\nIl tono chiaramente apologetico del passaggio rende per\u00f2 l'affermazione poco attendibile."}
{"id": "5784350", "revid": "79227", "url": "https://it.wikipedia.org/wiki?curid=5784350", "title": "Winds of Change (The Animals)", "text": "Winds of Change \u00e8 un album in studio del gruppo rock inglese The Animals, pubblicato nel 1967 e attribuito a Eric Burdon &amp; the Animals.\nTracce.\nTutte le tracce sono di Eric Burdon, Vic Briggs, John Weider, Barry Jenkins e Danny McCulloch, eccetto dove indicato.\nSide 1\nSide 2"}
{"id": "5784352", "revid": "201394", "url": "https://it.wikipedia.org/wiki?curid=5784352", "title": "The Twain Shall Meet", "text": "The Twain Shall Meet \u00e8 un album in studio del gruppo rock inglese The Animals, pubblicato nel 1968 e attribuito a Eric Burdon &amp; the Animals.\nTracce.\nSide 1\nSide 2"}
{"id": "5784353", "revid": "1296625", "url": "https://it.wikipedia.org/wiki?curid=5784353", "title": "International Geomagnetic Reference Field", "text": "L\u2019International Geomagnetic Reference Field (IGRF) \u00e8 un modello matematico standard usato per descrivere il campo magnetico terrestre e le sue variazioni secolari. \u00c8 stato ottenuto assemblando dati e informazioni raccolti mediante satelliti e osservatori da numerosi istituti di ricerca nel mondo.\nModello matematico.\nDal punto di vista matematico, il modello IGRF pu\u00f2 essere ottenuto con il gradiente del potenziale scalare:\nformula_1\nil potenziale scalare \u00e8 a sua volta modellato come un'espansione in serie di armoniche sferiche:\nformula_2\ndove formula_3 \u00e8 il raggio equatoriale della Terra (6371,2\u00a0km secondo lo standard IGRF), formula_4 e formula_5 sono i coefficienti di Gauss e sono disponibili in forma tabulare, formula_6, formula_7 e formula_8 sono le coordinate sferiche del punto di osservazione (distanza dal centro della Terra, colatitudine e longitudine est) e formula_9 \u00e8 la funzione associata di Legendre di grado formula_10 e ordine formula_11 e vale:\nformula_12\ncon\nformula_13\nI coefficienti di Gauss sono disponibili fino al 13\u00ba ordine e, a causa della variazione secolare del campo magnetico terrestre, vengono aggiornati ogni 5 anni."}
{"id": "5784355", "revid": "59976", "url": "https://it.wikipedia.org/wiki?curid=5784355", "title": "IGRF", "text": ""}
{"id": "5784356", "revid": "110157", "url": "https://it.wikipedia.org/wiki?curid=5784356", "title": "European Football League 2016", "text": "La European Football League 2016 \u00e8 stata la terza edizione dell'omonimo torneo di football americano non organizzata dalla EFAF. La sua finale \u00e8 denominata EFL Bowl III.\nHa avuto inizio il 19 aprile e si \u00e8 conclusa l'11 giugno con la finale di Francoforte sul Meno vinta per 35-21 dai tedeschi Frankfurt Universe sugli olandesi Amsterdam Crusaders.\nStagione regolare.\nClassifica.\nLa classifica della regular season \u00e8 la seguente:"}
{"id": "5784357", "revid": "298229", "url": "https://it.wikipedia.org/wiki?curid=5784357", "title": "Cathedral", "text": "Cathedral (\"cattedrale\" in lingua inglese) pu\u00f2 far riferimento a:"}
{"id": "5784358", "revid": "765341", "url": "https://it.wikipedia.org/wiki?curid=5784358", "title": "Love Is (The Animals)", "text": "Love Is \u00e8 un album in studio del gruppo rock inglese The Animals, pubblicato nel 1968 e attribuito a Eric Burdon &amp; the Animals.\nTracce.\nSide 1\nSide 2\nSide 3\nSide 4"}
{"id": "5784360", "revid": "123970424", "url": "https://it.wikipedia.org/wiki?curid=5784360", "title": "The Miami Football Club", "text": "Il The Miami Football Club, spesso chiamato semplicemente Miami FC, \u00e8 una societ\u00e0 calcistica professionistica statunitense con sede nella citt\u00e0 di Miami, nello stato della Florida e gioca le proprie partite casalinghe presso il Riccardo Silva Stadium, impianto da 20.000 posti a sedere. \nDal 2020 milita nella USL Championship, lega di secondo livello del campionato statunitense.\nStoria.\nNorth American Soccer League (2016-2017).\nGrazie alla sinergia tra Riccardo Silva e Paolo Maldini, il 20 maggio 2015, fu fondato il Miami Football Club e venne reso noto che la squadra, unico club professionista di Miami, avrebbe partecipato alla North American Soccer League (NASL) a partire dal 2016. Il 10 agosto successivo, la societ\u00e0 ha presentato il suo stemma e i colori sociali, arancione ed azzurro. Il 31 agosto, Alessandro Nesta \u00e8 stato nominato allenatore. Il 28 ottobre 2015, \u00e8 stato scelto l'FIU Stadium come impianto per le partite casalinghe. Il 20 novembre, Macron \u00e8 diventato lo sponsor tecnico della squadra..\nDopo un'anonima stagione nel 2016, nel 2017 il club domin\u00f2 la stagione regolare della NASL, concludendo al primo posto sia la Spring Season che la Fall Season. Nella semifinale dei playoff, per\u00f2, il Miami FC dovette arrendersi ai New York Cosmos ai calci di rigore. Nel 2017 la squadra fu altres\u00ec protagonista di un notevole cammino nella Lamar Hunt U.S. Open Cup, durante il quale elimin\u00f2 le due franchigie di Major League Soccer dell'Orlando City e dell'Atlanta United, prima di venire eliminata ai quarti di finale a seguito di una sconfitta interna per 1-0 contro il club di USL del Cincinnati. Il 17 novembre, al termine della stagione, Alessandro Nesta si dimise dal ruolo di allenatore.\nNational Premier Soccer League (2018-2019).\nNel gennaio 2018, a seguito della sospensione della NASL, la societ\u00e0 iscrisse al campionato dilettantistico della National Premier Soccer League (NPSL) una sorta di formazione riserve, ufficialmente denominata \"Miami FC 2\", che tuttavia annoverava tra le proprie fila dodici giocatori che avevano disputato con la squadra la precedente stagione tra i professionisti. L'obiettivo iniziale del club era infatti quello di iniziare a disputare la stagione in NPSL in attesa della ripresa, poi mai avvenuta causa fallimento, della NASL. Il 25 gennaio, il club assunse Paul Dalglish come nuovo allenatore. La squadra domin\u00f2 la propria conference della NPSL, perdendo solamente una partita in tutta la stagione regolare contro l'ex squadra professionistica della Jacksonville Armada. Nella postseason, il club sconfisse prima prioprio l'Armada per 3-1 nella finale della Sunshine Conference, per poi superare gli Atlanta Silverbacks 2-1, i Little Rock Rangers e il Duluth entrambi per 3-0 e infine vincere, battendo nella finale nazionale del 4 agosto il Motown con il risultato di 3-1, il primo titolo di campione della propria storia.\nNel 2019 il club torn\u00f2 a competere con la denominazione \"Miami FC\" e biss\u00f2 il successo ottenuto nella stagione precedente. Dopo aver terminato la stagione regolare nuovamente al primo posto della propria conference, il club domin\u00f2 anche nei playoff, sconfiggendo nettamente la Jacksonville Armada per 4-0, il Miami United per 3-2, il Chattanooga per 2-0, e sia il Tulsa Athletic che il Cleveland entrambe con un netto 4-1, prima di battere nella finale nazionale del 3 agosto i New York Cosmos con il risultato di 3-1.\nNational Independent Soccer Association (2019).\nIl 15 novembre 2018, la NPSL annunci\u00f2 che il Miami FC sarebbe stato uno dei membri fondatori del proprio campionato professionistico, denominato \"NPSL Pro\", il quale sarebbe cominciato con la NPSL Founders Cup a fine 2019 e poi con una stagione completa nel 2020. Tuttavia, il 24 luglio del 2019 il club annunci\u00f2 che dall'autunno seguente avrebbe partecipato alla stagione inaugurale della National Independent Soccer Association (NISA). La squadra disput\u00f2 ancora una volta una grande stagione, chiudendo imbattuta la regular season e aggiudicandosi ai playoff il titolo della Eastern Conference dopo aver sconfitto in finale lo Stumptown Athletic con un netto 3-0. La vittoria della Eastern conference qualific\u00f2 il Miami FC per i playoff di fine stagione della NISA, i quali tuttavia non vennero mai disputati a causa della pandemia di COVID-19.\nUSL Championship (2020-).\nL'11 dicembre 2019, il club di USL Championship dell'Ottawa Fury, a seguito di una lunga querelle con la CONCACAF, annunci\u00f2 di aver ceduto i propri diritti di franchigia al Miami FC e che quest'ultimo avrebbe partecipato al campionato a partire dalla stagione 2020. L'esordio assoluto nel nuovo campionato da parte del club avvenne il 7 marzo 2020 sul campo del Saint Louis in un incontro terminato 4-1 in favore dei padroni di casa, preludio ad una prima stagione anonima del Miami FC nella USL Championship.\nStrutture.\nStadio.\nLa squadra gioca presso il Riccardo Silva Stadium, impianto situato nel campus della Florida International University e dotato di una capienza di 20.000 posti a sedere.\nOrganico.\nRosa 2021.\n\"Aggiornata al 6 settembre 2021.\""}
{"id": "5784361", "revid": "125674898", "url": "https://it.wikipedia.org/wiki?curid=5784361", "title": "Lezginka", "text": "La danza lezgi \u00e8 una danza popolare del Lezgini e del Norte Caucaso. Viene ballata sia da uomini soli, sia da coppie uomo-donna: l'uomo si cimenta in una danza detta \"dell'aquila\", la donna in una danza detta del\" cigno\".\nDenominazioni.\nQuesta danza assume nomi diversi a seconda della regione in cui viene praticata: \"danza lezgi,\" (\u041b\u0435\u0437\u0433\u0438\u043d\u043a\u0430), \u00e8 il nome russo, in lingua lesga viene chiamata \"lezgi k'u'l\" o \"lek'erin k'u'l\" (\u041b\u0435\u0437\u0433\u0438 \u043a\u044c\u0443\u044c\u043b o \u041b\u0435\u043a\u044c\u0435\u0440\u0438\u043d \u043a\u044c\u0443\u044c\u043b), in Georgia \"lekuri\" (\u10da\u10d4\u10d9\u10e3\u10e0\u10d8) ed in Turchia \"kafkas oyunlar\u0131\" (danza caucasica).\nVi sono due tipi di danza \"lezgi\", variabili da un popolo ad un altro. Alcune provengono da nazioni differenti, ma ognuna viene ballata in diversi modi, aspetto comunque frequente nei balli caucasici.\nIl Lezgi o danza veloce.\nIl \"Lezgi, o danza veloce\", \u00e8 l'unico ballo comune a tutti i popoli del Caucaso, ma ogni nazionalit\u00e0 lo balla secondo uno stile diverso. Esistono due stili: gli \"Highlander ballo o balli di Montagna, e la danza Lirica.\" Il ballo di Montagna venne inventato dai popoli del Caucaso originari delle montagne, ma ogni nazionalit\u00e0 possiede la propria variazione stilistica, anche se sono minime. Nella regione Nord del Caucaso \u00e8 una danza riservata agli uomini, mentre in Georgia le donne hanno la possibilit\u00e0 di cimentarsi ad una versione differente ballabile in coppia.\nLa danza Lirica.\nLa danza lirica pu\u00f2 essere suddivisa in due tipologie, la danza orientale e la danza occidentale. La danza orientale \u00e8 piuttosto tradizionale e proviene anche dalla cultura Vainakhs. La danza occidentale viene ballata in coppia, da un uomo e una donna, che rappresentano rispettivamente il Sole e la Luna. L'uomo tiene le braccia aperte in una posizione a croce a simboleggiare il sole sorgere e tramontare: con un braccio piegato tiene la mano al petto, con l'altro proteso verso un lato mima il sole nel suo movimento. Quando punta i piedi con le braccia alzate sopra la testa, l'uomo personifica il sole allo zenit. Abbraccia poi la vita del suo partner senza toccarla per descrivere un'eclissi lunare. Le violazioni del galateo della danza, hanno causato non solo conseguenze morali, ma anche materiali, l'uomo non poteva toccare la donna mentre ballava, anche quando era un suo parente stretto. Quando l'uomo iniziava la danza, la donna terminava gli ultimi passi. Nella danza di coppia, l'uomo non poteva lasciare la sua postazione per primo, per non essere accusato di mancanza di rispetto nei confronti del partner. La danza delle donne era ornata con gesti delle braccia e delle spalle, mentre la danza degli uomini richiedeva la massima sottomissione alla forza espressiva. Il ballerino esprimeva i suoi sentimenti solo una volta, ovvero nel momento in cui la danza raggiungeva il suo apice, nell'istante chiamato, \"Bokh Boglar.\" In quel particolare istante della danza, si materializza una particolare gestualit\u00e0 relativa al movimento delle dita dei piedi.\nNel Vainakh e nel Daghestan.\nTra lo stile danzato nella zona del Vainakh e lo stile ballato nel Daghestan si nota una differenza visibile, rappresentata da un insieme di mosse, maggiori nello stile Daghestan, minori nello stile Vainkahs. La danza occidentale, invece, ha avuto origine dal popolo dei Circassi ed \u00e8 conosciuta come Qafa, mentre la danza veloce \u00e8 conosciuta con diversi nomi : Lhaparise \\ Shishen \\ Qajeh. Tradizionalmente progredisce nello stesso modo della danza orientale, ma con l'enorme differenza che il ballerino non abbatte la punta dei piedi, e questo viene interpretato quale segno di modestia e rispetto, in modo che il vostro amore sia sempre pi\u00f9 forte ed eterno. Anche se oggi la danza tradizionale non \u00e8 poi cos\u00ec comune, \u00e8 piuttosto comune per la danza del Nord-est esprimersi con alcuni di loro set di posizioni e movimenti. In osseto, \"Simd,\" \u00e8 la parola omonima per indicare il \"Qafa.\"\nMusica.\nNella musica classica.\nNe \"Le Papillon\" (balletto in 2 atti e 4 quadri di Maria Taglioni, musica di Jacques Offenbach), Emma Livry e Louis M\u00e9rante danzavano una lesguinka"}
{"id": "5784363", "revid": "827882", "url": "https://it.wikipedia.org/wiki?curid=5784363", "title": "Animalization", "text": "Animalization \u00e8 il quarto album in studio della discografica statunitense del gruppo rock inglese The Animals, pubblicato nel 1966.\nTracce.\nSide 1\nSide 2"}
{"id": "5784379", "revid": "965985", "url": "https://it.wikipedia.org/wiki?curid=5784379", "title": "Animalism", "text": "Animalism \u00e8 un album in studio della discografica statunitense del gruppo rock inglese The Animals, pubblicato nel 1966.\nTracce.\nSide 1\nSide 2"}
{"id": "5784384", "revid": "71433", "url": "https://it.wikipedia.org/wiki?curid=5784384", "title": "Eric Is Here", "text": "Eric Is Here \u00e8 un album in studio del gruppo rock inglese The Animals, pubblicato nel 1967 a nome Eric Burdon &amp; The Animals.\nTracce.\nSide 1\nSide 2"}
{"id": "5784388", "revid": "767487", "url": "https://it.wikipedia.org/wiki?curid=5784388", "title": "Buckley (Galles)", "text": "Buckley (in gallese: Bwcle) \u00e8 una cittadina di circa 19.000 abitanti del Galles nord-orientale, facente parte della contea di Flintshire e situata al confine con l'Inghilterra . \u00c8 la seconda citt\u00e0 pi\u00f9 grande della contea.\nGeografia fisica.\nCollocazione.\nBuckley si trova nella parte sud-orientale della contea di Flintshire), tra le cittadine di Mold e Shotton e Queensferry (rispettivamente ad est della prima e a sud-ovest delle seconde), a circa 15\u00a0km ad ovest della citt\u00e0 inglese di Chester.\nSociet\u00e0.\nEvoluzione demografica.\nAl censimento del 2011, Buckley contava una popolazione pari ad 19.639 abitanti.\nLa localit\u00e0 ha conosciuto un incremento demografico rispetto al 2001, quando contava 18.268 abitanti e al 1991, quando ne contava 17.753.\nMonumenti e luoghi d'interesse.\nChiesa di San Matteo.\nTra i principali edifici di Buckley, figura la Chiesa di San Matteo, risalente al 1821.\nCoronation Gardens.\nAltro luogo d'interesse sono i Coronation Gardens, giardini inaugurati nel 1953 per celebrare l'incoronazione della regina Elisabetta II."}
{"id": "5784393", "revid": "38120", "url": "https://it.wikipedia.org/wiki?curid=5784393", "title": "+1 (fumetto)", "text": ""}
{"id": "5784394", "revid": "736476", "url": "https://it.wikipedia.org/wiki?curid=5784394", "title": "Buckley (Flintshire)", "text": ""}
{"id": "5784395", "revid": "71433", "url": "https://it.wikipedia.org/wiki?curid=5784395", "title": "Every One of Us", "text": "Every One of Us \u00e8 un album in studio del gruppo rock inglese The Animals, pubblicato nel 1968 negli Stati Uniti a nome Eric Burdon &amp; The Animals.\nTracce.\nTutte le tracce sono di Eric Burdon eccetto dove indicato.\nSide 1\nSide 2"}
{"id": "5784397", "revid": "486946", "url": "https://it.wikipedia.org/wiki?curid=5784397", "title": "Campionato singaporiano di calcio", "text": ""}
{"id": "5784400", "revid": "310967", "url": "https://it.wikipedia.org/wiki?curid=5784400", "title": "Grauk\u00e4se", "text": "Il Grauk\u00e4se (letteralmente in tedesco \"formaggio grigio\", sebbene alcuni studiosi colleghino l'etimologia al termine \"grob\", nel dialetto locale \"grab\", che significa \"grossolano\", in riferimento alla consistenza) \u00e8 un formaggio diffuso, con alcune varianti, in diverse localit\u00e0 del Tirolo (Tirolo Orientale, Zillertal, Valle dell'Inn) e dell'Alto Adige (Valle Aurina e sue valli laterali, Wipptal).\nSi tratta di un prodotto di recupero: viene infatti tradizionalmente realizzato con il latte vaccino scremato avanzato dopo la produzione del burro. Si tratta pertanto di un formaggio magro, con un contenuto di grassi inferiore al 2%. Altra caratteristica \u00e8 il fatto che non viene utilizzato caglio: la coagulazione viene ottenuta per acidificazione.\nIl \"Tiroler Grauk\u00e4se\" austriaco \u00e8 tutelato, dal 1997, dal marchio g.U., mentre quello altoatesino \u00e8 un prodotto agroalimentare tradizionale. Il \"Grauk\u00e4se\" della Valle Aurina e delle sue valli laterali \u00e8 presidio Slow Food."}
{"id": "5784401", "revid": "16758", "url": "https://it.wikipedia.org/wiki?curid=5784401", "title": "Tiroler Grauk\u00e4se", "text": ""}
{"id": "5784403", "revid": "827882", "url": "https://it.wikipedia.org/wiki?curid=5784403", "title": "Before We Were So Rudely Interrupted", "text": "Before We Were So Rudely Interrupted \u00e8 un album in studio del gruppo rock inglese The Animals, pubblicato nel 1977 a nome The Original Animals in occasione della reunion del gruppo."}
{"id": "5784404", "revid": "1442080", "url": "https://it.wikipedia.org/wiki?curid=5784404", "title": "CP System II", "text": "La , anche nota come CPS-2, \u00e8 una scheda elettronica per videogiochi arcade pubblicata da Capcom nel 1993 con \"Super Street Fighter II\". \u00c8 stata preceduta dai sistemi CP System e Capcom Power System Changer. In seguito nel 1996 usc\u00ec un nuovo modello, la CP System III.\nStoria.\nI primi modelli di schede della Capcom (come ad esempio CPS-1), forse anche a causa del loro successo, erano molto soggetti alla creazione di copie pirata (bootleg). Per ovviare al problema, Capcom prese l'hardware CPS-1 apportando minime modifiche ma implementando una criptazione delle ROM che permise di proteggere con successo il loro lavoro sino al 2001.\nLa CPS-2 \u00e8 composta da due parti (corpi). La parte A che viene collegata al cabinato per mezzo di un connettore JAMMA e contiene tutte le componenti \"comuni\" utilizzate da tutti i giochi. La parte B contiene la ROM (il gioco stesso). In pratica il sistema \u00e8 simile a una console per l'intrattenimento domestico dove A \u00e8 la console e B \u00e8 la cassetta (cartuccia) del gioco. Le schede CPS-2 usano un sistema a regioni (Europa, Asia, Giappone, USA) codificato per mezzo di colori. Ogni scheda B pu\u00f2 solamente essere utilizzata con la sua controparte dello stesso colore, eccezion fatta per i colori verde e blu che sono intercambiabili.\nLa scheda B \u00e8 munita di una batteria che alimenta una memoria volatile, la quale contiene la chiave di criptazione necessaria alla decriptazione della ROM. Questa batteria con il tempo si esaurisce, causando la cancellazione della memoria volatile rendendo cos\u00ec il gioco inutilizzabile. Questo processo non \u00e8 reversibile per tanto la batteria venne soprannominata (batteria del suicidio). In compenso \u00e8 possibile sostituire la batteria prima che si esaurisca, in modo da preservare la scheda B nel tempo. La batteria \u00e8 saldata sul circuito stampato, non \u00e8 quindi un lavoro eseguibile con facilit\u00e0.\nGrazie all'efficace criptazione per lungo tempo si pensava che l'emulazione di CPS-2 sarebbe stata impossibile. Nel 2001 per\u00f2 la criptazione venne hackerata e furono prodotte ROM in una versione non criptata, che resero possibile l'emulazione e il ripristino delle cartucce con batteria esaurita (dette suicidate).\nNel gennaio 2007, grazie ad Andreas Naive e Nicola Salmoria, il sistema di criptazione fu interamente ricostruito per mezzo del Reverse engineering. L'algoritmo in seguito fu integrato ed implementato in MAME per tutti i giochi CPS-2.\nIn aprile 2016, Eduardo Cruz, Artemio Urbina e Ian Court annunciarono il riuscito reverse engineering della programmazione di sicurezza di CPS-2, evitando accuratamente il \"suicidio\" delle batterie e permettendo il ripristino di qualunque gioco \"morto\" senza modifiche all'hardware."}
{"id": "5784405", "revid": "78043974", "url": "https://it.wikipedia.org/wiki?curid=5784405", "title": "Latte vaccino scremato", "text": ""}
{"id": "5784418", "revid": "270680", "url": "https://it.wikipedia.org/wiki?curid=5784418", "title": "Lesginka", "text": ""}
{"id": "5784419", "revid": "270680", "url": "https://it.wikipedia.org/wiki?curid=5784419", "title": "Lezguinka", "text": ""}
{"id": "5784420", "revid": "1629429", "url": "https://it.wikipedia.org/wiki?curid=5784420", "title": "Ark (The Animals)", "text": "Ark \u00e8 un album in studio del gruppo rock del Regno Unito The Animals, pubblicato nel 1983. Si tratta del secondo disco dopo la riunione del gruppo."}
{"id": "5784423", "revid": "1872194", "url": "https://it.wikipedia.org/wiki?curid=5784423", "title": "Rosa Donato", "text": "Biografia.\nFiglia di un \u201ccuciniere\u201d, era nata nel 1808 e nella sua adolescenza aveva assistito a Messina alla repressione borbonica culminata con le fucilazioni dei \u201cprimi martiri della libert\u00e0\u201d che avevano preso parte in citt\u00e0 alla rivoluzione siciliana del 1820-21. Sposata con lo stalliere Gaetano Donato e rimasta presto vedova, viveva svolgendo umili lavori e condividendo le aspirazioni della citt\u00e0 per un cambiamento politico. Giuseppe La Farina la descriveva come \u201cuna povera donna del volgo\u201d che si guadagnava da vivere come \u201ctosatrice di cani\u201d e che aveva un \u201ccuore per audacia ed abnegazione sublime\u201d, mentre Francesco Guardione ricordava che, pur non avendo nessuna cultura politica, nutriva \u201cun sacro affetto verso la patria\u201d che anteponeva a tutto nella speranza della \u201credenzione della patria\u201d. \nNel 1848-49 Rosa Donato partecip\u00f2 attivamente alla rivoluzione siciliana contro il governo borbonico, prima a Messina e poi a Palermo, dopo la riconquista borbonica della citt\u00e0 dello Stretto. A Messina, in particolare, dal gennaio al settembre del 1848 fu protagonista di numerosi scontri armati con le truppe borboniche conquistandosi il titolo di \u201cartigliera del popolo\u201d: nelle cronache e nell'iconografia dell'epoca \u00e8 raffigurata nell'atto di caricare un cannone in piazza Duomo per sparare contro le truppe regie. Il 29 gennaio 1848, infatti, all'inizio della rivoluzione, Rosa Donato riusc\u00ec a impossessarsi di un piccolo cannone dell'esercito borbonico che, insieme ad Antonio Lanzetta, trasport\u00f2 a piazza Duomo per usarlo contro i soldati borbonici, che furono cos\u00ec costretti a retrocedere rifugiandosi nel campo trincerato di Terranova (quello stesso giorno Rosa \u201cfu veduta fare scudo del suo petto al Lanzetta, perch\u00e9 fosse salva una vita preziosa, essendo che egli era l'unico in quell'inizio che sapesse maneggiare un cannone\u201d). Il 1 febbraio \u201cl'artigliera\u201d partecipava con il \u201csuo\u201d cannone ad altri scontri nel quartiere di San Francesco e cos\u00ec nei mesi successivi, quando \u201ctir\u00f2 a mitraglia nelle strade contro il comune nemico, vegli\u00f2 nelle lunghe e fredde notti d'inverno sul suo pezzo\u201d e, promossa \u201ccaporale\u201d sul campo, fu posta al comando di \u201cuna batteria di sei mortai\u201d facendo \u201cprodigi di valore\u201d. \nAll'inizio di settembre, quando Messina veniva messa a ferro e a fuoco dai soldati borbonici sbarcati nella zona sud e bombardata dal mare dalle navi di Ferdinando II (\u201cRe Bomba\u201d), Rosa Donato partecipava all'estrema difesa della citt\u00e0 e, dando fuoco a un cassone di munizioni, faceva saltare in aria i soldati che stavano per conquistare il quartiere Pizzillari. Fingendosi morta nell'esplosione, riusciva a salvarsi e, durante la notte, insieme con Lanzetta e altri rivoluzionari messinesi poteva lasciare la citt\u00e0 per continuare a combattere a Palermo, dove la rivoluzione era ancora in atto. Qui le veniva dato il comando di due pezzi di artiglieria e per il suo comportamento era elogiata con un pubblico encomio dal governo rivoluzionario sul \u201cGiornale Officiale\u201d del 20 novembre 1848 (\u00abAntonio Lanzetta, Giovanni Corrao e Rosa Donato, fieri popolani venuti da Messina, sono meritevoli della riconoscenza del popolo e del governo. Furono tra i pi\u00f9 forti combattenti in Messina, n\u00e9 mai volsero le spalle al nemico\u00bb)\u201d. \nDopo la riconquista borbonica di Palermo (maggio 1849), Rosa Donato tornava a Messina e qui veniva arrestata, torturata e imprigionata per 15 mesi nei sotterranei della Cittadella. Uscita dalla prigione, viveva chiedendo l'elemosina davanti all'Universit\u00e0 solo ai giovani studenti nei quali riponeva l'unica speranza per il futuro. Come ricordava Raffaele Villari, gli universitari \u201craccoglievano religiosamente fra loro un gruzzolo di monete e lo porgevano a Rosa [che] baciava quelle monete e la mano che gliele porgeva; ma qualche volta il porgitore disse a Rosa: \u00e8 la tua mano che dovrebbe essere baciata e non la mia, che ancora non \u00e0 brandita un'arma in difesa della patria\u201d. Dopo il 1860, le fu concesso \u201cun modesto vitto decretatole dalla patria\u201d in segno di riconoscenza per il suo ruolo attiva nella rivoluzione del 1848. \nRosa Donato mor\u00ec in povert\u00e0 l'8 novembre 1867 entrando nella storia e nella memoria cittadina: a fine '800 in una lapide posta vicino a Piazza Duomo era paragonata a Dina e Clarenza dal poeta Virgilio Sacc\u00e0 (DINA E CLARENZA / LE EROINE DELLA GUERRA DEL VESPRO / EBBERO NEL 1848 / SU QUESTA VIA / E AL FORTE DEI PIZZILLARI / EMULA GLORIOSA / L'ARTIGLIERA DEL POPOLO / ROSA DONATO), mentre nella statua scolpita nel 1893 dallo scultore Vincenzo Gugliandolo era raffigurata, a mezzo busto, come \u201cartigliera del popolo\u201d accanto al fusto del \u201csuo\u201d cannone (la scultura \u00e8 oggi conservata nella sede centrale del Banco di Sicilia-Unicredit).\nBibliografia.\nAA.VV., \"Donne a Messina\", Edizioni MD, 2014"}
{"id": "5784424", "revid": "1543377", "url": "https://it.wikipedia.org/wiki?curid=5784424", "title": "Pallone d'oro FIFA 2015", "text": "Il Pallone d'oro FIFA 2015 \u00e8 stato consegnato l'11 gennaio 2016 a Zurigo a Lionel Messi. I tre candidati alla vittoria del premio erano l'attaccante argentino del Barcellona, l'esterno offensivo portoghese in forza al Real Madrid Cristiano Ronaldo e l'attaccante brasiliano Neymar, anch'egli in forza al Barcellona. Messi aveva gi\u00e0 vinto un Pallone d'oro (premio assegnato da France Football) e tre Palloni d'oro FIFA per un totale di quattro titoli complessivi.\nTra gli altri 20 candidati al trofeo, 5 erano del Bayern Monaco (Robert Lewandowski, Manuel Neuer, Thomas Muller, Arjen Robben e Arturo Vidal, quest'ultimo arrivato a luglio 2015 dalla Juventus), 4 del Barcellona (Andr\u00e9s Iniesta, Javier Mascherano, Luis Suarez e Ivan Rakiti\u0107), 4 del Real Madrid (Karim Benzema, Gareth Bale, James Rodr\u00edguez e Toni Kroos), 3 del Manchester City (Sergio Ag\u00fcero, Kevin De Bruyne e Yaya Tour\u00e9), 1 dal Chelsea (Eden Hazard), 1 dal PSG (Zlatan Ibrahimovi\u0107), 1 dall'Arsenal (Alexis S\u00e1nchez) e 1 dalla Juventus (Paul Pogba).\nIl FIFA World Coach of the Year \u00e8 andato a Luis Enrique. I tre allenatori candidati alla vittoria finale del premio erano Pep Guardiola del Bayern Monaco, Jorge Sampaoli CT del Cile e appunto Luis Enrique del Barcellona.\nDurante la cerimonia sono stati anche resi noti i vincitori del FIFA Women's World Player of the Year, del FIFA World Coach of the Year per il calcio femminile, del FIFA Pusk\u00e1s Award, del FIFA FIFPro World XI.\nPallone d'oro FIFA.\nPer il Pallone d'oro FIFA hanno votato commissari tecnici, capitani di squadre nazionali e rappresentanti dei media.\nFIFA Pusk\u00e1s Award.\nIl FIFA Pusk\u00e1s Award \u00e8 stato assegnato, in base ai voti dei fan del calcio su \"FIFA.com\", canale \"FIFA\" su YouTube e sul sito \"francefootball.fr\", al brasiliano Wendell Lira, per il pi\u00f9 bel gol del 2015. Tale gol risale all'11 marzo 2015, durante quarta giornata del Campionato Goiano 2015.\nLira ha ottenuto il 46,7% dei voti contro il 33,3% di Lionel Messi e il 7,1% di Alessandro Florenzi.\nFIFA Fair Play Award.\nIl FIFA Fair Play Award \u00e8 stato consegnato a Gerald Asamoah, ex calciatore dello Schalke 04, per aver, oltre ad altri volontari, aiutato i rifugiati in difficolt\u00e0 in tutto il mondo.\nFIFA FIFPro World XI.\nLa FIFPro, l'unione internazionale dei calciatore, invit\u00f2 26\u00a0478 calciatori professionisti da tutto il mondo per votare i FIFA FIFPro World XI, ovvero gli undici migliori calciatori del 2015."}
{"id": "5784426", "revid": "270680", "url": "https://it.wikipedia.org/wiki?curid=5784426", "title": "Lesguinka", "text": ""}
{"id": "5784428", "revid": "2086778", "url": "https://it.wikipedia.org/wiki?curid=5784428", "title": "Anna Maria Arduino", "text": "Fu reggente del Principato di Piombino durante la minore et\u00e0 del figlio principe Niccol\u00f2 II Ludovisi nel 1699-1700.\nBiografia.\nFiglia di Paolo Arduino, principe di Polizzi e marchese della Floresta, era nata a Messina nel 1672. Fin da giovanissima, oltre che per la musica e la danza, mostr\u00f2 un particolare interesse per la poesia e la pittura. Per assecondare \u201cl'acume del talento\u201d della figlia, il padre la fece educare \u201cnelle italiane, e nelle latine lettere\u201d, cos\u00ec come \u201cnelle arti liberali e nella pittura specialmente\u201d.\nNelle Memorie de' pittori messinesi e degli esteri che in Messina fiorirono dal XII al XIX secolo (1821) Giuseppe Grosso Cacopardo, che la definiva una pittrice che \u201cseppe da maestra con vivacit\u00e0, e con franchezza, maneggiare il pennello\u201d, riferiva che \u201cnon pochi quadri da lei dipinti mostravano la somma perizia che ebbe ella in quest'arte\u201d.\nNota anche \u201cper la bellezza dell'aspetto\u201d, Anna Maria Arduino era ricordata da Antonino Mongitore nella Bibliotheca Sicula (Palermo 1707-1714) per i suoi interessi culturali e artistici (\u201cesercit\u00f2 le arti della pittura e soprattutto tele ricamate in oro e quasi tutte le arti liberali, si impadron\u00ec dei misteri delle scienze, scrisse numerosi canti immortali in prosa latina e italica\u201d).\nIn campo letterario si ispirava a Petrarca e, tra i poeti latini, prediligeva Virgilio come modello per i suoi scritti. Nel 1687 dedic\u00f2 uno dei suoi componimenti in latino all'imperatore Leopoldo I d'Asburgo e alla moglie Eleonora (Rosa Parnassi plaudens triumpho imperiali S.M.C. invictissimi Leopoldi de Austria Romanorum Imperatoris etc., eiusque dignissimae uxoris Eleonorae Magdalenae Palatini Rheni), che fu stampato a Napoli da Salvatore Castaldo \u201cregio stampatore\u201d e riportato anche da Giovan Mario Crescimbeni, \u201ccustode dell'Arcadia\u201d, nella sua Istoria della volgare poesia (1730).\nDopo il matrimonio con il principe di Piombino, Giovanni Battista Ludovisi (1647-1699), visse a Roma e qui fu ammessa nell'Accademia dell'Arcadia, fondata nel 1690, con il nome arcadico di Getilde Faresia,\nOltre ai componimenti poetici per le sue nozze e la sua partenza da Messina, a lei furono dedicati anche alcuni versi, come un sonetto (Egual a tua belt\u00e0) ritrovato da Giuseppe Emanuele Ortolani tra i manoscritti dell'Accademia della Fucina di Messina e quello composto da Giovanni Ortolani (Nella morte della celebre Maria Anna Arduino Principessa di Piombino).\nAnna Maria Arduino mor\u00ec a 28 anni a Napoli il 29 dicembre 1700, poco tempo dopo aver perso il marito e l'unico figlioletto. Insieme al piccolo Niccol\u00f2, fu sepolta a Napoli nella chiesa di San Diego all'Ospedaletto, dove ancora oggi si trovano i sepolcri con due bassorilievi marmorei che furono scolpiti da Giacomo Colombo, su disegno di Francesco Solimena, tra il 1703 e il 1704 e che raffigurano il figlio a figura intera e la madre a mezzo busto."}
{"id": "5784431", "revid": "63756", "url": "https://it.wikipedia.org/wiki?curid=5784431", "title": "Ziggy Stardust and the Spiders from Mars - The Motion Picture", "text": ""}
{"id": "5784434", "revid": "767487", "url": "https://it.wikipedia.org/wiki?curid=5784434", "title": "Seconda primavera", "text": "Seconda primavera \u00e8 un film italiano del 2015 scritto e diretto da Francesco Calogero. Dopo l\u2019anteprima mondiale al 26\u00ba Trieste Film Festival, e il debutto internazionale al 49\u00ba Worldfest Houston, dove riceve il Gold Remi Award nella categoria Foreign Film, il film ottiene una nomination ai Nastri d'Argento per il miglior soggetto e il Dedalo Minosse Cinema Prize, assegnato al protagonista Claudio Botosso. Inserito nei programmi del N.I.C.E. (New Italian Cinema Events) per proiezioni in Ucraina e Usa, Seconda primavera viene premiato come miglior film all'XI Hamilton Film Festival (Canada), dopo essere stato proiettato all'interno della retrospettiva dedicata da Annecy Cin\u00e9ma Italien al regista, in occasione della consegna di un premio alla carriera (Prix Sergio Leone 2016).\nTrama.\nGiunto alla soglia dei cinquant'anni, l\u2019architetto Andrea si vede costretto da una crisi professionale a vendere la sua villa al mare, attorniata da un incantevole giardino. Tra i potenziali acquirenti Andrea conosce l\u2019anestesista quarantenne Rosanna, sposata con il pi\u00f9 giovane Riccardo, che fa il commesso in un negozio di scarpe ma nutre ambizioni da scrittore. In un\u2019imprevedibile notte di San Silvestro, Andrea presenta a Riccardo la studentessa Hikma, sorella minore di un cliente di origine maghrebina, a cui deve ristrutturare un attico. Passano i mesi, e Andrea apprende che Hikma \u00e8 rimasta incinta di Riccardo, finendo per essere ripudiata dal fratello, musulmano osservante, mentre il ragazzo \u00e8 stato a sua volta cacciato di casa dalla moglie e ha perso il lavoro. Andrea si risolve cos\u00ec ad aiutare i due giovani, ospitandoli nella sua villa. Una decisione dettata dal senso di colpa, ma, anche se Andrea non osa confessarlo apertamente, \u00e8 evidente che Hikma gli ricorda in maniera impressionante la moglie Sofia, morta quattro anni prima proprio nel giardino della villa, in circostanze mai del tutto chiarite.\nRiprese.\nIl film \u00e8 stato girato nel 2013 in Sicilia.\nDistribuzione.\nIl film \u00e8 stato distribuito nelle sale cinematografiche il 4 febbraio 2016."}
{"id": "5784436", "revid": "2179296", "url": "https://it.wikipedia.org/wiki?curid=5784436", "title": "Theresia Youth Baroque Orchestra", "text": "Theresia Orchestra \u00e8 un'orchestra sinfonica professionale aperta a musicisti provenienti da tutta Europa di et\u00e0 inferiore ai 28 anni. L'orchestra ha debuttato nel novembre 2012 come orchestra residente del Premio Ferrari, Concorso Internazionale di Fortepiano presieduto da Malcolm Bilson. \nNell'agosto 2014 TO ha tenuto concerti al Festival Internazionale W.A. Mozart a Rovereto ed \u00e8 stata in tour presso diversi festival musicali nel nord Italia, tra cui il festival di orchestre giovanili \"Orchester, Musik und Jugend\" del Bolzano Festival Bozen, con un programma interamente dedicato alla figura del tedesco Joseph Martin Kraus. Nell'autunno 2014 l'orchestra \u00e8 stata diretta dalla violinista e direttrice svizzera Chiara Banchini in occasione di due concerti a Lodi e Milano dedicati alle opere sinfoniche di Luigi Boccherini e Franz Joseph Haydn. \nA maggio 2015 l'orchestra \u00e8 stata ospite al Palazzo del Quirinale per la rassegna \"I Concerti del Quirinale\" di Rai Radio 3, con diretta radiofonica dalla Cappella Paolina. Sempre a Maggio 2015 si \u00e8 esibita presso l\u2019Auditorium Renzo Piano di L\u2019Aquila.\nNell'ottobre del 2015 l'orchestra \u00e8 stata protagonista, insieme a Galatea Ranzi, del film-concerto dedicato all'opera \"Zoroastre,\" trag\u00e9die lyrique di Jean Philippe Rameau su libretto di Louis de Cahusac, commissionato dalla Sagra Musicale Malatestiana di Rimini, per la regia di Gianni Di Capua, in collaborazione Berta Film. Le riprese sono state effettuate nel foyer del Teatro Galli di Rimini. "}
{"id": "5784437", "revid": "1428919", "url": "https://it.wikipedia.org/wiki?curid=5784437", "title": "Camiola Turinga", "text": "Biografia.\nConosciuta anche come Cam\u00e9ola Turinga era figlia di un cavaliere, Lorenzo di Turingia, e di una nobildonna messinese (probabilmente della famiglia Bonfiglio). Camiola era nata intorno al 1310 e, dopo la morte dei genitori e del marito, che era forse un mercante senese, eredit\u00f2 un notevole patrimonio.\nCamiola, che \u00e8 descritta nelle fonti come donna bella, ricca e onesta, fu protagonista di uno straordinario gesto di grande dignit\u00e0 e generosit\u00e0 verso Orlando o Rolando (1296-1361), figlio illegittimo del re di Sicilia Federico III di Aragona e di Sibilla Sommella, che nel 1339 era stato inviato dal fratellastro Pietro II, re di Sicilia dal 1337 al 1342, a combattere contro gli angioini ed era stato preso prigioniero nel corso di una battaglia alle Eolie. Poich\u00e9 Pietro II non intendeva pagare il riscatto per il fratellastro che riteneva responsabile della perdita di Lipari e della sconfitta aragonese, Camiola Turinga si offr\u00ec di pagare una somma pari a met\u00e0 della sua ricchezza (2.000 onze), a condizione che Orlando la sposasse dopo la sua liberazione. L'accordo fu sottoscritto in forma legale dal principe prigioniero a Napoli e Camiola pag\u00f2 il riscatto. Dopo la liberazione, Orlando torn\u00f2 a Messina, ma si rifiut\u00f2 di sposare la donna che lo aveva salvato sostenendo che, anche se figlio illegittimo del re di Sicilia, aveva pur sempre sangue reale e poteva sposare solo una donna di nobili origini.\nSdegnata e indignata, Camiola si rivolse allora ai giudici che ritennero valido l'accordo. Quando anche il re impose al fratellastro di rispettare gli accordi sottoscritti, iniziarono i preparativi per il matrimonio che doveva essere celebrato in modo solenne, dato l'alto lignaggio dello sposo. Il giorno delle nozze, per\u00f2, Camiola diede una grande prova di dignit\u00e0 e una straordinaria lezione di generosit\u00e0 verso uno sposo indegno. Come scriveva Caio Domenico Gallo negli \"Annali della citt\u00e0 di Messina\", \u201cla generosa Camiola allor che and\u00f2 lo sposo ad offrirle la mano in presenza di tutta la nobilt\u00e0 messinese, usando un atto da vera eroina, dopo d'averlo rinfacciato d'uomo ingrato, mancator di fede ed indegno del sangue dei re aragonesi, che vantava portar nelle vene, lo rifiut\u00f2, donandogli generosamente il prezzo che aveva sborsato per la di lui libert\u00e0, dandosi ella a pi\u00f9 nobile sposo\u201d.\nDopo questa nobile rinuncia, Camiola impieg\u00f2 il resto delle sue ricchezze per la costruzione di un edificio ai piedi del colle della Caperrina e concluse i suoi giorni nel monastero di Santa Maria di Basic\u00f2 dove mor\u00ec il 21 maggio 1345.\nCome ha messo in evidenza Salvatore Tramontana, con il suo gesto Camiola ribaltava \u201cla gerarchia di valori che subordinavano sessualmente, sentimentalmente e in termini culturali la donna all'uomo\u201d. La storia di Camiola ispir\u00f2 da subito testi letterari e teatrali. Gi\u00e0 nel 1361-62, in De mulieribus claris, Giovanni Boccaccio dedic\u00f2 la penultima delle sue 106 biografie di donne famose a Camiola, \u201cmulier decore corporeo, moribus magnificentia ac honestate et laudabili pudicitia splendida\u201d. A sua volta Matteo Bandello prese spunto da questa vicenda per Timbreo e Fenicia, la 22\u00aa delle sue novelle (1554). Tradotta in francese da Fran\u00e7ois de Belleforest, la novella di ambiente messinese avrebbe poi ispirato a Shakespeare, nel 1598-99, la commedia Much ado for nothing (Molto rumore per nulla) ambientata proprio a Messina, mentre il testo di Boccaccio avrebbe ispirato Philip Massinger per la commedia \"The Maid of Honour\" (1632)."}
{"id": "5784438", "revid": "1305772", "url": "https://it.wikipedia.org/wiki?curid=5784438", "title": "\u00c9cole de l'Air", "text": "La \u00c9cole de l'Air \u00e8 una accademia d'aviazione francese, grande \u00e9cole d'Ingegneria istituita nel 1933, situata a Salon-de-Provence nel campus dell \"Base a\u00e9rienne 701\".\nDidattica.\nSi possono raggiungere i seguenti diplomi: "}
{"id": "5784473", "revid": "436907", "url": "https://it.wikipedia.org/wiki?curid=5784473", "title": "Album al numero uno della classifica FIMI nel 2016", "text": "La presente lista elenca gli album che hanno raggiunto la prima posizione nella classifica settimanale italiana \"Album\", stilata durante il 2016 dalla Federazione Industria Musicale Italiana, in collaborazione con GfK Retail and Technology Italia.\nL'album che nel 2015 ha passato pi\u00f9 tempo in vetta alla classifica di vendite \u00e8 \"Eterno agosto\" di \u00c1lvaro Soler (5 settimane consecutive)."}
{"id": "5784474", "revid": "1318621", "url": "https://it.wikipedia.org/wiki?curid=5784474", "title": "Energia elettrostatica", "text": ""}
{"id": "5784476", "revid": "729019", "url": "https://it.wikipedia.org/wiki?curid=5784476", "title": "Jos\u00e9 Toribio Merino", "text": "Biografia.\nNel 1931 a 15 anni entr\u00f2 come cadetto all'Accademia navale. Nel 1936 ne usc\u00ec col grado di guardiamarina. Partecip\u00f2 come volontario alla seconda guerra mondiale nelle file della United States Navy dal 1944 al 1945.\nNel 1950 fu nominato capitano di corvetta. Nel 1964 fu sottocapo di stato maggiore dell'Armada de Chile e nel gennaio 1969 contrammiraglio e direttore degli armamenti della marina cilena. Nel dicembre 1970 fu nominato ammiraglio. Nel marzo 1972 il governo Allende lo nomin\u00f2 comandante in capo della squadra navale.\nIl 9 settembre 1973 si accord\u00f2 con il comandante dell'Ej\u00e9rcito de Chile Pinochet per un golpe militare. Due giorni dopo destitu\u00ec il comandante in capo della marina, l'ammiraglio Ra\u00fal Montero Cornejo, e alle 8 del mattino eman\u00f2 un proclama con le ragioni del golpe militare. Conclusosi con successo il colpo di stato, fu ammiraglio in capo dell'Armada e uno dei quattro membri della giunta militare cilena, presieduta da Pinochet.\nCome membro della giunta militare, presiedette il comitato economico di governo. Pinochet, divenuto presidente della Repubblica, lo scelse come suo successore a capo della giunta militare di governo l'11 marzo 1981. Rimase comandante in capo dell\"'Armada\" e presidente della giunta fino all'8 marzo 1990, quando inizi\u00f2 la transizione costituzionale, e lasci\u00f2 la Marina dopo oltre 57 anni di servizio."}
{"id": "5784477", "revid": "1924342", "url": "https://it.wikipedia.org/wiki?curid=5784477", "title": "Milan Jevtovi\u0107", "text": "Carriera.\nClub.\nJevtovi\u0107 ha cominciato la carriera con la maglia del , formazione all'epoca militante nella Prva Liga. Ha esordito in squadra in data 11 agosto 2012, schierato titolare nella vittoria casalinga per 1-0 contro il . L'anno successivo, la squadra ha guadagnato la promozione nella Superliga.\nIl 9 agosto 2014, quindi, ha debuttato nella massima divisione locale, schierato titolare nella vittoria interna per 2-0 sul Donji Srem. Il 25 aprile 2015 ha segnato il primo gol nella Superliga, nel successo per 1-3 sul campo del .\nSuccessivamente, \u00e8 stato tesserato dagli austriaci del , che lo ha prestato nuovamente al Borac \u010ca\u010dak, dov'\u00e8 rimasto fino alla fine del 2015. Complessivamente, in campionato, ha totalizzato 84 presenze e 10 reti in squadra.\nIl 7 gennaio 2016, Jevtovi\u0107 \u00e8 stato tesserato dai norvegesi del , in prestito dal LASK Linz. Ha esordito in Eliteserien in data 13 marzo, quando \u00e8 subentrato a Martin Wiig nella vittoria per 2-0 sul , gara in cui ha trovato la prima rete nella massima divisione locale. \u00c8 rimasto in squadra fino al mese di agosto, totalizzando 23 presenze e 8 reti tra tutte le competizioni.\nIl 19 agosto 2016, i turchi dell' hanno presentato ufficialmente Jevtovi\u0107 come nuovo acquisto, col giocatore che ha firmato un contratto quadriennale. Ha esordito in S\u00fcper Lig il 26 agosto, sostituendo Zeki Y\u0131ld\u0131r\u0131m nella sconfitta per 2-1 maturata sul campo dell'. Rimasto in squadra fino al successivo mese di gennaio, ha totalizzato 8 presenze tra campionato e coppa.\nIl 7 gennaio 2017, Jevtovi\u0107 \u00e8 passato in prestito al , fino al successivo mese di agosto: il calciatore serbo ha scelto la maglia numero 26. Il 4 agosto, Rosenborg ed Antalyaspor hanno trovato un accordo per prolungare il prestito del calciatore fino al termine della stagione norvegese.\nTornato all'Antalyaspor, in seguito ha vestito le maglie di Stella Rossa, APOEL e Aarhus.\nIl 31 agosto 2021 \u00e8 stato reso noto il suo ritorno in Norvegia, all'Odd: ha firmato un contratto triennale con il nuovo club.\nStatistiche.\nPresenze e reti nei club.\n\"Statistiche aggiornate al 31 agosto 2021.\""}
{"id": "5784479", "revid": "767487", "url": "https://it.wikipedia.org/wiki?curid=5784479", "title": "Fireflies (serie televisiva)", "text": "Fireflies \u00e8 una serie televisiva australiana del 2004.\nProduzione e diffusione.\nLa serie \u00e8 prodotta da Southern Star, filiale australiana di Endemol. \u00c8 composta da 22 episodi, ognuno dei quali ha una durata di circa 60 minuti.\nIl telefilm \u00e8 ideato e scritto da John O'Brien. L'opera audiovisiva \u00e8 stata trasmessa in prima visione da ABC1, la rete televisiva ammiraglia dell'omonima azienda australiana. Visto il riscontro in termini di audience, la serie \u00e8 stata diffusa anche in altri Paesi, tra cui la Repubblica d'Irlanda, dove la serie fu trasmessa da RT\u00c9 One dal 1\u00ba settembre 2004.\nLa colonna sonora della serie e i temi musicali sono stati realizzati dal musicista australiano Paul Kelly, coadiuvato da Stephen Rae. La serie si \u00e8 conclusa dopo una sola stagione a causa della non disponibilit\u00e0 di buona parte degli attori a reinterpretare i propri personaggi."}
{"id": "5784481", "revid": "110157", "url": "https://it.wikipedia.org/wiki?curid=5784481", "title": "ClG 1409+5226", "text": "ClG 1409+5226 \u00e8 un ammasso di galassie situato nella costellazione del Boote alla distanza di circa 4,7 miliardi di anni luce.\nLe immagini raccolte dai telescopi spaziali Hubble e Chandra mostrano la presenza di una vasta nube di gas intergalattico, di massa equivalente a quella di un migliaio di galassie, che pervade l'ammasso raggiungendo la temperatura di 50 milioni di gradi. Inoltre \u00e8 presente una grande quantit\u00e0 di materia oscura che mantiene unito il gas e le galassie.\nDal centro dell'ammasso si rileva un'importante emissione di onde radio e la sorgente risulta essere una brillante galassia ellittica denominata 3C 295 in quanto \u00e8 il 295\u00b0 oggetto incluso nel Terzo catalogo di radiosorgenti di Cambridge. La radiosorgente fu scoperta nel 1960 e all'epoca risultava il pi\u00f9 remoto oggetto conosciuto. La fonte delle emissioni \u00e8 un buco nero supermassiccio situato al centro della galassia."}
{"id": "5784484", "revid": "716642", "url": "https://it.wikipedia.org/wiki?curid=5784484", "title": "Wang Tong", "text": "Carriera.\nClub.\nHa esordito nella prima divisione cinese nel 2010, all'et\u00e0 di 17 anni. Nel corso degli anni ha anche giocato 26 partite nella AFC Champions League (una nei turni preliminari e 25 nella fase finale del torneo).\nNazionale.\nTra il 2015 ed il 2018 ha giocato complessivamente 3 partite nella nazionale cinese."}
{"id": "5784502", "revid": "287204", "url": "https://it.wikipedia.org/wiki?curid=5784502", "title": "Fireflies", "text": ""}
{"id": "5784511", "revid": "125441597", "url": "https://it.wikipedia.org/wiki?curid=5784511", "title": "Yu Yang (calciatore)", "text": "Carriera.\nClub.\nHa giocato nella prima divisione cinese.\nNazionale.\nHa partecipato alla Coppa d'Asia 2019."}
{"id": "5784516", "revid": "37401", "url": "https://it.wikipedia.org/wiki?curid=5784516", "title": "Catafora", "text": ""}
{"id": "5784521", "revid": "287204", "url": "https://it.wikipedia.org/wiki?curid=5784521", "title": "Entomottero", "text": "Un entomottero (dalla radice \"entomo-\", significante \"insetto\" e dal suffisso \"-ttero\", dal greco \"pter\u00f3n\", \"ala\") \u00e8 un piccolo robot ispirato ai meccanismi di volo degli insetti. Per via della sua taglia minuta, \u00e8 classificabile come un MAV."}
{"id": "5784523", "revid": "729019", "url": "https://it.wikipedia.org/wiki?curid=5784523", "title": "Robert Michelson", "text": "\u00c8 noto per essere l'inventore dell'entomottero , un biologically-inspired robot aereo dalle ali svolazzanti, e per aver istituito International Aerial Robotics Competition. Si \u00e8 laureato in ingegneria elettrica dal Virginia Polytechnic Institute e dal Georgia Institute of Technology. La carriera professionale di Michelson \u00e8 iniziata presso il U.S. Naval Research Laboratory dove ha lavorato su sistemi di sorveglianza oceanica basati su radar. Successivamente \u00e8 diventato membro della facolt\u00e0 di ricerca presso il Georgia Institute of Technology. Al Georgia Tech Research Institute (GTRI) \u00e8 stato coinvolto nella ricerca a tempo pieno, dirigendo oltre 30 importanti programmi di ricerca.\n\u00c8 autore di tre brevetti statunitensi e oltre 100 articoli su riviste, capitoli di libri e rapporti. Michelson ha anche sviluppato corsi di avionica e ha insegnato alla School of Aerospace Engineering presso il Georgia Institute of Technology fino al suo ritiro dal University System of Georgia nel 2004. Michelson \u00e8 il destinatario dell'AUVSI Pioneer Award 1998 e del 2001 Pirelli Award per la diffusione della cultura scientifica come nonch\u00e9 il primo \"Top Pirelli Prize\".\nDurante gli anni '90, ha creato una societ\u00e0 esentasse per applicare soluzioni high tech all'archeologia moderna e ha organizzato una serie di spedizioni archeologiche nell'est Anatolia. Attualmente \u00e8 a capo della societ\u00e0 di consulenza ingegneristica Millennial Vision, LLC. Dalla met\u00e0 degli anni '90, il lavoro di Michelson si \u00e8 concentrato sul design micro air vehicle di ispirazione biologica. Michelson \u00e8 certificato in vari campi tra cui radioamatori, immersioni subacquee, velivoli sperimentali progettazione / meccanica e appalto generale per l'edilizia domestica."}
{"id": "5784524", "revid": "1926649", "url": "https://it.wikipedia.org/wiki?curid=5784524", "title": "Unione Sportiva Foggia 2005-2006", "text": "Questa pagina raccoglie le informazioni riguardanti l'Unione Sportiva Foggia nelle competizioni ufficiali della stagione 2005-2006.\nRosa.\n \n \n \n "}
{"id": "5784527", "revid": "729019", "url": "https://it.wikipedia.org/wiki?curid=5784527", "title": "Triangolo lombare", "text": "Con triangolo lombare ci si pu\u00f2 riferire al triangolo lombare inferiore (o triangolo di Petitti, da Jean-Louis Petitti) o a quello superiore (o triangolo di Grynfeltt, dal nome del chirurgo che nel 1866 descrisse per primo un caso di ernia ivi protrusa, cui viene aggiunto Lesshaft, che ne riport\u00f2 in maniera indipendente un secondo nel 1870). Il primo giace in superficie, mentre il secondo \u00e8 pi\u00f9 profondo, essendo ricoperto dal muscolo grande dorsale, e si trova pi\u00f9 in alto.\nEntrambi sono sedi di ernie lombari, per quanto la collocazione anatomica di quest'ultime sia storicamente discussa, vista anche l'incidenza piuttosto rara. Sono stati infatti riportati poche centinaia di casi.\nTriangolo di Petit.\nIl margine inferiore del triangolo lombare inferiore \u00e8 costituito dalla cresta iliaca, quello mediale dal bordo anteriore del gran dorsale e quello laterale dal bordo posteriore del muscolo obliquo esterno.\nPentagono di Grynfeltt-Lesshaft.\nIl margine mediale di questo secondo triangolo lombare \u00e8 formato dal muscolo quadrato dei lombi, quello laterale dal bordo posteriore del muscolo obliquo interno. Superiormente \u00e8 limitato dalla dodicesima costa."}
{"id": "5784529", "revid": "767487", "url": "https://it.wikipedia.org/wiki?curid=5784529", "title": "Yang Yu (calciatore)", "text": ""}
{"id": "5784531", "revid": "1543377", "url": "https://it.wikipedia.org/wiki?curid=5784531", "title": "Veli\u0161ov\u0161ky di Veli\u0161ova", "text": "I Veli\u0161ov\u0161ky di Veli\u0161ova sono una importante famiglia della Repubblica Ceca. Il capostipite \"Veli\u0161\" apparteneva ad una famiglia nobile di origine tedesca. Successivamente in Moravia, alcuni esponenti del ramo Veli\u0161ovsk\u00fd z Veli\u0161ova ricevettero il cavalierato. La famiglia annoverava politici, militari ed ecclesiastici; inoltre era legata a molte importanti famiglie nobiliari: Markwartinger, P\u0159emyslidi, Waldstein, Wartenberg.\nStemma.\n\u00c8 cos\u00ec composto:\n\u00abDue lance da cavaliere d'oro con banderuole incrociate e la terza rovesciata in campo blu. Sopra lo scudo, un elmo medioevale da cavaliere, circondato da svolazzi blu e giallo, sovrastato da tre lance d'oro con bandiere\u00bb.\nCronologia storica.\nNel XVI secolo, a causa delle guerre hussite (il nucleo famigliare aveva esponenti di religione protestante) e le invasioni dei Turchi, alcuni membri della famiglia si spostarono in Slovacchia (1550 Vele\u0161i\u010d di Dubove), altri in Ungheria e Austria (ramo Wellisch). Velenje nel XVI secolo, divenne uno dei centri pi\u00f9 grandi della vita protestante in Stiria (Slovenia), qualcuno arriv\u00f2 anche in Croazia (1611 Veliscich di Rijeka), altri ancora si spostarono e si stabilirono nella Valle dello Judrio (Impero Austro Ungarico).\nBibliografia.\nLingua Ceca\nLingua tedesca\nArchivi in Latino - Ceco"}
{"id": "5784554", "revid": "1652635", "url": "https://it.wikipedia.org/wiki?curid=5784554", "title": "Juraj Val\u010duha", "text": "Biografia.\nJuraj Val\u010duha ha studiato composizione, direzione d'orchestra e cimbalom al Conservatorio di Bratislava; ha poi proseguito gli studi di Composizione e di direzione d\u2019orchestra al Conservatorio di San Pietroburgo, dove \u00e8 stato allievo di Il'ja M\u00fasin, e successivamente (1998) al Conservatorio di Parigi, allievo di J\u00e1nos F\u00fcrst e Jorma Panula.\nDal 2003 al 2005 Val\u010duha \u00e8 stato direttore assistente presso l'Op\u00e9ra Orchestre national Montpellier Languedoc-Roussillon; ha diretto per l'Orchestre national de France, con la quale ha registrato la prima registrazione assoluta \"Mirra\" di Domenico Alaleona, e quindi con l'Orchestre Philharmonique de Radio France, l'Orchestre philharmonique de Nice e l'Orchestre national du Capitole de Toulouse. Da allora sono seguiti regolarmente inviti dalle maggiori compagini internazionali. Nel 2007 debutt\u00f2 con l\u00b4Orchestre national de France al Teatro Comunale di Bologna con \"La boh\u00e8me\" di Puccini. Dal 2009 al 2016 Val\u010duha \u00e8 Direttore Principale dell'Orchestra sinfonica nazionale della RAI.\nDalla stagione 2016-2017 \u00e8 direttore musicale del Teatro San Carlo di Napoli."}
{"id": "5784555", "revid": "964734", "url": "https://it.wikipedia.org/wiki?curid=5784555", "title": "Negentropia", "text": ""}
{"id": "5784560", "revid": "110157", "url": "https://it.wikipedia.org/wiki?curid=5784560", "title": "IFAF CEI Interleague 2011", "text": "La IFAF CEI Interleague 2011 \u00e8 stata la 1\u00aa edizione dell'omonimo torneo europeo di football americano, organizzato dalla IFAF Europe. Con i 6 team partecipanti la formula del campionato prevede un girone da cui si qualificano due squadre per la finale.\nHa avuto inizio il 2 aprile e si \u00e8 conclusa il 9 luglio con la finale vinta per 27-21 dagli ungheresi Gy\u0151r Sharks sui serbi Pan\u010devo Panthers.\nStagione regolare.\nClassifica.\nLa classifica della regular season \u00e8 la seguente:"}
{"id": "5784562", "revid": "486946", "url": "https://it.wikipedia.org/wiki?curid=5784562", "title": "Dalian Aerbin Football Club", "text": ""}
{"id": "5784580", "revid": "287204", "url": "https://it.wikipedia.org/wiki?curid=5784580", "title": "Abell 1033", "text": "Abell 1033 \u00e8 un ammasso di galassie situato nella costellazione del Leone Minore a circa 1,6 miliardi di anni luce e contiene circa 350 galassie.\nL'ammasso \u00e8 stato studiato nelle varie bande dello spettro elettromagnetico tra cui dal Telescopio spaziale Chandra nei raggi X, riscontrando una notevole emissione di onde radio dall'ammasso.\nSi presume che il buco nero supermassiccio situato al centro di Abell 1033 in passato abbia emesso fasci di elettroni ad alta energia che si sono propagati nello spazio intergalattico. Col tempo queste emissioni si sono affievolite e, con la perdita di energia degli elettroni, la nube si \u00e8 dispersa. Ma successivamente la collisione di Abell 1033 con un altro ammasso ha provocato una sorta di onda d'urto che ha riattivato l'energia persa degli elettroni con la ripresa di emissioni brillanti delle onde radio. \u00c8 possibile che questa \"rinascita\" si sia verificata di recente, ovviamente in termini astronomici, da non pi\u00f9 di qualche decina di milioni di anni.\nUna ricerca a guida italiana effettuata a basse frequenze (radio), utilizzando i dati del radiotelescopi europeo LOFAR (\"Low Frequency Array\") ed il Gmrt (\"Giant Metrewave Radio Telescope\") indiano, ha evidenziato la presenza di nubi di particelle relativistiche insolitamente brillanti."}
{"id": "5784627", "revid": "1543377", "url": "https://it.wikipedia.org/wiki?curid=5784627", "title": "Mikkel Kirkeskov", "text": "Carriera.\nClub.\nAarhus.\nKirkeskov ha iniziato la carriera con la maglia dell'Aarhus. Ha debuttato con questa maglia in data 7 novembre 2010, in 1. Division, sostituendo Adam Eckersley nella vittoria per 0-3 sul campo del Fredericia. Ha conquistato la promozione nel campionato 2010-2011, cos\u00ec il 15 agosto 2011 ha esordito nella Superligaen, sostituendo Stephan Petersen nel pareggio per 1-1 sul campo del Silkeborg. L'Aarhus \u00e8 retrocesso al termine del campionato 2013-2014.\nOdense.\nIl 28 luglio 2014, l'Odense ha comunicato sul proprio sito internet d'aver ingaggiato Kirkeskov, con il giocatore che ha scelto di vestire la maglia numero 2. Ha esordito in squadra in data 2 agosto, schierato titolare nel pareggio casalingo per 1-1 contro l'Aalborg. \u00c8 rimasto in squadra per circa un anno e mezzo, totalizzando 23 presenze in campionato.\nAalesund.\nL'8 gennaio 2016 ha firmato ufficialmente per l'Aalesund, trasferendosi nel club norvegese a titolo definitivo. Ha esordito in Eliteserien in data 11 marzo, schierato titolare nella vittoria per 1-0 sullo Stab\u00e6k. Il 31 luglio ha trovato la prima rete, nella vittoria per 2-0 sul Lillestr\u00f8m. Ha chiuso la stagione con 32 presenze e 2 reti tra campionato e coppa.\nAl termine del campionato 2017, l'Aalesund \u00e8 retrocesso in 1. divisjon.\nPiast Gliwice.\nIl 21 febbraio 2018, i polacchi del Piast Gliwice hanno reso noto l'ingaggio di Kirkeskov, con la formula del prestito fino al termine della stagione in corso: il nuovo club si \u00e8 riservato un'opzione per l'acquisto a titolo definitivo del calciatore.\nNazionale.\nKirkeskov ha rappresentato la Danimarca a livello Under-19, Under-20 e Under-21. Per quanto concerne la selezione Under-21, ha debuttato il 28 maggio 2012, subentrando a Casper Sloth nell'amichevole vinta per 2-1 contro l'Irlanda.\nStatistiche.\nPresenze e reti nei club.\n\"Statistiche aggiornate al 23 febbraio 2018.\""}
{"id": "5784648", "revid": "2036644", "url": "https://it.wikipedia.org/wiki?curid=5784648", "title": "Zou Zheng", "text": ""}
{"id": "5784649", "revid": "767487", "url": "https://it.wikipedia.org/wiki?curid=5784649", "title": "La zia d'America va a sciare", "text": "La zia d'America va a sciare \u00e8 un film italiano del 1958 diretto da Roberto Bianchi Montero.\nTrama.\nDopo aver perso tutti i suoi soldi Tecla torna in Italia per cercare un marito ricco per le nipoti in una localit\u00e0 sciistica.\nProduzione.\nNel film \u00e8 inserito un numero musicale ispirato al film spagnolo La bella fioraia di Madrid interpretato da Sara Montiel.\nLocation.\nAlcune scene sono state girate al Monte Terminillo."}
{"id": "5784656", "revid": "125173608", "url": "https://it.wikipedia.org/wiki?curid=5784656", "title": "Odoardo Luchini", "text": "Biografia.\nNasce l'11 giugno del 1844, a Radicofani. Figlio di Clementina Brugi e di Ranieri Luchini.\nConsegue la laurea in giurisprudenza presso l'Universit\u00e0 di Pisa. Nel 1866 prende parte alla Terza guerra d'indipendenza. Tornato alla vita civile esercita la professione forense a Firenze nel ramo civile. Sposa Isabella Andreucci, con la quale ha una figlia Matilde Luchini (1871-1948), che sar\u00e0 pittrice appartenente al gruppo dei Macchiaioli, allieva di Filadelfo Simi e di Cesare Ciani.\nPartecipa alla definizione del progetto didattico e alla fondazione dell'Istituto Cesare Alfieri dove insegner\u00e0 diritto amministrativo, un ruolo che manterr\u00e0 fino alla sua scomparsa. \n\u00c8 membro della Camera dei deputati per sei legislature. Inizia come deputato di Montepulciano, poi di Siena, quindi di Montalcino; dal 1900 ottiene il titolo di senatore a vita. La sua attivit\u00e0 politica \u00e8 caratterizzata da un forte dinamismo; promuove vari progetti di legge, pronuncia importanti discorsi, \u00e8 membro di pi\u00f9 commissioni. Viene coinvolto anche nella redazione del Codice penale italiano del 1889. \nScrive monografie giuridiche e politiche, affrontando temi quali i diritti delle donne, la formazione della classe dirigente in Italia, le istituzioni pubbliche di beneficenza. Collabora a quotidiani come La Nazione.\nMuore il 17 gennaio del 1906 a Firenze. \nIl problema dei diritti delle donne.\nAttento ai cambiamenti della societ\u00e0 civile e alla necessit\u00e0 di adattamento della legislazione alle nuove esigenze sociali, affronta il problema rappresentato della parit\u00e0 dei diritti tra uomini e donne, scrivendo un saggio, nel 1877, intitolato \"Il problema dei diritti delle donne: specialmente in Inghilterra e in America.\" Analizza le ragioni storiche, politiche, giuridiche, economiche e morali che rendono difficile raggiungere l'uguaglianza di genere. Si propone di far conoscere anche in Italia il dibattito anglo-americano sul tema, come punto di partenza per iniziare a costruire un nuovo status per le donne nella societ\u00e0 italiana. La sua posizione \u00e8 lontana dal riconoscere una piena uguaglianza di genere. Si limita a mettere in luce le contraddizioni interne all'ordinamento giuridico italiano e propone modifiche in modo da armonizzare la legge alle nuove esigenze della societ\u00e0.\nL'analisi parte dalla storia. La questione della posizione civile della donna \u00e8 un dilemma con il quale tutte le civilt\u00e0 si sono confrontate, senza riuscire a dare una risposta adeguata.\nL'Inghilterra \u00e8 vista come \"il focolaio dell'agitazione europea per l'emancipazione delle donne\nNei codici civili la disciplina della posizione della donna \u00e8 marcata da forti contraddizioni. Il Codice civile italiano del 1865 proclama l'eguaglianza civile, facendo eccezione per le donne sposate, che in, virt\u00f9 dell'unit\u00e0 famigliare, deve essere subordinata al marito capo della famiglia. Lo stesso codice proibisce alla donna di esercitare la patria potest\u00e0 e di testimoniare negli atti civili.\nLa soluzione non \u00e8 il raggiungimento dell'uguaglianza n\u00e9 la subordinazione della donna rispetto all'uomo. Non potendo votare direttamente le donne con i requisiti di censo necessari potrebbero avvalersi dell'istituto della rappresentanza, delegando l'esercizio del voto a un uomo libero, tuttavia, di fare la scelta ritenuta migliore.\n\u00c8 convinto che, per natura, nelle donne prevalgano le facolt\u00e0 passive dello spirito, mancando di \"genio di iniziativa\" ed essendo inadatte alla vita pubblica.\nNel codice civile dovrebbe essere riconosciuta l'uguaglianza. Nel campo del lavoro le donne devono essere libere di esercitare ogni professione con l'esclusione di quelle di natura pubblica. Propone la riduzione delle sanzioni penali data la minore capacit\u00e0 di intendere e di volere caratteristica del sesso femminile.\nDiscorso all'inaugurazione della Scuola di scienze sociali.\nAll'inaugurazione dell'Istituto Cesare Alfieri, il 21 novembre del 1975 tiene - con Carlo Alfieri di Sostegno, preside della scuola - un discorso riguardante i principi fondativi della scuola. La sua idea di scienza sociale \u00e8 fondata sul metodo empirico di stampo darwiniano. Invoca concetti come l'idea di progresso e di miglioramento continuo del paese. La classe dirigente deve maturare specifiche competenze ottenute con lo studio delle scienze politiche. L'insegnamento deve mettere al centro il concetto di libert\u00e0 come valore portante dell'ordinamento statale. Il modello del gentleman inglese ovvero un tipo di aristocrazia senza privilegi, in grado di bilanciare il potere della monarchia, \u00e8 il paradigma al quale la scuola.\nIl bosco Isabella.\n\u00c8 tuttora ricordato a Radicofani per il bosco Isabella, un giardino frutto della sua passione per la botanica, ricco di piante provenienti da ogni parte del mondo. La famiglia Luchini ha voluto ricreare nel giardino una sorta di percorso iniziatico ed esoterico. Si trovano, infatti, molti elementi che richiamano l'iconografia massonica: la piramide a base triangolare al centro del giardino, la giara interrata prima del piazzale, usata per le abluzioni nei riti massonici, che ricorda il catino del Tempio di Salomone, i due grandi massi disposti all'inizio del sentiero che porta alla piramide che rappresentano le due colonne del tempio salomonico, la siepe di bosso a forma di cerchio evoca l\u2019occhio che sovrintende ogni cosa. Oggi il giardino \u00e8 un parco pubblico in seguito all'acquisto da parte del comune di Radicofani nel 1983."}
{"id": "5784661", "revid": "663330", "url": "https://it.wikipedia.org/wiki?curid=5784661", "title": "Natalie Alyn Lind", "text": "Biografia.\nNata il 21 giugno 1999, Natalie \u00e8 figlia del produttore cinematografico John Lind e dell'attrice Barbara Alyn Woods; \u00e8 sorella delle attrici Alyvia Alyn Lind e Emily Alyn Lind.\nDoppiatrici italiane.\nNelle versioni in italiano delle opere in cui ha recitato, Natalie Alyn Lind \u00e8 stata doppiata da:"}
{"id": "5784674", "revid": "287204", "url": "https://it.wikipedia.org/wiki?curid=5784674", "title": "Parco nazionale marino Fernando de Noronha", "text": "Il parco nazionale marino Fernando de Noronha (\"Parque Nacional Marinho de Fernando de Noronha\" in portoghese) \u00e8 un parco nazionale del Brasile che occupa la maggior parte dell'arcipelago di Fernando de Noronha.\nCaratteristiche.\nL'area fu dichiarata area protetta nel gennaio 1988 dall'allora presidente Jos\u00e9 Sarney e si estende su una superficie di 10\u00a0928 ettari distribuiti tra una zona terrestre ed una marina, con una profondit\u00e0 d'acqua compresa tra i 200 e i 1000 metri, comprendente una barriera corallina. La parte terrestre comprende la quasi totalit\u00e0 dell'isola principale ad esclusione dell'abitato di Vila dos Rem\u00e9dios, i morri Meio e Pico, l'aeroporto ed altre zone abitate sulla costa nord occidentale.\nPrima della designazione come parco nazionale, l'arcipelago fu inquadrato come \"area di alta priorit\u00e0 per la conservazione\" nel documento di strategia mondiale per la conservazione del 1980. Negli anni '80 l'istituto brasiliano per lo sviluppo forestale realizz\u00f2 alcune opere per la protezione delle tartarughe marine, mentre nel 1982 venne istituita una riserva biologica di 70 ettari compresa nel territorio dell'arcipelago. Nel 1985 il dipartimento dei parchi nazionali in seno all'istituto per lo sviluppo forestale matur\u00f2 per la prima volta l'idea di istituire un parco nazionale a tutela della fauna e flora dell'arcipelago, ma fu solo nel 1988 che il parco fu istituito con decreto presidenziale n. 96.693, dopo ripetute pressioni da parte dell'opinione pubblica e soprattutto dopo che l'arcipelago fu annesso al territorio dello stato federato di Pernambuco ridimensionando cos\u00ec l'autorit\u00e0 e l'ostruzionismo del precedente governatore dell'arcipelago, Fernando Mesquita, contrario alla creazione dell'area protetta.\nGli obiettivi del parco nazionale, in ottemperanza al documento nazionale di conservazione, sono:\nFlora e fauna.\nIl parco fu creato al fine di proteggere le specie endemiche dei siti dell'isola e la riproduzione degli uccelli marini. Tra le specie protette ci sono le tartarughe caretta caretta, la tartaruga verde, la tartaruga embricata e la tartaruga bastarda olivacea; lo squalo limone; gli uccelli \"Elaenia ridleyana\", il fetonte beccorosso, il fetonte codabianca, la berta di Audubon e il \"Vireo gracilirostris\"; gli echinodermi \"Echinaster guyanensis\" e \"Eucidaris tribuloides\"; i granchi \"Johngarthia lagostoma\" e \"Percnon gibbesi\"; la \"Millepora alcicornis\" e la gorgonia \"Phyllogorgia dilatata\"."}
{"id": "5784676", "revid": "110157", "url": "https://it.wikipedia.org/wiki?curid=5784676", "title": "Kruuna/Klaava", "text": "Kruuna/Klaava \u00e8 il tredicesimo album della band heavy metal finlandese Kotiteollisuus, prima nota come Hullu ukko ja kotiteollisuus."}
{"id": "5784687", "revid": "536103", "url": "https://it.wikipedia.org/wiki?curid=5784687", "title": "Triangolo di Petit", "text": ""}
{"id": "5784688", "revid": "536103", "url": "https://it.wikipedia.org/wiki?curid=5784688", "title": "Triangolo di Grynfeltt", "text": ""}
{"id": "5784693", "revid": "2155105", "url": "https://it.wikipedia.org/wiki?curid=5784693", "title": "Episodi de L'albero delle mele (prima stagione)", "text": "La prima stagione della sitcom L'albero delle mele \u00e8 stata trasmessa negli Stati Uniti dal 24 agosto 1979 all'11 giugno 1980. Il cast principale \u00e8 composto dalla signora Garrett, dal signor Bradley, dalla signorina Mahoney e da sette studentesse. Il personaggio di Jenny O'Hara viene accantonato dopo il quarto episodio.\nLa scuola delle ragazze.\nTrama.\nI Drummond vanno a fare visita alla signora Edna Garrett, loro vecchia governante e ora istitutrice all'Eastland School. Durante i preparativi per la Fiera del Raccolto, Blair rimprovera Cindy di non essere abbastanza femminile e addirittura insinua che la ragazza sia lesbica. Cindy decide di non partecipare alla gara fino a quando la signora Garrett non la aiuta a migliorare la sua immagine.\nTale madre, tale figlia.\nTrama.\nMonica Warner, la madre di Blair, arriva a Eastland per la Notte dei Genitori e cattura l'attenzione del signor Bradley. La signora Garrett viene a sapere che la donna ha una relazione con un uomo sposato. \nIl ritorno del signor Garrett.\nTrama.\nLa signora Garrett accetta la proposta del suo ex marito di tornare insieme ma cambia idea dopo aver scoperto che l'uomo ha insegnato alle ragazze a giocare a poker. \nQuoziente intellettivo.\nTrama.\nNancy e Sue Ann non sono soddisfatte dei risultati ottenuti al test del quoziente intellettivo. Nel frattempo, la signora Garrett prende lezioni di volo.\nIl padre di Tootie.\nTrama.\nIl padre di Tootie pensa che l'influenza della signora Garrett sulla figlia non sia benefica poich\u00e9 la ragazza aspira ad aprire un salone di bellezza.\nGli imbrogli di Blair.\nTrama.\nBlair si pente di aver copiato una poesia di Emily Dickinson dopo che il signor Bradley l'ha presentata a un concorso e ha vinto il terzo premio.\nUna dieta pericolosa.\nTrama.\nSue Ann decide di seguire una dieta ferrea dopo aver sentito da Blair che non potr\u00e0 mai impressionare un ragazzo a causa del suo peso. Anche la signora Garrett \u00e8 determinata a dimagrire.\nL'albero dell'amore.\nTrama.\nCon grande disapprovazione del signor Bradley, la signora Garrett tiene una lezione di educazione sessuale. Nel frattempo, Blair passa un brutto momento con un ragazzo.\nQuando piove sul bagnato.\nTrama.\nUn brutto temporale si abbatte su Peekskill e Blair e Tootie cercano di proteggere gli animali nella stalla. Quando il signor Bradley ritrova le ragazze, Blair si innamora di lui.\nAdozione.\nTrama.\nLe ragazze devono realizzare il loro albero genealogico ma Natalie non vuole poich\u00e9 \u00e8 stata adottata. Blair, mossa da buone intenzioni, cerca di rintracciare la madre biologica della compagna. \nCorrere.\nTrama.\nUna gara di atletica organizzata dal signor Bradley rischia di rovinare il rapporto tra Sue Ann e Cindy.\nLa vacanza di Molly.\nTrama.\nMolly scopre che i suoi genitori stanno divorziando e si rifiuta di parlare con suo padre. Soltanto con l'aiuto della signora Garrett e di Blair, la ragazza riuscir\u00e0 ad accettare la nuova situazione familiare.\nDroga.\nTrama.\nBlair e Sue Ann entrano a far parte di un gruppo i cui membri sono fumatori di marijuana. Nel frattempo, la signora Garrett, Tootie e Natalie scoprono cosa avviene all'interno della confraternita."}
{"id": "5784713", "revid": "462542", "url": "https://it.wikipedia.org/wiki?curid=5784713", "title": "Societ\u00e0 scientifica di nutrizione vegetariana", "text": ""}
{"id": "5784715", "revid": "599013", "url": "https://it.wikipedia.org/wiki?curid=5784715", "title": "Angelo Piffarerio", "text": "Carriera.\nInizia la sua carriera quale secondo portiere della Pro Lissone, essendo Imarisio il titolare.\nDifende la porta del Monza per otto stagioni dal 1922 al 1930: fino al 1927 in Seconda Divisione, dal 1927 al 1930 in Prima Divisione. Esordisce con i brianzoli il 12 novembre 1922 nella partita Monza-Chiasso (0-0), gioca la sua ultima partita il 27 ottobre 1929 Monza-Codogno (1-1).\nIl Desio prima di chiudere lo mette in lista di trasferimento.\nHa chiuso la carriera nel Cant\u00f9.\nHa allenato il Monza in due periodi: dal 1940 al 1942, e nelle prime tre stagioni del dopoguerra in Serie C."}
{"id": "5784731", "revid": "124461118", "url": "https://it.wikipedia.org/wiki?curid=5784731", "title": "Shadwell (Virginia)", "text": "Shadwell \u00e8 un \"census-designated place\" della contea di Albemarle nello stato della Virginia. Si trova nei pressi di Charlottesville, sulle rive del fiume Rivanna, affluente del fiume James.\nHa dato i natali al terzo presidente degli Stati Uniti d'America, Thomas Jefferson. La localit\u00e0 ricevette il nome dal padre di Thomas Jefferson, Peter, che volle ricordare l'omonimo quartiere di Londra, ove era nata sua moglie, Jane Randolph."}
{"id": "5784733", "revid": "287204", "url": "https://it.wikipedia.org/wiki?curid=5784733", "title": "Juraj Valcuha", "text": ""}
{"id": "5784737", "revid": "767487", "url": "https://it.wikipedia.org/wiki?curid=5784737", "title": "Sinkin' in the Bathtub", "text": "Sinkin' in the Bathtub \u00e8 un film del 1930, diretto da Hugh Harman e Rudolf Ising.\n\u00c8 il primo cortometraggio della serie Looney Tunes e la prima apparizione di Bosko (escluso \"Bosko the talk-in k kid\", che \u00e8 stato mostrato per la prima volta nel 2000 su Cartoon Network), prodotto dalla Leon Schlesinger Productions e distribuito dalla Warner Bros. \u00c8 uscito il 19 aprile 1930."}
{"id": "5784764", "revid": "124125723", "url": "https://it.wikipedia.org/wiki?curid=5784764", "title": "Recettore nucleare Farnesoide X", "text": "Il recettore nucleare Farnesoide X in lingua inglese nuclear receptor farnesoid X o farnesoid X receptor (FXR) o recettore per gli acidi biliari bile acid receptor (BAR) o anche NR1H4 (receptore nucleare subfamiglia 1, gruppo H, membro 4) \u00e8 un recettore intracellulare del nucleo cellulare codificato nell'uomo dal gene \"NR1H4\".\nAttivit\u00e0.\nFXR \u00e8 un recettore molto presente nell'intestino e nel fegato. Esso lega gli acidi biliari e l'acido chenodesossicolico, ed una volta attivato dal legame con questi migra nel nucleo della cellula sotto forma di eterodimero attivando degli elementi di risposta ormonali nel nucleo (ER). Questi elementi di risposta nucleari a loro volta sovraregolano dei geni che controllano la produzione del colesterolo come il colesterolo 7 alfa-idrossilasi (CYP7A1), l'enzima limitante nella sintesi degli acidi biliari dal colesterolo.\nCon un meccanismo di feedback negativo la sintesi degli acidi biliari \u00e8 inibita quando i livelli cellulari sono elevati. L'FXR \u00e8 stato trovato anche essere importante nella regolazione dei livelli di trigliceridi epatici.\nStudi hanno anche dimostrato che l'FXR regola l'espressione e l'attivit\u00e0 delle proteine di trasporto epiteliali coinvolte nell'omeostasi dei fluidi nell'intestino, infatti il recettore \u00e8 un regolatore della conduttanza transmembrana della fibrosi cistica (CFTR)."}
{"id": "5784775", "revid": "830939", "url": "https://it.wikipedia.org/wiki?curid=5784775", "title": "Polycles", "text": ""}
{"id": "5784776", "revid": "709565", "url": "https://it.wikipedia.org/wiki?curid=5784776", "title": "Sandrone Dazieri (personaggio)", "text": "Sandrone Dazieri, detto Gorilla, \u00e8 il protagonista di una serie di romanzi polizieschi, che condivide nome e parte della biografia con il suo omonimo autore. I sei romanzi della serie sono stati scritti fra il 1999 e il 2019, e sono tutti ambientati nell'Italia settentrionale, soprattutto a Milano.\nIl personaggio ha un passato da attivista nei centri sociali e vive alla giornata con lavori di security e investigazione privata. La sua caratteristica principale, e uno dei punti di forza della serie di romanzi, \u00e8 la schizofrenia che gli crea una doppia personalit\u00e0, con due anime che abitano lo stesso corpo e che si attivano alternativamente quando una delle due si addormenta. La prima personalit\u00e0, quella che normalmente si mostra ai lettori, \u00e8 poco incline alla violenza, sarcastica e istintiva. L'altra, il \"Socio\", rappresenta la met\u00e0 oscura ma anche l'arma segreta nelle situazioni difficili, essendo fredda, seriosa, cattiva e razionale.\nI romanzi nei quali appare sono:\noltre al film \"La cura del gorilla\" (2006), con regia di Carlo Arturo Sigon, interpretato da Claudio Bisio."}
{"id": "5784777", "revid": "529641", "url": "https://it.wikipedia.org/wiki?curid=5784777", "title": "In Your Room (Agua de Annique)", "text": "In Your Room \u00e8 il terzo album in studio del gruppo rock Agua de Annique, fondato dalla cantante olandese Anneke van Giersbergen. Il disco \u00e8 uscito nel 2009."}
{"id": "5784778", "revid": "339392", "url": "https://it.wikipedia.org/wiki?curid=5784778", "title": "Stagno di Boi Cerbus", "text": ""}
{"id": "5784780", "revid": "399", "url": "https://it.wikipedia.org/wiki?curid=5784780", "title": "Jardins Proibidos", "text": "Jardins Proibidos \u00e8 una telenovela portoghese, scritta da Manuel Arouca e Tom\u00e1s M\u00farias. Venne trasmessa su TVI dall'8 aprile 2000 al 28 febbraio 2001, inizialmente nei fine settimana, visto il successo, pass\u00f2 ad essere trasmessa quotidianamente alle 21, con 157 puntate. Nel 2014 venne prodotto un sequel dallo stesso titolo e con gli stessi autori, ma con la collaborazione di Ant\u00f3nio Barreira, costitu\u00ec il primo caso di sequel di una telenovela in Portogallo. Il sequel venne trasmesso sempre da TVI dall'8 settembre 2014 al 2 ottobre 2015, con 304 puntate.\nTrama.\nPrima Fase.\nAzeit\u00e3o, 1985: Em\u00edlia \u00c1vila (Lurdes Norberto), una matriarca dal pugno di ferro, si deve confrontare con l'amore che sua figlia Clara \u00c1vila (Nuria Madruga / Ana Nave) prova per uno dei suoi lavoratori, Louren\u00e7o (Pedro Penim / Almeno Gon\u00e7alves). L'amore tra Clara e Louren\u00e7o \u00e8 interrotto dalla dura e decisa Emilia, che licenzia l'operaio senza che lui sapa che Clara \u00e8 incinta di lui. Sotto pressione della madre, Clara \u00e8 costretta a portare avanti la propria gravidanza di nascosto, e quando nasce il bambino, lei le dice che \u00e8 morto. Ma Emilia le ment\u00ec e mand\u00f2 il suo autista, Xavier (Lu\u00eds Alberto) a portare il neonato in un istituto di carit\u00e0. Ma Xabier, all'insaputa di Emilia, registra il bambino come suo nipote, figlio di suo figlio Fernando, morto in guerra. Clara si sposa con Jaime (S\u00e9rgio Silva), vivendo il dramma di non poter avere altri figli, e Louren\u00e7o si trasferisce in Svizzera, dove si rif\u00e0 una vita.\nSeconda Fase.\nLisbona, 2000: Teresa (Vera Kolodzig) \u00e8 una ragazza esemplare di 15 anni, che vive con i nonni Xabier e Nazar\u00e9 (Manuela Cassola), che possiedono un piccolo negozio di formaggi. Dopo la morte del nonno, Teresa viene a sapere del segreto di famiglia: che lei \u00e8 stata adottata e che i suoi veri genitori potrebbe essere ancora vivi, cos\u00ec la sua vita viene destabilizzata, e il cercare i suoi veri genitori diventa la sua priorit\u00e0. Ma la ricerca di Teresa destabilizzer\u00e0 e agiter\u00e0 i nuclei familiari dei suoi veri genitori...\nSequel.\nPrima Fase.\n2014: Il grande amore di Teresa e Vasco, nato da una profonda amicizia di giovent\u00f9, ha superato ogni ostacolo, essendoci tra i due una chimica speciale. Si sono sposati contro la volont\u00e0 della matriarca Emilia, e, con tutti i rischi di consanguineit\u00e0, essendo cugini di primo grado, hanno avuto una figlia, Clarinha. Vasco ha sempre appoggiato la carriera di medico di Teresa ed \u00e8 un padre esemplare molto presente, tanto da sviluppare una grande complicit\u00e0 con la figlia. Invece Teresa sottrae molto tempo alla famiglia per dedicarlo al lavoro e ai colleghi, sentendosi un po' in colpa per la sua assenza. Un matrimonio iniziato con un grande amore diventa una successione di giorni monotoni, senza passione e senza dialogo tra i due: il matrimonio \u00e8 in crisi.\nSeconda Fase.\nIn questa fase, viene rinnovata la trama con l'aggiunta di nuove storie e di nuovi personaggi.\nSim\u00e3o de Jesus (Diogo Infante) \u00e8 un uomo molto ribelle ma generoso che ha avuto una vita difficile, \u00e8 figlio illegittimo di Emilia, rubato a solo un giorno di vita, e cresciuto dall'ex domestica Jacinta. Quando nacque, fu dato per morto per polmonite; la perdita di questo figlio fu per Emilia un trauma, tanto da voler rinunciare all'amore e ad ogni tipo di emozione.\nJacinta De Jesus (Maria do C\u00e9u Guerra) \u00e8 stata per dieci anni la domestica di casa Avila, tanto che conobbe Emilia da bambina, Molto fedele alla famiglia, \u00e8 stata incaricata di portare il figlio di Emilia in un istituto di carit\u00e0 del nord. Ma Jacinta non port\u00f2 il bambino dalle suore Carmelitane, ma lo registr\u00f2 come proprio figlio di padre sconosciuto, con il nome Simao.\nQuesti due personaggi destabilizzeranno la vita degli Avila. Dopo la morte di Emilia, il suo testamento porter\u00e0 una guerra in famiglia, perch\u00e9 Vasco e Lena non sono disposti a dividere i beni e faranno di tutto affinch\u00e9 non avvenga.\nTerza fase.\nTeresa va a Quinta das Torres su invito dello zio Simao, che vuole conoscere i propri nipoti. \nVasco scopre che Lena ha un'amante e ha pianificato il rapimento di Emilia, e quindi decide di divorziare da lei. Lena informa Vasco che deve viaggiare verso il nord con un elicottero per partecipare ad una fiera, lui accetta e vuole portare con s\u00e9 Clarinha, che per\u00f2 preferisce restare con la madre. L'elicottero subisce un incidente: perde di controllo e si spegne in piena altitudine.\nQuale sar\u00e0 il futuro della famiglia Avila e della sua fabbrica di formaggi?"}
{"id": "5784782", "revid": "1305772", "url": "https://it.wikipedia.org/wiki?curid=5784782", "title": "Avanti \u00a1que pase el siguiente!", "text": "Avanti \u00a1que pase el siguiente! \u00e8 il nome di due programmi televisivi, entrambi adattamenti di Avanti un altro!:"}
{"id": "5784783", "revid": "124123", "url": "https://it.wikipedia.org/wiki?curid=5784783", "title": "Johann Balthasar M\u00fcller", "text": "Biografia.\nIl progressivo estendersi delle ricerche condotte nell'estremo lembo sud-occidentale del Piemonte ha consentito di riportare alla luce vari documenti seicenteschi aventi per protagonista questo organaro di lingua germanica, la cui figura si rivela tanto pi\u00f9 interessante in quanto fino ad oggi assai poco conosciuta.\nAlla luce delle pi\u00f9 recenti ricerche, egli si \u00e8 rivelato originario della Svizzera, e pi\u00f9 precisamente di Rapperswil, nel Canton San Gallo. Dall'insieme dei dati pervenutici, \u00e8 verosimile supporre che il nostro organaro, emigrato dal Paese nativo e stabilitosi poi nel territorio italiano, avesse in qualche modo scelto - con un procedimento di \u201clatinizzazione\u201d delle generalit\u00e0 ai tempi piuttosto praticato - di trasformare in Molitor la forma originaria del proprio cognome M\u00fcller (cognome alquanto diffuso nell'area germanica, e comune del resto ad alcuni rappresentanti dell'arte organaria europea).\nSarebbe particolarmente interessante poter conoscere le circostanze che guidarono i suoi passi verso il Piemonte sud-occidentale; \u00e8 comunque assai probabile che tale sua decisione fosse motivata dalla situazione storica, politica e religiosa della sua terra di origine a quei tempi, e/o da considerazioni di carattere pi\u00f9 strettamente economico e di mercato. Non \u00e8 azzardato supporre, ad esempio, che fossero state proprio le note vicende conseguenti alla riforma predicata anni prima nel territorio svizzero da Huldrych Zwingli (favorevole tra l'altro alla distruzione dei simulacri religiosi e anche degli organi) a spingere il M\u00fcller - gi\u00e0 probabilmente noto e stimato nel suo Paese - a emigrare verso le regioni cattoliche del Sud e a valicare le Alpi per scendere nella nostra Penisola. \nPrima di intraprendere il suo viaggio verso il territorio piemontese (dal quale non si sa se fece mai ritorno in patria) Johann Balthasar M\u00fcller esercit\u00f2 comunque la professione organaria nella regione elvetica. Nel 1663, infatti, si registra la sua presenza ad Altdorf nella chiesa parrocchiale di St. Martin, la stessa in cui gi\u00e0 risulta essere stato impegnato, anni prima, un altro organaro elvetico, Caspar Langenstein. Nella citt\u00e0 di Altdorf l'organaro sottoscrisse in data 16 febbraio, alla presenza dell'organista Johann Walter Scolar e dell'amministratore della chiesa Balthasar Lusser, il contratto per un completo rifacimento dell'organo preesistente.\nI suoi lavori fino a oggi documentati nell'area alpina sud-occidentale del Piemonte sono ripartiti lungo un arco temporale alquanto ristretto, che si colloca tra il 1666 e il 1675. \na) Ivrea, Cattedrale S. Maria Assunta (1666) - Allo stato attuale delle ricerche, viene data per assodata l'identificazione del nostro organaro, trasferitosi in Piemonte, con un certo \u00abBaldissar Allemano\u00bb segnalato nelle fonti d'archivio quale autore di interventi sull'organo del Duomo di Ivrea (TO) gi\u00e0 nel 1666. In tale circostanza, al M\u00fcller venne riconosciuto il pagamento di L. 67.10 \u00abper l'accomodamento dell'Organo\u00bb.\nb) Cuneo, S. Francesco (1671) - Nell'allora massimo tempio cittadino, affidato alla cura di una comunit\u00e0 di frati Minori Conventuali, era stato installato nel 1669 un nuovo strumento, opera dell'organaro francese Antoine Julien di Vence. L'opera tuttavia non era risultata del tutto soddisfacente, tanto che gi\u00e0 nell'ottobre del 1670 - prima del collaudo ufficiale - si cominciava a parlare di \u00abmancamenti e difetti dell'organo\u00bb. I lavori per una definitiva sistemazione dello strumento vennero assegnati al M\u00fcller con un accordo perfezionato in due momenti successivi: a una prima pattuizione, datata 19 febbraio 1671, fece seguito infatti il successivo 2 luglio una seconda, relativa al necessario rifacimento di parte del materiale fonico, nell'ottica di garantire una maggiore affidabilit\u00e0 e resistenza del materiale medesimo.\nc) Tenda (Francia), Chiesa Collegiata (1673) - Nel 1673 troviamo al lavoro l'organaro a Tenda, nell'attuale territorio francese: i documenti d'archivio rimastici testimoniano infatti le vicende del \u00absieur Baldazar\u00bb alle prese con la costruzione di un nuovo organo per la Chiesa Collegiata di quella citt\u00e0. In tali documenti l'artefice appare di volta in volta designato in vari modi: come ad esempio coi nomi \u00abGiovanni Baldazar\u00bb, \u00abMonsu Baltassar\u00bb, o con la curiosa storpiatura dialettale del cognome in \u00abGossio\u00bb.\nd) Busca, SS. Annunziata (1675) - Secondo le testimonianze pervenuteci attraverso le fonti d'archivio, nell'anno 1674 il M\u00fcller aveva ricevuto l'incarico dai Confratelli della SS. Annunziata di Busca (CN), con due distinti e successivi accordi, di costruire un organo di sette registri (cinque registri di ripieno, pi\u00f9 \u00abflauti\u00bb e \u00abvoce humana\u00bb). Null'altro purtroppo \u00e8 dato di sapere circa la configurazione dello strumento, non essendoci giunto il testo del contratto di affidamento dei lavori. Nel corso dei lavori medesimi non erano comunque mancate controversie tra l'artefice e la committenza, la quale si era vista costretta a disporre una perizia sullo strumento, in quanto ancora nel 1675 l'organo si trovava \u00abmancante nel registro de flauti di nove canne\u00bb. I Confratelli avevano in ogni caso onorato puntualmente i loro impegni finanziari nei confronti dell'organaro, che nel corso della sua permanenza a Busca era stato altres\u00ec gratificato di ulteriori benefici in natura (tra cui si annoverano \u00abduoi brente di vino\u00bb e, nel gennaio del 1675, l'acquisto di \u00abun vestito\u00bb). "}
{"id": "5784784", "revid": "78048697", "url": "https://it.wikipedia.org/wiki?curid=5784784", "title": "Croce di Sant'Olav", "text": ""}
{"id": "5784786", "revid": "767487", "url": "https://it.wikipedia.org/wiki?curid=5784786", "title": "Everything Is Changing", "text": "Everything Is Changing \u00e8 il quarto album in studio della cantante olandese Anneke van Giersbergen, pubblicato a suo nome con il gruppo da lei fondato. Il disco \u00e8 uscito nel 2012."}
{"id": "5784790", "revid": "110157", "url": "https://it.wikipedia.org/wiki?curid=5784790", "title": "ZwCl 1358+6245", "text": "ZwCl 1358+6245 (abbreviato \"ZwCl 1358+62\") \u00e8 un ammasso di galassie situato nella costellazione del Dragone alla distanza di circa 3,7 miliardi di anni luce.\n\u00c8 costituito da circa 235 galassie.\nL'ammasso con la sua forza di gravit\u00e0 crea un effetto di lente gravitazionale permettendo di visualizzare galassie remote situate alle sue spalle."}
{"id": "5784791", "revid": "499531", "url": "https://it.wikipedia.org/wiki?curid=5784791", "title": "Farnesoide X receptor", "text": ""}
{"id": "5784814", "revid": "767487", "url": "https://it.wikipedia.org/wiki?curid=5784814", "title": "Anniemal", "text": "Anniemal \u00e8 il primo album in studio della cantante norvegese Annie, pubblicato nel 2004."}
{"id": "5784818", "revid": "6923", "url": "https://it.wikipedia.org/wiki?curid=5784818", "title": "Trunyan", "text": ""}
{"id": "5784820", "revid": "125059357", "url": "https://it.wikipedia.org/wiki?curid=5784820", "title": "Buddy Rose", "text": "Carriera.\nAmerican Wrestling Association (1973-1976).\nPaul Perschmann venne allenato da Verne Gagne e Billy Robinson nei primi anni settanta. Con il suo vero nome, esord\u00ec nel wrestling il 3 dicembre 1973 a Rice Lake, Wisconsin, in un match terminato in parit\u00e0 dopo 10 minuti con Bob Remus, il futuro Sergeant Slaughter. Continu\u00f2 a lottare nella American Wrestling Association con il suo nome di nascita affrontando avversari quali Superstar Billy Graham, Dusty Rhodes, Billy Robinson e Jos LeDuc. Dopo essere stato sconfitto da Khosrow Vaziri (The Iron Sheik) nel corso di un house show a Milwaukee, il 3 gennaio 1976, Perschmann lasci\u00f2 la compagnia.\nNational Wrestling Alliance (1976-1982).\nPerschmann si un\u00ec alla NWA Western States e debutt\u00f2 dodici giorni dopo, perdendo con Red Bastien nel corso di un house show ad Amarillo, Texas, il 15 gennaio 1976. Lott\u00f2 in varie compagnie satelliti della National Wrestling Alliance prima di accasarsi presso la Pacific Northwest Wrestling, dove adott\u00f2 il ring name Buddy Rose.\nIl 24 maggio 1977 ebbe la prima opportunit\u00e0 di vincere l'NWA World Heavyweight Championship affrontando Harley Race a Portland, Oregon, ma venne sconfitto. Tuttavia pi\u00f9 avanti quello stesso anno conquist\u00f2 il primo titolo, quando in coppia con Jesse Ventura, vinse l'NWA Pacific Northwest Tag Team Championship. Dopo aver perso le cinture in giugno, Rose si alle\u00f2 con Ed Wiskoski (Colonel DeBeers) per riconquistarle da Lonnie Mayne &amp; Sam Oliver in un \"loser leaves town\" match il 6 dicembre 1977. Rose e Wiskoski avrebbero lottato in coppia per decenni da l\u00ec in poi.\nNel 1978 Rose e John Studd vinsero il 50th State Big Time Wrestling Tag Team Championship. La coppia perse le cinture a Honolulu in favore di John Tolos &amp; Steve Strong. In seguito Rose prese parte a un torneo per l'assegnazione del vacante titolo NWA San Francisco United States Heavyweight. Il 16 settembre 1978 vinse il torneo sconfiggendo Dean Ho, conquistando il titolo. Nel frattempo nella PNW, il 21 novembre 1978, Rose &amp; Wiskoski persero i titoli PNW Tag-Team contro Dutch Savage &amp; Johnny Boyd.\nL'8 maggio 1979 a Portland, lott\u00f2 contro il PNW Heavyweight Champion \"Rowdy\" Roddy Piper in un match terminato in pareggio, che sfoci\u00f2 in un feud con Piper, definito da Perschmann nella sua autobiografia \"fondamentale\" per la sua reputazione nel business. Tre giorni dopo Rose riconquist\u00f2 il titolo Big Time Wrestling United States schienando Ron Starr. Tuttavia i suoi sforzi per vincere il titolo principale della PNW rimasero vani, dato che non fu in grado di sconfiggere Piper o il campione successivo Stan Stasiak.\nFinalmente, il 17 novembre 1979 Rose riusc\u00ec a conquistare il titolo PNW Heavyweight Championship battendo Stasiak. Dopo aver difeso la cintura contro Roddy Piper, Ron Bass, Iceman Parsons e Don Leo Jonathan, venne sconfitto da Rick Martel il 22 marzo 1980.\nIl 16 agosto 1980 sconfisse Martel riconquistando il titolo PNW Northwest Heavyweight Championship, per poi riperderlo contro Jay Youngblood agli inizi del 1981. Il terzo regno da campione PNW lo ebbe il 6 ottobre 1981 sconfiggendo Steven Regal a Portland. Regal riconquist\u00f2 la cintura appena diciotto giorni dopo nel rematch.\nNel 1982 lott\u00f2 anche nella Georgia Championship Wrestling, in coppia con Rip Oliver. Tornato nella PNW e cinque anni dopo il suo primo match per il titolo NWA World Heavyweight, Rose sfid\u00f2 senza successo l'allora campione Ric Flair in un match arbitrato da Curt Hennig.\nIl successivo passo fu un tour in Giappone per la New Japan Pro-Wrestling, dove affront\u00f2 avversari quali Yoshiaki Yatsu, Yoshiaki Fujiwara e Animal Hamaguchi. Al ritorno nella PNW ebbe vari match con Matt Bourne prima di trasferirsi nella World Wrestling Federation.\nWorld Wrestling Federation (1982-1983).\nMentre ancora era nella PNW, Rose fece il suo debutto in WWF il 1\u00ba giugno 1982 in una puntata di \"Championship Wrestling\" trasmessa da Allentown, Pennsylvania. Ora accompagnato da Grand Wizard come manager e da due donne a bordo ring (una era Sherri Martell e l'altra Judy Martin), sconfisse Steve King. Rose lott\u00f2 in ventidue incontri tra giugno e agosto, fino a quando non esaur\u00ec i suoi obblighi contrattuali con la PNW e pot\u00e9 dedicarsi completamente alla WWF. Il 30 agosto 1982 affront\u00f2 Bob Backlund per il titolo WWF World Heavyweight, ma senza successo. Poi ebbe un feud con Tony Garea, prima di sfidare Pedro Morales per l'Intercontinental Heavyweight Championship al Madison Square Garden; anche questo tentativo non ebbe fortuna. Rose si scontr\u00f2 con Morales in numerose altre occasioni senza per\u00f2 mai riuscire a vincere il titolo. In seguito ebbe un altro feud con Curt Hennig, che ebbe un considerevole successo.\nNel gennaio 1983 form\u00f2 un tag team con Ray Stevens. Il duo aveva ben due manager in Freddie Blassie e Captain Lou Albano e cominci\u00f2 una rivalit\u00e0 con Rocky Johnson e Tony Atlas. Il 6 marzo 1983 Rose sfid\u00f2, ancora senza successo, Bob Backlund per il World Heavyweight Championship nel main event di un house show a Los Angeles, California.\nPacific Northwest Wrestling (1983-1984).\nDopo un altro tour con la New Japan Pro Wrestling, Rose torn\u00f2 nella PNW l'8 maggio 1983 e sconfisse Jesse Barr. Il giorno dopo perse contro il campione NWA World Heavyweight Ric Flair in un house show svoltosi a Longview, Washington. Il 20 agosto, in coppia con Brian Adidas, vinse il PNW Tag Team Championship sconfiggendo Rip Oliver e The Assassin, anche se il duo perse le cinture solo undici giorni dopo. L'11 ottobre 1983 fece coppia con l'ex rivale Curt Hennig e conquist\u00f2 i titoli tag-team battendo nuovamente Oliver e The Assassin. Anche questo regno fu di breve durata, dato che Rose e Hennig furono sconfitti da Dynamite Kid e Oliver. A seguito di una terza tourn\u00e9e con la New Japan Pro Wrestling, Rose fece ritorno alla PNW e sconfisse Rip Oliver vincendo l'Heavyweight Championship il 28 aprile 1984. Difese il titolo contro Oliver e il futuro partner di tag-team Doug Somers prima di perderlo e tornare alla World Wrestling Federation.\nWorld Wrestling Federation (1984-1985).\nIl 2 ottobre 1984, Rose fece il suo ritorno nella WWF a Poughkeepsie, New York, perdendo un match contro \"Islander\" Tonga Kid. In dicembre apparve al Piper's Pit con il nuovo manager Bobby Heenan. Nella puntata del 26 febbraio 1985 di \"Prime Time Wrestling\" fu sconfitto da Barry Windham. Successivamente inizi\u00f2 ad indossare una maschera e a farsi chiamare The Executioner, e perse contro Tito Santana nel match d'apertura della prima edizione di \"WrestleMania\". Questo fu il suo ultimo incontro nella federazione, in quanto torn\u00f2 nuovamente nella PNW.\nNational Wrestling Alliance (1985).\nIl 29 aprile 1985 torn\u00f2 nella PNW Portland Wrestling, perdendo un match con Steve Pardee per squalifica. Il 21 maggio la PNW tenne un evento in occasione del suo sessantesimo anniversario, al Portland Memorial Coliseum, al quale presenziarono circa 13,000 spettatori; Rose fu sconfitto da Roddy Piper all'evento. Nel corso dei successivi due mesi, ebbe un feud con Billy Jack Haynes e Billy Two Eagles.\nNell'agosto 1985 Rose pass\u00f2 alla Championship Wrestling from Florida e form\u00f2 un tag team con Rick Rude. Durante questo stint Rose riport\u00f2 alcune buone vittorie sconfiggendo Billy Jack Haynes, Frank Lang e Cocoa Samoa. Il 6 ottobre 1985 sfid\u00f2 senza successo Wahoo McDaniel per l'NWA Florida Southern Heavyweight Championship, perdendo per squalifica. In seguito riusc\u00ec a conquistare il titolo NWA Florida Bahamian Championship e lo detenne fino al 18 ottobre, quando lo perse con Tyree Pride a Nassau, Bahamas.\nFece quindi ritorno alla NWA Pacific Northwest Wrestling per disputare un solo match, perdendo con Ole Olson per squalifica nel corso di un house show svoltosi a Salem, Oregon, il 12 dicembre 1985.\nAmerican Wrestling Association (1986-1987).\nDieci anni dopo la sua prima permanenza, Buddy Rose torn\u00f2 nella AWA il 9 marzo 1986 e sconfisse Scott Hall per squalifica. Rinnov\u00f2 inoltre il tag team con Ed Wiskoski, che ora lottava con il ring name Colonel DeBeers. Il 23 marzo 1986 Rose &amp; DeBeers furono sconfitti dai campioni AWA World Tag-Team Scott Hall &amp; Curt Hennig, quindi Rose form\u00f2 un nuovo tag team con Doug Somers. Il 17 maggio 1986 Rose &amp; Somers sconfissero Hennig &amp; Hall via countout, ma vinsero ugualmente le cinture AWA World Tag-Team Championship a causa della stipulazione particolare del match. In estate cominciarono un feud con i Midnight Rockers, Shawn Michaels &amp; Marty Jannetty.\nWorld Wrestling Federation (1990-1991).\nRose torn\u00f2 nella WWF il 5 febbraio 1990 durante un house show a Brandon, Manitoba, dove venne sconfitto da Hillbilly Jim. Il 12 marzo a \"Prime Time Wrestling\", lott\u00f2 insieme a Iron Mike Sharpe contro The Hart Foundation. In questo periodo Rose veniva prevalentemente utilizzato come jobber per i nuovi talenti, perdendo gli incontri per elevare altri wrestler. Essendo ingrassato a dismisura, cominci\u00f2 ad interpretare una gimmick comica, indossando anche delle magliette attillate con la scritta \"I Worked Hard for This Body\" (\"Ho lavorato duro per un corpo come questo\"). Quando l'annunciatore sul ring lo introduceva con un peso di 143 kg, Rose si infuriava, strappava il microfono all'annunciatore, e dichiarava di pesare \"solo\" 90 kg; tra i fischi e le prese in giro del pubblico. Talvolta, faceva flessioni con una sola mano sul ring e sfidava gli avversari muscolosi a una \"gara di pose\". In seguito Rose afferm\u00f2 che Vince McMahon gli diceva nello spogliatoio di \"continuare a mangiare cibo spazzatura senza ritegno\" perch\u00e9 il suo peso era la sua gimmick. In questo periodo apparve in un memorabile spot pubblicitario fittizio per la \"Buddy Rose Blow Away Diet\", un programma dietetico che consisteva nel versare della polverina su se stesso e poi \"soffiare via il grasso\" con un ventilatore domestico; naturalmente Rose sembrava esattamente lo stesso, dopo il trattamento.\nIn questo periodo, tuttavia, riport\u00f2 anche qualche vittoria sconfiggendo Jim Powers, Pez Whatley, Dale Wolfe, Jim Brunzell, Dustin Rhodes e Mario Mancini. Rose lasci\u00f2 la compagnia nel gennaio 1991, dopo un match contro Koko B. Ware a Huntington, West Virginia.\nCarriera successiva 1992-2005.\nNel 1995 Rose fece due apparizioni nella californiana All Pro Wrestling, prima di trasferirsi nella American Wrestling Federation nel 1996. Nella AWF la sua prima partecipazione coincise con una sconfitta inflittagli da Sgt. Slaughter in un evento svoltosi a Oakville, il 16 agosto 1996. Dopo aver lottato in vari house show, nel 1997 rispolver\u00f2 la rivalit\u00e0 con Timothy Flowers nella International Championship Wrestling Promotion.\nVerso la fine degli anni novanta, Rose condusse un talk show radiofonico nella zona di Portland. Fece poi da manager a The Butcher nella Portland Wrestling. L'ultimo match di Rose ebbe luogo all'evento \"Wrestle Reunion 2005\" a Tampa, Florida. Insieme a Colonel DeBeers e Bob Orton Jr., lott\u00f2 contro Jimmy Valiant, Roddy Piper e Jimmy Snuka. In seguito Rose continu\u00f2 a fare qualche sporadica apparizione, e apr\u00ec una scuola di wrestling con DeBeers a Portland.\nVita privata.\nPaul Perschmann si spos\u00f2 tre volte, la prima moglie fu Lanette Lucinda Hansch, la seconda Toni Osborne. Successivamente conobbe Tammy Marie Kelly; i due si sposarono nel 1990 e lo rimasero fino alla morte di lui nel 2009. La coppia ebbe una figlia, Alexia. Perschmann era un grande appassionato della musica soul della Motown e aveva due cani bassotto, Prince e Penny.\nMorte.\nIl 28 aprile 2009 Paul Perschmann fu trovato cadavere nella sua casa di Vancouver (Washington) dalla moglie. Gli esami autoptici attribuirono la morte a cause naturali. Perschmann, che lottava con l'obesit\u00e0 fin dalla fine degli anni ottanta, soffriva di problemi di glicemia e diabete."}
{"id": "5784821", "revid": "965985", "url": "https://it.wikipedia.org/wiki?curid=5784821", "title": "Don't Stop (Annie)", "text": "Don't Stop \u00e8 il secondo album in studio della cantante norvegese Annie, pubblicato nel 2009."}
{"id": "5784823", "revid": "287204", "url": "https://it.wikipedia.org/wiki?curid=5784823", "title": "Granito (Stifter)", "text": "Granito (tedesco: \"Granit\") \u00e8 un racconto di Adalbert Stifter, tratto dalla raccolta \"Pietre colorate\" (titolo originale: \"Bunte Steine\"), del 1853. Il nonno del protagonista gli racconta, durante una passeggiata a piedi, della vana fuga di una famiglia di lavoratori di resina e del salvataggio di due bambini. Si tratta dell'edizione revisionata del racconto \"Die Pechbrenner\", pubblicato nel 1848. \nTrama.\nIl narratore ricorda un evento della sua infanzia, avvenuto nella regione della Boemia Meridionale: un lavoratore di resina ambulante gli ricopr\u00ec le gambe di grasso per carri. Quando entr\u00f2 nel soggiorno in quelle condizioni, sporcando il pavimento da poco lavato, venne castigato da sua madre. Per consolare il ragazzino, il nonno lo port\u00f2 con s\u00e9 a fare una passeggiata in un villaggio vicino, raccontandogli nel frattempo una storia leggendaria, che a lui stesso era stata narrata da suo nonno. Un lavoratore di resina volle scappare dall'incombente epidemia di peste, e scapp\u00f2 nel bosco. La fuga non serv\u00ec, e la famiglia mor\u00ec; solo il figlio piccolo del lavoratore di resina riusc\u00ec a sopravvivere. Costui trov\u00f2 una fanciulla smarrita, e sotto la guida del ragazzino, i due riuscirono ad uscire dal bosco. Anni dopo il ragazzo, cresciuto e divenuto un giovano uomo, decise di cercare la ragazza di allora e scopr\u00ec che lei fosse una castellana. La segu\u00ec e guadagn\u00f2 cos\u00ec prestigio e prosperit\u00e0. Fin qui si tratta del racconto del nonno.\nQuando nonno e nipote a sera tornarono a casa, la faccenda del grasso per carri era stata dimenticata. Il narratore conclude con la constatazione che si ricordasse tutti i dettagli del racconto, ma non le circostanze in cui il tutto avvenne. Cos\u00ec non sapeva nemmeno se e come le tracce di resina vennero rimosse.\nStruttura.\nNonostante la brevit\u00e0 del racconto (nella prima edizione del 1853 era costituito da 60 pagine), l'autore utilizza pi\u00f9 livelli temporale: la cornice esterna, la cui storia si svolge nel passato, la cornice interna, ambientata durante l'infanzia del narratore ed il racconto nel racconto del nonno. \nGenesi.\nUna prima edizione, sotto il titolo \"Die Pechbrenner\", usc\u00ec nel 1848 in \"Vergi\u00dfmeinnicht. Taschenbuch f\u00fcr 1849\", Verlag Thomas, Lipsia. Secondo Stifter stesso, egli scrisse questo racconto nell'inverno tra il 1847 e il 1848. In una lettera all'editore Carl Herlo\u00dfsohn scrisse che il testo si rifacesse ad un racconto del suo nonno paterno (Augustin Stifter, 1744\u20131834). Il luogo natale del poeta infatti fu ripetutamente colpito da epidemie di peste: nel 1464, 1585, 1680 e nel 1713. Poich\u00e9 il trisavolo di Stifter, \"Georg St\u00fcffter\", nacque nel 1680, l'epidemia in questione \u00e8 probabilmente quella del 1713, ma \u00e8 anche possibile che siano state inserite nella narrazione fonti orali riferite all'epidemia del 1680. \nMentre in \"Die Pechbrenner\" il destino della famiglia dei lavoratori di resina viene descritto molto dettagliatamente, in \"Granito\" viene solo accennato. Nell'edizione originale, il tredicenne Josef aiuta degli sconosciuti disperati e porta cos\u00ec la peste nella sua famiglia. Per punizione, il padre lo abbandona su una roccia inaccessibile, condannandolo dunque a morire di fame. Solo con l'aiuto di altri due sopravvissuti, una ragazzina di nome Magdalena ed il servo Knut, Josef riesce ad uscire da questa spiacevole situazione. I tre trovano la strada per uscire dal bosco. Il finale della prima edizione, cos\u00ec come l'inizio, coincide con \"Granito\". \nStifter termin\u00f2 la revisione nel gennaio 1852. \u00c8 l'unico racconto di Pietre Colorate ad essere pi\u00f9 breve nel libro.\nCollocazione geografica.\nStifter utilizza questo racconto, come moltissimi altri, per descrivere la zona della Selva Boema, la terra della sua infanzia. Nel fare ci\u00f2, si serve di svariati nomi di luoghi realmente esistenti. Inoltre Stifter, alla stregua di un romanzo storico, da informazioni sulla struttura sociale della Boemia Meridionale nel XVIII e XIX secolo."}
{"id": "5784825", "revid": "767487", "url": "https://it.wikipedia.org/wiki?curid=5784825", "title": "Un pezzo grosso", "text": "Un pezzo grosso (\"Very Important Person\") \u00e8 un film del 1961 diretto da Ken Annakin."}
{"id": "5784829", "revid": "1632387", "url": "https://it.wikipedia.org/wiki?curid=5784829", "title": "Suicide Society", "text": "Suicide Society \u00e8 il quindicesimo album in studio del gruppo heavy metal canadese Annihilator, pubblicato nel 2015 dalla UDR Music.\nTracce.\nTesti e musiche di Jeff Waters.\nDisco Bonus - \"The Ravenstreet Sessions / Jeff Talks\""}
{"id": "5784834", "revid": "767487", "url": "https://it.wikipedia.org/wiki?curid=5784834", "title": "My Magma", "text": "My Magma \u00e8 il settimo album del gruppo italiano Casa, pubblicato nel 2015.\nIl disco.\nPer la prima volta nella storia della band tutti i componenti figurano come autori delle musiche, composte sui testi di Filippo Bordignon. Il brano \"Tributo a qualcuno\" \u00e8 eseguito a cappella dal trio Smako Acustico; \"Petrolini\" omaggia l'attore e drammaturgo Ettore Petrolini; \"Elegia N\u014d\" \u00e8 ispirata alle musiche del Teatro n\u014d; lo strumentale \"Ouverture Mandela\" \u00e8 suonato da un'altra band, i Mandela: i Casa si sono limitati a comporre, arrangiare e curare l'editing del brano.\nSono stati realizzati i videoclip delle canzoni \"Tacet\" e \"La zuppa con il coltello\". A differenza degli album precedenti, il libretto del cd non contiene i testi delle canzoni n\u00e9 immagini della band ma la frase del pianista canadese Glenn Gould: \u201cSoltanto le culture che hanno evitato la fase rinascimentale, grazie al caso o al buon governo, vedono nell'arte il pericolo che essa rappresenta in realt\u00e0\u201d."}
{"id": "5784835", "revid": "38120", "url": "https://it.wikipedia.org/wiki?curid=5784835", "title": "Raid di Saint-Denis", "text": "Il raid di Saint-Denis ebbe luogo il 18 novembre 2015 nel dipartimento francese di Senna-Saint-Denis con l'obiettivo, da parte della polizia, di catturare i presunti organizzatori degli attacchi a Parigi, avvenuti cinque giorni prima.\nL'assedio \u00e8 durato 3 ore e mezza ed ha causato 3 morti e 10 feriti oltre che 8 arresti.\nEventi successivi.\nNel blitz sono morti 3 terroristi e altri tre sono stati arrestati.\nTre agenti sono rimasti feriti."}
{"id": "5784837", "revid": "1015992", "url": "https://it.wikipedia.org/wiki?curid=5784837", "title": "Liberate mio figlio", "text": "Liberate Mio Figlio \u00e8 un film per la televisione, diretto da Roberto Malenotti, e liberamente ispirato alla vicenda di Cesare e Angela Casella. \u00c8 andato in onda su Raiuno il 27 aprile 1992 ed \u00e8 stato girato a Roma e in Calabria.\nTrama.\nLorenzo Fabbri \u00e8 un ragazzo che viene rapito e tenuto prigioniero in una grotta dell'Aspromonte. Dopo aver tentato ogni strada per ottenere la liberazione di suo figlio, la madre Elena decide di dar vita a una protesta disperata: s'incatena sulla piazza di un paesino calabrese affiggendo un cartello con scritto \"Liberate Mio Figlio\". Inizia cos\u00ec una drammatica sfida all'omert\u00e0 dei cittadini e all'impotenza delle forze dell'ordine."}
{"id": "5784839", "revid": "1776051", "url": "https://it.wikipedia.org/wiki?curid=5784839", "title": "Redemption Process", "text": "Redemption Process \u00e8 il quarto album in studio del gruppo heavy metal francese Anorexia Nervosa, pubblicato nel 2004."}
{"id": "5784841", "revid": "287204", "url": "https://it.wikipedia.org/wiki?curid=5784841", "title": "New York Giants (calcio)", "text": "I New York Giants erano una societ\u00e0 calcistica statunitense con sede a New York.\nLa denominazione \"Giants\" fu usata da tre squadre di calcio, due di queste erano legate alla franchigia di baseball dei New York Giants.\nLa prima squadra ha gareggiato nella American League of Professional Football nel 1894.\nLa seconda squadra ha giocato nella American Soccer League tra il 1923 e il 1930, mentre la terza squadra ha giocato nella stessa lega tra il 1930 e il 1932.\nStoria.\nNew York Giants (1894-1895).\nNel 1894 sei franchigie di baseball appartenenti alla National League organizzarono una nuova lega nazionale di calcio (o soccer negli Stati Uniti) la ALPF, considerato storicamente il primo campionato di calcio professionistico negli Stati Uniti.\nLe squadre che formarono la lega e parteciparono al campionato furono gli stessi Giants, i Brooklyn Bridegrooms, Boston Beaneaters, Baltimore Orioles, Philadelphia Phillies ed i Washington Senators.\nI Giants come emanazione della squadra di baseball furono allenati dallo stesso trainer della formazione madre, \"John Montgomery Ward\", ed utilizzava giocatori attinti sempre della squadra di baseball (Cutler, McGee e Connelly ed altri).\nProblemi organizzativi e finanziari causarono il fallimento della lega gi\u00e0 alla sua prima della stagione agonistica, stagione che non fu completata, con i \"Giganti\" posizionati al quarto posto con due partite vinte e quattro perse.\nI Giants giocarono la loro partite casalinghe al Polo Grounds e le divise erano bianche con calze nere.\nNew York Giants (1923-1929).\nMaurice Vandeweghe fece ritornare in auge la denominazione Giants quando nel 1923 acquist\u00f2 i Paterson Football Club per trasferirli a New York. \nNel 1926 raggiunsero la finale della Lewis Cup perdendo contro i New Bedford Whalers (5-4 in due partite) e giocato contro squadre europee come l'Hakoah Vienna e lo Sparta Praga. Dopo il tour diversi giocatori dell'Hakoah scelsero di rimanere negli Stati Uniti come B\u00e9la Guttmann, Ern\u0151 Schwarz, Egon Pollak, Max Gr\u00fcnwald, Moses H\u00e4usler e Max Gold e giocare per i Giants nelle stagioni successive.\nNel 1928 la societ\u00e0 venne coinvolta nella guerra tra la ASL e la Federazione calcistica degli Stati Uniti d'America che caus\u00f2 il breve allontanamento dalla lega dei Giants accasandosi nella Eastern Professional Soccer League, contrasto risolto nel 1929 con la fusione delle due leghe.\nNew York Soccer Club (1930).\nNelle stagioni successive il club fu coinvolto in diversi cambi di nome e fusioni, giocando brevemente come il \"New York Soccer Club\" prima di fondersi con il Fall River Marksmen nel 1931 per diventare i \"New York Yankees\". In seguito si trasfer\u00ec a New Bedford (Massachusetts) per rifondare i New Bedford Whalers.\nNew York Giants (1930-1932).\nNel 1927 Charles Stoneham proprietario della squadra di baseball dei New York Giants ha acquistato la franchigia degli Indiana Flooring da Ernest Viberg la volle rinominare Giants. Tuttavia c'era gi\u00e0 una formazione con lo stesso nome e Stoneham dovette accontentarsi di rinominare la sua squadra \"New York Nationals\". Nel 1930 quando l'originale \"Giants\" decise di rinominarsi \"New York Soccer Club\", Stoneham colse l'occasione per rinominare la sua squadra con l'agognata denominazione di Giants. Successivamente divennero campioni di primavera (girone d'andata) nel 1931 della ASL ed arrivarono secondi dietro i New Bedford Whalers nel campionato di autunno (girone di ritorno). In un rocambolesco finale la squadra newyorkese perse la prima partita per 8 a 3, vincendo la seconda per 6 a 0 per un complessivo 9-8 che li fece diventare campioni del 1931.\nL'anno successivo si ritirarono dalla ASL.\nGiocatori.\n\"New York Giants (1894-1895)\"\n\"New York Giants (1923-1930)\"\n\"New York Giants (1930-1932)\""}
{"id": "5784845", "revid": "599013", "url": "https://it.wikipedia.org/wiki?curid=5784845", "title": "Raspberry Pi OS", "text": "Raspberry Pi OS (fino a maggio 2020, Raspbian) \u00e8 un sistema operativo basato sulle distrubuzioni ufficiali di Debian per l'Architettura ARM, adattato per l'utilizzo su Raspberry Pi.\nStoria.\nIl 19 febbraio 2012 la Raspberry Pi Foundation mise a disposizione un \"proof of concept\" di un'immagine disco caricabile su SD Card per produrre un sistema operativo preliminare. L'immagine si basava su Debian 6.0 (\"Squeeze\"), con LXDE come desktop environment e Midori come browser e conteneva vari strumenti di programmazione. L'immagine poteva anche girare sull'emulatore QEMU, permettendo di emulare Raspberry Pi su varie altre piattaforme. Nel luglio del 2012 la \"Raspberry Pi Foundation\" promosse lo sviluppo di una particolare versione di un sistema operativo denominato \"Raspbian\" concepito per il Raspberry Pi e basato su Debian. Parallelamente dalla prima venne promosso lo sviluppo di una particolare versione del primo, chiamato RetroPie perch\u00e9 dedicato al retrogaming, poich\u00e9 includeva diversi emulatori di varie console ed home computer. La fondazione pubblic\u00f2 nello stesso anno anche un sistema operativo basato su Fedora e una versione di Arch Linux. A partire dal 28 maggio 2020, la Fondazione ha deciso di cambiare il nome in \"RaspBerry Pi Os\".\nCaratteristiche.\nRispetto a Debian, tra le note pi\u00f9 importanti si trova la modifica dell'interfaccia grafica da GDM3 a LightDM, che consente di alleggerire il carico della CPU nell'esecuzione del sistema. Oltre a questo si trova l'aggiunta in APT di alcuni repository, ufficiali e non, contenenti quasi tutti i pacchetti ricompilati nella corretta architettura. Viene inoltre aggiunto il logo del progetto, un lampone, sia come sfondo del desktop che come contorno della shell durante il caricamento del sistema.\nSimilmente a Debian non \u00e9 previsto uno strumento per l'avanzamento automatico di versione, tuttavia \u00e8 possibile modificare i files\n /etc/apt/sources.list \ne \n /etc/apt/sources.list.d/raspi.list\nsostituendo il nome in codice della versione successiva.\nConfigurazione.\nIn Raspbian \u00e8 integrato codice_1, uno strumento ad interfaccia a riga di comando per gestire in modo accessibile agli utenti varie configurazioni, quali il cambio della password, della lingua, della configurazione della tastiera e del metodo di avvio."}
{"id": "5784846", "revid": "287204", "url": "https://it.wikipedia.org/wiki?curid=5784846", "title": "Another Level (Another Level)", "text": "Another Level \u00e8 il primo ed eponimo album in studio del gruppo pop britannico Another Level, pubblicato nel 1998."}
{"id": "5784854", "revid": "767487", "url": "https://it.wikipedia.org/wiki?curid=5784854", "title": "How Does It Feel?", "text": "How Does It Feel? \u00e8 un singolo del gruppo musicale australiano Tonight Alive, il quarto estratto dal loro terzo album in studio \"Limitless\", pubblicato il 10 gennaio 2016.\nLa canzone.\nParlando del brano, la cantante Jenna McDougall ha detto:\nSviluppata da un'idea nata nel periodo dei Festival di Reading e Leeds del 2014, la canzone \u00e8 stata costruita attorno alla sua linea di batteria. Il testo, secondo Jenna, parla dei tipi di relazioni manipolatorie in cui \"la maggior parte di noi incontrer\u00e0 durante la sua vita\", che siano platoniche o romantiche.\nVideo musicale.\nIl video ufficiale del brano, pubblicato il 10 gennaio 2016, \u00e8 stato diretto da David Burrowes."}
{"id": "5784855", "revid": "287204", "url": "https://it.wikipedia.org/wiki?curid=5784855", "title": "Nexus (Another Level)", "text": "Nexus \u00e8 il secondo album in studio del gruppo pop britannico Another Level, pubblicato nel 1999."}
{"id": "5784866", "revid": "287204", "url": "https://it.wikipedia.org/wiki?curid=5784866", "title": "Long Valley", "text": ""}
{"id": "5784873", "revid": "536103", "url": "https://it.wikipedia.org/wiki?curid=5784873", "title": "Triangolo di Grynfeltt-Lesshaft", "text": ""}
{"id": "5784876", "revid": "767487", "url": "https://it.wikipedia.org/wiki?curid=5784876", "title": "Paradise and Back Again", "text": "Paradise and Back Again \u00e8 il nono album in studio della cantante olandese Anouk, pubblicato il 21 novembre 2014."}
{"id": "5784877", "revid": "1870773", "url": "https://it.wikipedia.org/wiki?curid=5784877", "title": "Busto di Francesco I d'Este", "text": "Il busto di Francesco I d'Este \u00e8 un'opera dello scultore Gian Lorenzo Bernini, eseguita tra il 1650 e il 1651. Il ritratto \u00e8 realizzato in marmo (altezza 106 cm) ed \u00e8 conservato nella Galleria Estense di Modena. \nStoria.\nNell'agosto 1650 Francesco I d'Este, duca di Modena e Reggio, commission\u00f2 un suo ritratto in marmo al Bernini, dopo aver scartato l'idea iniziale di commissionarlo al rivale di questi Alessandro Algardi.\nBernini fu informato che avrebbe dovuto operare - come gi\u00e0 avvenne per i busti di Carlo I d'Inghilterra e del cardinale Richelieu - basandosi non sulla visione diretta del soggetto ritratto, bens\u00ec su opere pittoriche, in questo caso su quadri di Justus Sustermans e Jean Boulanger appositamente inviatigli da Modena; Bernini si sent\u00ec messo in difficolt\u00e0, scrivendo a Francesco d'Este che realizzare un busto senza aver mai potuto vedere il modello era un'impresa \"quasi impossibile\" e riferendo in un colloquio al cardinale Rinaldo d'Este, fratello del duca e colui il quale si stava occupando delle trattative per l'opera, del suo \"voto solenne\" di non operare pi\u00f9 in tal modo. Il cardinale riusc\u00ec a vincere le resistenze dell'artista, il quale accett\u00f2 a condizione che gli venissero forniti un maggior numero di ritratti del duca e le esatte misure dell'altezza e della larghezza delle spalle dello stesso.\nL'opera fu completata nel settembre del 1651 e trasportata in una cassa a bordo di un carro a Modena, dove giunse nel novembre successivo. Malgrado le lettere in cui Bernini si scusava anticipatamente con i due Este committenti dell'eventuale non somiglianza del ritratto, il duca Francesco rimase tanto colpito dal busto che pag\u00f2 all'artista tremila scudi, la medesima somma che aveva ricevuto da papa Innocenzo X per l'allora da poco ultimata fontana dei Quattro Fiumi di Roma.\nDescrizione e stile.\nBernini, non potendo riportare in marmo i tratti maggiormente caratteristici del soggetto in movimento che riusciva a cogliere solo in presenza dello stesso, si concentr\u00f2 sulla costruzione del busto, rappresentando il duca nell'atto di voltarsi verso destra e mettendo in maggior risalto elementi secondari come la parrucca, la gorgiera e pi\u00f9 ancora il mantello, il quale cela il taglio del torace e delle braccia e conferisce alla massa marmorea un'apparenza di leggerezza; J\u00e9r\u00f4me Lalande in \"Voyage d'un Fran\u00e7ais en Italie, fait dans les ann\u00e9es 1765 et 1766\" a proposito del mantello del busto afferma che \"sembra fluttuare nell'aria\".\nI medesimi dettagli verranno ripresi, un decennio pi\u00f9 tardi, per la realizzazione del busto di Luigi XIV di Francia oggi a Versailles.\nL'opera, come molte altre del Bernini, ebbe una notevole fortuna gi\u00e0 all'epoca della sua realizzazione. Alla fine degli anni '60 del Seicento, il pittore Francesco Stringa realizz\u00f2 un quadro avente per soggetto proprio il busto assieme ad altri oggetti, oggi conservato al Minneapolis Institute of Art."}
{"id": "5784878", "revid": "767487", "url": "https://it.wikipedia.org/wiki?curid=5784878", "title": "Frosinone Calcio 2005-2006", "text": "Questa voce raccoglie le informazioni riguardanti il Frosinone Calcio nelle competizioni ufficiali della stagione 2005-2006."}
{"id": "5784881", "revid": "1632387", "url": "https://it.wikipedia.org/wiki?curid=5784881", "title": "Omen (Antestor)", "text": "Omen \u00e8 un album in studio del gruppo christian-extreme metal norvegese Antestor, pubblicato nel 2012."}
{"id": "5784887", "revid": "124472634", "url": "https://it.wikipedia.org/wiki?curid=5784887", "title": "639 (numero)", "text": "Seicentotrentanove \u00e8 il numero naturale dopo il 638 e prima del 640."}
{"id": "5784890", "revid": "287204", "url": "https://it.wikipedia.org/wiki?curid=5784890", "title": "640 (numero)", "text": "Seicentoquaranta \u00e8 il numero naturale dopo il 639 e prima del 641."}
{"id": "5784892", "revid": "123821533", "url": "https://it.wikipedia.org/wiki?curid=5784892", "title": "Lucisano Media Group", "text": "Lucisano Media Group S.p.A. \u00e8 una societ\u00e0 di distribuzione e produzione cinematografica italiana fondata da Fulvio Lucisano, quotata dal 2011 sul mercato AIM Italia - Mercato alternativo del capitale di Borsa Italiana nell'indice FTSE AIM Italia.\nStoria.\nAttiva dall'inizio degli anni novanta, \u00e8 diventata nel tempo una delle societ\u00e0 cinematografiche pi\u00f9 importanti del cinema italiano, producendo e distribuendo numerosi film, drammatici e della commedia all'italiana. Nella met\u00e0 degli anni novanta ha acquisito la storica casa di produzione Italian International Film, di propriet\u00e0 dello stesso Lucisano. Ha anche acquisito la Anicaflash.\nIn ambito distributivo, collabora con la American International Pictures e con la 01 Distribution. Dalla sua nascita la societ\u00e0 \u00e8 stata guidata da Lucisano, lavorando in vari ambiti: cinema, televisione, home video, internet."}
{"id": "5784898", "revid": "287204", "url": "https://it.wikipedia.org/wiki?curid=5784898", "title": "644 (numero)", "text": "Seicentoquarantaquattro \u00e8 il numero naturale dopo il 643 e prima del 645."}
{"id": "5784919", "revid": "1739859", "url": "https://it.wikipedia.org/wiki?curid=5784919", "title": "Jackie Cruz", "text": "\u00c8 conosciuta soprattutto per il ruolo di Flaca nella serie \"Orange Is the New Black\".\nVita privata.\nJackie \u00e8 nata nel Queens, a New York, ma \u00e8 cresciuta tra Los Angeles e la Repubblica Dominicana. \u00c8 cresciuta con una madre single, e parla correntemente sia l'inglese che lo spagnolo. \u00c8 stata ispirata a diventare un'attrice all'et\u00e0 di sette anni, dopo aver visto Whitney Houston in\" Guardia del corpo\". All'et\u00e0 di 16 anni, ha lasciato la casa di sua madre, diventando per un periodo una senzatetto. Quando aveva 17 anni, \u00e8 stata vittima di un incidente stradale ed uno dei suoi polmoni \u00e8 collassato, \u00e8 stata in coma e ha subito un intervento chirurgico al cervello. La sua canzone \"Melly 16\" si basa sull'incidente.\nCarriera musicale.\nQuando Jackie era al liceo, ha lavorato con i produttori di Will.i.am, in un gruppo chiamato Krush Velvet, anche se per\u00f2 il gruppo non ha ottenuto un contratto discografico. Successivamente ha continuato la sua carriera musicale da sola, e il suo primo album, \"Hollywood Gypsy\", \u00e8 stato rilasciato in maniera indipendente nel 2010. Nel 2019 esce un altro album, \"Hija de Chavez\".\nCarriera da attrice e modella.\nNel 2009, \u00e8 apparsa nella serie di E!, \"Le Sorelle Kardashian a Miami\". Lei e Kourtney Kardashian divennero amiche dopo essersi incontrate ad un corso d'arte, e ci\u00f2 ha portato Jackie a ulteriori apparizioni nella serie. Una volta, Jackie e Kourtney furono riprese durante un bacio, e la Kardashian disse che questo l'aveva cos\u00ec imbarazzata, da non poter pi\u00f9 essere amica di Jackie.\nJackie gestisce anche una societ\u00e0 di produzione, la Unspoken Film. Nel 2019, \u00e8 stata il volto per la campagna di un nuovo mascara di Kat Von D.\nOrange Is the New Black.\nNel 2012, Jackie lavorava come modella e cameriera prima di debuttare nel ruolo di Marisol \"Flaca\" Gonzales nella serie Netflix, \"Orange Is the New Black.\" Inizialmente continu\u00f2 a fare entrambi i lavori, ma successivamente fu licenziata a causa del troppo tempo che doveva passare sul set. Nelle prime tre stagioni, il suo era un personaggio ricorrente, ma dalla quarta stagione \u00e8 entrata a far parte del cast principale. La grande amicizia e chimica tra Jackie e Diane Guerrero, attrice che interpreta Maritza Ramos nella serie, ha ispirato gli sceneggiatori e ha fatto s\u00ec che anche i loro personaggi fossero migliori amiche, diventando un duo molto apprezzato dal pubblico."}
{"id": "5784922", "revid": "1386897", "url": "https://it.wikipedia.org/wiki?curid=5784922", "title": "HTC One M9", "text": "L'HTC One (M9), prodotto dell'azienda HTC, \u00e8 stato presentato ufficialmente il 1\u00ba marzo 2015.\nSi presenta con un design accattivante e con caratteristiche tecniche eccellenti, tanto da trovarsi nella lista dei telefoni pi\u00f9 potenti del 2015.\nA distanza di alcune settimane, la casa taiwanese presenta la versione plus di questo smartphone, con caratteristiche pi\u00f9 preformanti e con l'aggiunta del sensore di riconoscimento delle impronte digitali."}
{"id": "5784926", "revid": "1494169", "url": "https://it.wikipedia.org/wiki?curid=5784926", "title": "Piffarerio", "text": ""}
{"id": "5784927", "revid": "1793900", "url": "https://it.wikipedia.org/wiki?curid=5784927", "title": "Caldera della Long Valley", "text": "La caldera di Long Valley \u00e8 una caldera della California. Molti alberi in questa zona vengono abbattuti, tutti nelle prossimit\u00e0 del vulcano che domina la valle. La zona \u00e8 soggetta al bradisismo ed \u00e8 insieme a Rabaul e Pozzuoli uno dei tre esempi di questo fenomeno pi\u00f9 esemplari al mondo.\nLa caldera si \u00e8 formata circa 765.000 anni fa, quando un supervulcano produsse l'attuale fossa di 500 chilometri quadrati"}
{"id": "5784939", "revid": "767487", "url": "https://it.wikipedia.org/wiki?curid=5784939", "title": "The Perfect Crime (Anti-Nowhere League)", "text": "The Perfect Crime \u00e8 il secondo album in studio del gruppo punk rock inglese Anti-Nowhere League, pubblicato nel 1987."}
{"id": "5784940", "revid": "1442080", "url": "https://it.wikipedia.org/wiki?curid=5784940", "title": "Unione Sportiva Milanese 1923-1924", "text": "Questa pagina raccoglie i dati riguardanti l'Unione Sportiva Milanese nelle competizioni ufficiali della stagione 1923-1924."}
{"id": "5784949", "revid": "767487", "url": "https://it.wikipedia.org/wiki?curid=5784949", "title": "Scum (Anti-Nowhere League)", "text": "Scum \u00e8 il terzo album in studio del gruppo punk rock inglese Anti-Nowhere League, pubblicato nel 1997, a dieci anni dal precedente disco di inediti."}
{"id": "5784972", "revid": "767487", "url": "https://it.wikipedia.org/wiki?curid=5784972", "title": "Kings and Queens (Anti-Nowhere League)", "text": "Kings and Queens \u00e8 il quarto album in studio del gruppo punk rock inglese Anti-Nowhere League, pubblicato nel 2005."}
{"id": "5784975", "revid": "36426", "url": "https://it.wikipedia.org/wiki?curid=5784975", "title": "Rudy Paige", "text": "Biografia.\nNato a Riversdale, cittadina dell'estremit\u00e0 orientale del Capo Occidentale, entr\u00f2 a 12 anni nelle giovanili degli di George per poi passare nel 2007 ai di Johannesburg e venire selezionato per l'Under-18 sudafricana.\nEsordiente nel 2009 in Currie Cup con i , pass\u00f2 poi due stagioni pi\u00f9 tardi ai di Pretoria, per debuttare in Super Rugby nel 2013 con la \"franchise\" dei .\nRegolarmente fuori dal giro della Nazionale, in quanto ritenuto terza scelta nel ruolo di mediano di mischia dopo il titolare Ruan Pienaar e la sua riserva Cobus Reinach; comunque il C.T. Heyneke Meyer convoc\u00f2 Paige agli allenamenti della selezione allargata prima delle convocazioni definitive per la e, a sorpresa, al momento di comunicare la rosa, vi incluse Paige lasciando fuori Reinach, suscitando scalpore anche perch\u00e9 Paige non aveva all'epoca incontri internazionali alle spalle.\nLa motivazione tecnica fu che le caratteristiche di Paige erano intercambiabili con quelle di Fourie du Preez, altra seconda scelta che prese parte al mondiale, e che quindi l'inserimento di Paige in squadra non avrebbe modificato l'assetto di gioco in caso di necessit\u00e0; Paige esord\u00ec negli \"Springbok\" nel corso di torneo a Londra contro gli , e disput\u00f2 successivamente la finale per il terzo posto, vinto dal contro l'."}
{"id": "5784978", "revid": "767487", "url": "https://it.wikipedia.org/wiki?curid=5784978", "title": "The Road to Rampton", "text": "The Road to Rampton \u00e8 un album in studio del gruppo punk rock inglese Anti-Nowhere League, pubblicato nel 2007."}
{"id": "5784982", "revid": "1442080", "url": "https://it.wikipedia.org/wiki?curid=5784982", "title": "Unione Sportiva Milanese 1924-1925", "text": "Questa pagina raccoglie i dati riguardanti l'Unione Sportiva Milanese nelle competizioni ufficiali della stagione 1924-1925."}
{"id": "5784983", "revid": "1632387", "url": "https://it.wikipedia.org/wiki?curid=5784983", "title": "Lights Out (Antimatter)", "text": "Lights Out \u00e8 il secondo album in studio del gruppo musicale britannico Antimatter, pubblicato nel 2003."}
{"id": "5784985", "revid": "287204", "url": "https://it.wikipedia.org/wiki?curid=5784985", "title": "Unione Sportiva Milanese 1925-1926", "text": "Questa pagina raccoglie i dati riguardanti l'Unione Sportiva Milanese nelle competizioni ufficiali della stagione 1925-1926."}
{"id": "5784986", "revid": "767487", "url": "https://it.wikipedia.org/wiki?curid=5784986", "title": "Planetary Confinement", "text": "Planetary Confinement \u00e8 il terzo album in studio del gruppo musicale britannico Antimatter, pubblicato nel 2005."}
{"id": "5784988", "revid": "1654040", "url": "https://it.wikipedia.org/wiki?curid=5784988", "title": "Leaving Eden", "text": "Leaving Eden \u00e8 il quarto album in studio del gruppo musicale britannico Antimatter, pubblicato nel 2007."}
{"id": "5784991", "revid": "124123", "url": "https://it.wikipedia.org/wiki?curid=5784991", "title": "Margaret de Clare, contessa di Gloucester", "text": "Biografia.\nMargaret era la figlia di Gilberto di Clare, VII conte di Gloucester, e di sua moglie, Giovanna d'Acri, figlia di Edoardo I d'Inghilterra. \nMatrimoni.\nPrimo Matrimonio.\nSpos\u00f2, il 7 novembre 1307, Pietro Gaveston favorito di suo zio Edoardo II d'Inghilterra. All'epoca delle nozze Margaret aveva quattordici anni e Gaveston ventitr\u00e9 e secondo la cronaca anonima \"Vita Edwardi Secundi\" le nozze furono volute da Edoardo per rafforzare la posizione a corte del proprio prediletto. Il matrimonio fu celebrato con uno sfarzoso torneo che si tenne al Wallingford Castle, ma l'unione fra un uomo di non cos\u00ec nobili natali e un membro della famiglia reale fu malvisto dalla nobilt\u00e0 che reag\u00ec con un'ondata di sdegno.\nI due insieme ebbero una figlia, Joan Gaveston che nacque il 12 gennaio 1312. Si dice che la coppia ebbe un'altra figlia di nome Amy, che nacque intorno al 1310, ma non vi sono valide prove per sostenere la sua esistenza. Alcune voci volevano che Amy fosse nata da un'illecita relazione di Gaveston con una damigella di corte, ma poich\u00e9 i documenti la citano esplicitamente come figlia sua e di Margaret non vi sono prove a sostegno di questa tesi.\nEdoardo indisse grandi festeggiamenti per la nascita della piccola, ma solo sei mesi dopo Gaveston venne giustiziato lasciando Margaret vedova e con una figlia a carico, i diritti della sua dote quale contessa di Cornovaglia vennero messi in dubbio e per questo Edoardo le assegn\u00f2 invece il castello di Oakham insieme ad altre terre. Nel 1316 Margaret si un\u00ec alla famiglia reale nel viaggio che and\u00f2 da Londra a York.\nSecondo Matrimonio.\nIl padre di Margaret mor\u00ec alla Battaglia di Bannockburn e sia lei che le sorelle Elisabetta de Clare ed Eleonora de Clare ricevettero la loro quota di eredit\u00e0, ella divent\u00f2 quindi erede di vaste propriet\u00e0 situate nel Gloucestershire e suo zio le organizz\u00f2 le nozze con un altro dei suoi favoriti, Ugo de Audley, I conte di Gloucester. I due si sposarono il 28 aprile 1317 presso il Castello di Windsor. Fra il gennaio 1318 e l'aprile 1320 nacque la loro unica figlia, Margaret de Audley (1318-1347/1351).\nFra il 1313 e il 1316 Margaret fu High Sheriff per la contea di Rutland.\nGuerra contro Despenser.\nMargaret e il marito furono vittime del cognato, marito di sua sorella Eleonora, Ugo Despenser il Giovane, un altro dei favoriti di suo zio, tanto che gran parte della sua eredit\u00e0 le venne portata via. Nel 1321 suo marito, insieme ad altri baroni, si mosse per razziare e mettere a ferro e fuoco le terre dei Despenser dando l'avvio a quella che diventer\u00e0 nota come Guerra dei Despenser. Ugo venne catturato un anno dopo a seguito della Battaglia di Boroughbridge e scamp\u00f2 alla morte solo grazie alle preghiere della moglie.\nUgo venne comunque fatto prigioniero e Margaret poco dopo fu mandata al Priorato di Sempringham dove rimase fino al 1326 quando entrambi vennero rilasciati.\nContessa di Gloucester.\nUgo e Margaret si riunirono qualche volta nel 1326. \nDieci anni dopo la loro figlia venne rapita da Ralph Stafford, I conte di Stafford, Margaret e il marito si rivolsero a suo cugino, Edoardo III d'Inghilterra, ma egli appoggi\u00f2 Stafford ed il loro conseguente matrimonio e per placarli cre\u00f2 Ugo conte di Gloucester.\nMargaret mor\u00ec il 9 aprile 1342 e venne sepolta al Priorato di Tonbridge nel Kent."}
{"id": "5784994", "revid": "1776051", "url": "https://it.wikipedia.org/wiki?curid=5784994", "title": "Fear of a Unique Identity", "text": "Fear of a Unique Identity \u00e8 il quinto album in studio del gruppo musicale britannico Antimatter, pubblicato nel 2012."}
{"id": "5784999", "revid": "118258672", "url": "https://it.wikipedia.org/wiki?curid=5784999", "title": "Wolfgang F\u00fcrstner", "text": "Nel 1936, durante i Giochi Olimpici di Berlino, ricopr\u00ec dapprima l'incarico di comandante del villaggio olimpico, poi quello di vice-comandante.\nCarriera.\nCapitano nei \"Freikorps\" della Repubblica di Weimar durante le Rivolte nella Slesia del 1921, F\u00fcrstner era stato decorato con la Croce di Ferro per i suoi meriti sul campo di battaglia.\nDivenuto in seguito capitano della Wehrmacht, aveva ricevuto l'incarico di ufficiale responsabile per la costruzione e l'organizzazione del villaggio olimpico di Berlino, del quale era stato anche nominato comandante. Nell'estate del 1936, con l'inizio dei Giochi Olimpici, F\u00fcrstner venne sostituito dal colonnello Werner Freiherr von und zu Gilsa e fu degradato al semplice ruolo di vice-comandante. Ufficialmente la decisione venne presa dai suoi superiori perch\u00e9 \"F\u00fcrstner non operava con la necessaria energia\", avendo permesso ai numerosi visitatori del villaggio olimpico di danneggiare le strutture appena costruite. In realt\u00e0 si trattava di un pretesto, poich\u00e9 la reale motivazione risiedeva nelle origini ebraiche del militare.\nFamiglia.\nWolfgang F\u00fcrstner era sposato con Leonie von Schlick, figlia di Marie Gr\u00e4fin von Reventlow e Albert Heinrich Hans Karl von Schlick (1874\u20131957), ultimo comandante dell'SMS Derfflinger, un incrociatore da battaglia utilizzato durante la Prima Guerra Mondiale. Dal matrimonio con Leonie nacque Hans Hubertus, che a quindici anni venne arruolato nella Wehrmacht e nel 1944 fin\u00ec imprigionato in un campo di prigionia statunitense.\nMorte e insabbiamento.\nF\u00fcrstner si suicid\u00f2 con un colpo di pistola il 19 agosto 1936, tre giorni dopo la conclusione dei Giochi Olimpici, in quanto aveva appreso che, in accordo con le recenti Leggi di Norimberga, sarebbe stato espulso dall'esercito, in quanto classificato come ebreo (suo nonno, il dottor Karl F\u00fcrstner (1848-1906), era un ebreo convertito al cristianesimo).\nIl Partito nazista, al fine di evitare danni alla reputazione internazionale della Germania, copr\u00ec il suicidio di F\u00fcrstner facendo circolare la notizia che egli era morto in un incidente stradale; tuttavia, la notizia della copertura trapel\u00f2 ai giornalisti stranieri, che riferirono che si era sparato. Ad esempio, il \"The Sydney Morning Herald\" in Australia, rifer\u00ec che era stato trovato morto con una pistola al suo fianco.\nIl corpo fu poi sepolto nella sezione F dell\"'Invalidenfriedhof\" di Berlino, accanto ad altri eroi di guerra tedeschi. La tomba era stata inclusa nella guida ufficiale del cimitero \"Der Invalidenfriedhof in Berlin \u2013 Ein Ehrenhain preu\u00dfisch-deutscher Geschichte\" apparendo, tra il 1936 e il 1940, in pi\u00f9 edizioni.\nLa nuova lapide.\nIl Comitato Olimpico tedesco ha donato una nuova lapide per la tomba di Wolfgang F\u00fcrstner, inaugurata nel giugno del 2002 dall'allora presidente del Comitato, Walther Tr\u00f6ger. Sulla pietra viene ricordato come \"Vice-Comandante del Villaggio Olimpico del 1936\" (\"stellvertretender Kommandant des Olympischen Dorfes 1936\").\nNella cultura di massa.\nAlla vicenda umana di F\u00fcrstner \u00e8 ispirato lo spettacolo teatrale del 2015 \"Le Olimpiadi del 1936\", dal quale \u00e8 derivato anche il romanzo \"L'ultima estate di Berlino\"."}
{"id": "5785031", "revid": "1573940", "url": "https://it.wikipedia.org/wiki?curid=5785031", "title": "Tylosurus choram", "text": "Tylosurus choram () \u00e8 un pesce osseo marino appartenente alla famiglia Belonidae.\nDescrizione.\n\"T. choram\" \u00e8 molto simile come aspetto generale all'aguglia e soprattutto a \"Tylosurus acus\" presenti nel Mediterraneo. Il corpo \u00e8 molto allungato con entrambe le mascelle allungate a becco. Le pinne dorsale e anale sono inserite molto indietro sul corpo ed hanno un lobo anteriore sviluppato, molto pi\u00f9 grande che in \"T. acus\". La pinna caudale \u00e8 biloba, con il lobo inferiore pi\u00f9 sviluppato del superiore. Denti aghiformi di varia dimensione, numerosissimi. La colorazione \u00e8 blu scura sul dorso e argentea sul resto del corpo.\nLa taglia massima \u00e8 di circa 120 cm, la misura media si aggira sui 70 cm.\nDistribuzione e habitat.\n\u00c8 endemico della parte pi\u00f9 occidentale dell'Oceano Indiano compresi il mar Rosso e il golfo dell'Oman. \u00c8 una specie lessepsiana, cio\u00e8 penetrata nel mar Mediterraneo dal canale di Suez anche se \u00e8 nota una sola cattura sulle coste israeliane. Si tratta di una specie epipelagica legata ad ambienti costieri.\nBiologia.\nAlimentazione.\nCaccia in prevalenza piccoli pesci.\nRiproduzione.\nLe uova sono dotate di filamenti adesivi e vengono deposte su oggetti galleggianti.\nPesca.\nHa importanza economica in alcune parti dell'areale ma non nel mar Mediterraneo."}
{"id": "5785034", "revid": "446353", "url": "https://it.wikipedia.org/wiki?curid=5785034", "title": "Calcare (Stifter)", "text": "Calcare (tedesco \"Kalkstein\") \u00e8 una novella di Adalbert Stifter compresa nella raccolta \"Pietre colorate\" (\"Bunte Steine\").\nTrama.\nNella novella viene riportato l'incontro, apparentemente autentico, tra il narratore ed un povero parroco. Il narratore giunge per lavoro in una zona molto povera, nella quale il parroco conduce la sua esistenza. Tra gli abitanti del villaggio, egli ha la reputazione di essere un misantropo avaro, fin quando si scopre, dopo la sua morte, che il suo umile stile di vita era motivato dall'unico scopo di risparmiare denaro per la costruzione di una scuola, che servisse ai bambini di un luogo remoto a facilitare il loro tragitto fino a scuola, lungo e pieno di pericoli.\nSfondo.\nConformemente al suo stile, Stifter costruisce una complessa cornice narrativa attorno all'avvenimento. La storia ha una morale (infatti nell'edizione completa il racconto si chiama \"Il povero benefattore)\" che Stifter la utilizza per dare una collocazione ad ogni tipo di descrizioni della natura, di persone e degli esseri viventi; si trova ad esempio una inconfondibile scena \"stifteriana\" di un temporale. Si \u00e8 propensi ad ammettere che per Stifter la storia del povero parroco, apprezzato dal prossimo solo dopo la sua morte, serva piuttosto come mezzo per dimostrare il suo zelo nel dipingere scenari simili. Non a caso, spesso ricorrono alla mente i racconti di Thomas Bernhard; anche l'errante agrimensore K. de Il Castello di Kafka pu\u00f2 essere un parente dell'io di \"Calcare\". Si pu\u00f2 mettere in dubbio il senso del ridicolo di Stifter, ma questo nulla toglie alla strampalatezza della figura del povero parroco, che Stifter profila magistralmente, insieme all'impresa senza speranze per cui egli sacrifica la sua esistenza. "}
{"id": "5785038", "revid": "287204", "url": "https://it.wikipedia.org/wiki?curid=5785038", "title": "Unione Sportiva Milanese 1926-1927", "text": "Questa pagina raccoglie i dati riguardanti l'Unione Sportiva Milanese nelle competizioni ufficiali della stagione 1926-1927."}
{"id": "5785039", "revid": "76963", "url": "https://it.wikipedia.org/wiki?curid=5785039", "title": "Gustav Zorn", "text": "Biografia.\nGustav Zorn discende da una famiglia di funzionari austriaci. Nasce il 16 marzo 1845 a Milano, luogo di lavoro del padre. La famiglia Zorn fu molto legata all'Italia e nel 1870 il padre compr\u00f2 una villa a Sesto San Giovanni dalla famiglia Marzorati. L'acquisto di queste \u201cville di delizie\u201d nell'allora campagna milanese, non era cosa rara nell'alta societ\u00e0 dell'epoca.\nGustav Zorn fu inviato a studiare presso la Scuola di Belle Arti di Karlsruhe (Maler-Akademie), dove divenne allievo di Ferdinand Keller. Si specializz\u00f2 nella pittura animalista anche se naturalmente non furono i suoi unici soggetti. Villa Zorn, a Sesto San Giovanni, fu decorata con numerosi affreschi dallo stesso pittore.\nNel 1875 si stabil\u00ec a Bordighera dove realizz\u00f2 numerose marine e quadri che riprendevano la vita della cittadina e dei suoi dintorni. Conobbe naturalmente tutti gli artisti del suo tempo che soggiornavano in citt\u00e0 e strinse un legame particolare con Giuseppe Ferdinando Piana che non solo divenne suo allievo ma anche suo genero visto che ne spos\u00f2 la figlia Geltrude."}
{"id": "5785040", "revid": "287204", "url": "https://it.wikipedia.org/wiki?curid=5785040", "title": "Hobart International 2016", "text": "L'Hobart International 2016 \u00e8 stato un torneo di tennis giocato sul cemento. \u00c8 stata la 23\u00aa edizione del torneo che fa parte della categoria International nell'ambito del WTA Tour 2016. Si \u00e8 giocato al Hobart International Tennis Centre di Hobart in Australia, dal 10 al 16 gennaio 2016.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Aliz\u00e9 Cornet ha sconfitto in finale Eugenie Bouchard per 6-1, 6-2.\nDoppio.\n Han Xinyun e Christina McHale hanno sconfitto Kimberly Birrell e Jarmila Wolfe per 6-3, 6-0."}
{"id": "5785042", "revid": "6923", "url": "https://it.wikipedia.org/wiki?curid=5785042", "title": "Conquistatori del Nuovo Mondo", "text": "Conquistatori del Nuovo Mondo (Expeditions: Conquistador in inglese) \u00e8 un videogioco di ruolo tattico ambientato nell'epoca delle esplorazioni nelle Americhe. Sviluppato dalla Logic Artists e rilasciato dalla BitComposer, il gioco \u00e8 stato distribuito il 30 maggio 2013 per Windows, Linux e Macintosh. In Italia e in Spagna, il gioco \u00e8 distribuito anche dalla FX Interactive. Il giocatore assume il ruolo di un Conquistador spagnolo al comando di una spedizione ambientata tra il 1518 e il 1520 tra l'Hispaniola e il Messico dell'impero azteco. Il gioco comprende una storia ramificata, una gestione di risorse ed elementi interattivi.\nModalit\u00e0 di gioco.\nIl gioco, ambientato nell'epoca delle esplorazioni spagnole nelle Americhe, ha come obbiettivo per il giocatore quello di comandare una spedizione dalla Spagna all'Hispaniola e nel Messico, capeggiato dall'impero azteco, accumulando oro e fortune mentre costruisce una forte spedizione, fino al ritorno in Spagna. Durante il corso della spedizione, il giocatore pu\u00f2 sempre influenzare il destino delle terre esplorate. Il gioco \u00e8 ambientato in una realt\u00e0 alternativa che permette al giocatore di fare scelte divergenti dagli eventi realmente accaduti nella storia.\nIl personaggio impersonato dal giocatore non parteciper\u00e0 mai in battaglia (che si svolge in una griglia esagonale e coinvolge fino a 6 combattenti per squadra), e ha 6 statistiche di non combattimento: \nTali statistiche sono distribuite solo all'inizio del gioco, al momento di creare il personaggio, e non salgono di livello, anche se gli eventi nel gioco e le abilit\u00e0 della squadra li possono modificare. Queste stesse statistiche aprono nuove opzioni durante i dialoghi evento, influenzano vari aspetti nella gestione di risorse e permettono anche al giocatore di alterare le condizioni iniziali in battaglia.\nOgni partita inizia anche con la scelta di 10 membri dell'equipaggio. Ci sono 5 classi diverse, ognuna corrispondente a comuni archeotipi distinti nei giochi di ruolo: soldato (battaglia), esploratore (inflittore di danno), cacciatore (combattimento a distanza), dottore (guarigione) e scolaro (supporto). Oltre alle 5 classi Spagnole, si aggiungono altre 5 classi native dalle quali il giocatore pu\u00f2 reclutare durante la partita. Le classi di personaggio hanno anche abilit\u00e0 non di combattimento, e ogni personaggio possiede tratti unici (\"Razzista\", \"credente\", \"pio\", \"aggressivo\", \"coraggioso\").\nOgni personaggio ha le loro abilit\u00e0 speciali sbloccabili ai livelli 1, 2 e 3, ma il 4\u00b0 e il 5\u00b0 sono riservati per gli ufficiali:\nSviluppo.\nLogic Artists, l'azienda che ha prodotto il gioco, ha guidato una campagna Kickstarter per fondi parziali dello sviluppo del gioco, con l'obiettivo di $70'000. Il progetto si \u00e8 concluso con un successo, con un totale di $77'247.\nAccoglienza.\nSebbene il gioco abbia ricevuto un'accoglienza positiva (come dimostrano i suoi voti su Metacritic e GameRankings), \u00e8 stato spesso criticato per essere troppo complicato. In particolare, Patrick Hancock di \"Destructoid\" ha lodato la sceneggiatura e il sistema di battaglia, entrambi \"eccellenti\", ma criticato il livello di difficolt\u00e0 tale da far pensare che il giocatore fosse incastrato, oltre che a essere troppo difficile perfino nelle parti iniziali del gioco."}
{"id": "5785043", "revid": "1494169", "url": "https://it.wikipedia.org/wiki?curid=5785043", "title": "Shenzhen Open", "text": ""}
{"id": "5785046", "revid": "287204", "url": "https://it.wikipedia.org/wiki?curid=5785046", "title": "Hobart International 2016 - Doppio", "text": "Le detentrici del titolo sono Kiki Bertens e Johanna Larsson, ma si sono ritirate in semifinale.\nHan Xinyun e Christina McHale hanno sconfitto Kimberly Birrell e Jarmila Wolfe per 6-3, 6-0."}
{"id": "5785047", "revid": "123309973", "url": "https://it.wikipedia.org/wiki?curid=5785047", "title": "James Baxter", "text": " \u00c8 stato inizialmente conosciuto per il suo lavoro in diversi film della Walt Disney Animation Studios, tra cui vari personaggi in Chi ha incastrato Roger Rabbit, Belle in La bella e la bestia, Rafiki in Il re leone e Quasimodo in Il gobbo di Notre Dame.\nDopo \"Il gobbo di Notre Dame\" , Baxter \u00e8 passato alla DreamWorks Animation, dove ha lavorato a film come \"Il principe d'Egitto\", \"La strada per El Dorado\", \"Spirit: Cavallo Selvaggio\", \"Shrek 2\" e \"Madagascar\". All'inizio del 2005, Baxter ha lasciato la DreamWorks e si \u00e8 messo in proprio come animatore indipendente. \u00c8 diventato il capo del suo studio, James Baxter Animation, a Pasadena, in California, dove ha diretto l'animazione per il film del 2007 \"Come d'incanto\" e i titoli di testa di \"Kung Fu Panda\" della DreamWorks, per il quale ha ricevuto un Annie Award. Dopo l'uscita di \"Kung Fu Panda\" nel 2008, Baxter ha chiuso il suo studio ed \u00e8 tornato alla DreamWorks come supervisore all'animazione. Mentre lavorava alla DreamWorks, Baxter ha lavorato a film come \"Mostri contro Alieni\" , \"Dragon Trainer\" e \"I Croods\". Nel 2017, Baxter ha lasciato ancora una volta DreamWorks ed \u00e8 andato a lavorare per Netflix.\nNel maggio 2013, Baxter \u00e8 stato animatore ospite per un episodio della quinta stagione di \"Adventure Time\" intitolato \"Il Cavallo James Baxter\". La storia dell'episodio si concentra sui personaggi principali che cercano di emulare un cavallo che pu\u00f2 rallegrare tutti nitrindo al suo nome (James Baxter) e bilanciandosi su un pallone da spiaggia. Sia l'animazione che la voce del cavallo sono state fornite da Baxter. Il titolo dell'episodio presenta un disegno del cavallo che disegna un cavallo su un pallone da spiaggia, mentre \u00e8 seduto a un tavolo di animazione. Un secondo episodio incentrato sulle origini del personaggio, \"Il ritorno di James Baxter\", \u00e8 andato in onda durante l'ottava stagione dello show, con Baxter che ancora una volta anima e d\u00e0 voce al personaggio.\nNel 2018, Baxter, insieme ai colleghi animatori Stephen Hillenburg (mesi prima della sua morte), Amanda Forbis e Wendy Tilby hanno vinto il Winsor McCay Award agli Annie Awards 2018.\nBiografia.\nJames Baxter ha lavorato in vari programmi tra cui in una scena di Adventure Time, nella sigla di Gravity Falls e in alcune scene di Steven Universe."}
{"id": "5785080", "revid": "287204", "url": "https://it.wikipedia.org/wiki?curid=5785080", "title": "Hobart International 2016 - Singolare", "text": "La detentrice del titolo \u00e8 Heather Watson, ma \u00e8 stata eliminata ai quarti da Johanna Larsson.\nAliz\u00e9 Cornet ha sconfitto in finale Eugenie Bouchard per 6-1, 6-2."}
{"id": "5785081", "revid": "1610933", "url": "https://it.wikipedia.org/wiki?curid=5785081", "title": "Cratere Achille", "text": "Achille \u00e8 un cratere da impatto sulla superficie di Teti.\nPrende il nome da Achille, celebre eroe della mitologia greca e figlio della ninfa Teti."}
{"id": "5785083", "revid": "964734", "url": "https://it.wikipedia.org/wiki?curid=5785083", "title": "Cratere Achilles", "text": ""}
{"id": "5785088", "revid": "767487", "url": "https://it.wikipedia.org/wiki?curid=5785088", "title": "The Booze Hangs High", "text": "The Booze Hangs High \u00e8 un film del 1930 diretto da Hugh Harman e Rudolf Ising. \u00c8 un cortometraggio animato uscito nel dicembre 1930 prodotto dalla Leon Schlesinger Production e distribuito dalla Warner Bros."}
{"id": "5785130", "revid": "767487", "url": "https://it.wikipedia.org/wiki?curid=5785130", "title": "Freak the Freak Out", "text": "Freak the Freak Out \u00e8 un brano musicale del 2010 cantato dall'artista pop statunitense Victoria Justice. La canzone, pubblicata come singolo, \u00e8 stata scritta per la colonna sonora di \"Victorious\", serie televisiva in onda su Nickelodeon. Ha avuto un disco d'oro negli Stati Uniti .\nVideo musicale.\nIl video, pubblicato dal canale VictoriousVEVO, inizia con Justice che parla al telefono con qualcuno al di fuori del club. \u00c8 sconvolta dal fatto che la sua amica non venga al club, ma decide di entrare lo stesso. Mentre cammina per il club, vede il cast di Victorious socializzare con altre persone. Vengono anche mostrati ballare individualmente sulla pista da ballo in un'altra parte del club. Ci sono anche inquadrature intervallate di Justice che canta la canzone mentre \u00e8 seduta, canta parti della canzone nel suo telefono, esegue la canzone in una stanza con persone che ballano dietro di lei e alla cabina del DJ.\nIn una versione pi\u00f9 breve del video musicale, ci sono inquadrature intervallate di Justice che registra la canzone in uno studio."}
{"id": "5785136", "revid": "270680", "url": "https://it.wikipedia.org/wiki?curid=5785136", "title": "Kafkas Oyunlar\u0131", "text": ""}
{"id": "5785137", "revid": "281901", "url": "https://it.wikipedia.org/wiki?curid=5785137", "title": "Epipelagico", "text": ""}
{"id": "5785142", "revid": "827882", "url": "https://it.wikipedia.org/wiki?curid=5785142", "title": "Classe Kolberg", "text": "La classe Kolberg fu una classe di incrociatori leggeri della Kaiserliche Marine tedesca, composta da quattro unit\u00e0 entrate in servizio tra il 1910 e il 1911.\nTutte e quattro le unit\u00e0 parteciparono agli eventi della prima guerra mondiale: tre (, e ) furono assegnate alla forza da ricognizione della Hochseeflotte dislocata nel Mare del Nord, mentre la quarta () fu dislocata nel mar Baltico con funzioni principalmente di nave scuola per artiglieri. Il \"Mainz\" e il \"C\u00f6ln\" andarono perduti molto presto durante il conflitto, finendo entrambi affondati da unit\u00e0 britanniche il 28 agosto 1914 durante la battaglia di Helgoland, mentre il \"Kolberg\" e lo \"Augsburg\" presero parte agli scontri nel Baltico contro i russi partecipando alla battaglia del golfo di Riga e all'operazione Albion, venendo anche rimodernati tra il 1916 e il 1917.\nSopravvissute alla guerra, le due unit\u00e0 furono cedute agli Alleati vittoriosi come prede di guerra: lo \"Augsburg\" fu assegnato al Giappone ma, inutile per le esigenze nipponiche, fu avviato alla demolizione nel 1922; il \"Kolberg\" fu preso in consegna dalla Francia e serv\u00ec con la Marine nationale sotto il nuovo nome di \"Colmar\", venendo infine radiato nel 1927 e avviato alla demolizione.\nCaratteristiche.\nLo scafo dei Kolberg era lungo 130 metri alla linea di galleggiamento e 130,5 fuori tutto, con una larghezza di 14 metri e un pescaggio di 5,4 metri; il dislocamento standard era di 4.362 tonnellate, che a pieno carico di combattimento saliva a 4.915 tonnellate per il \"Kolberg\", 4.889 t per il \"Mainz\", 4.864 t per il \"C\u00f6ln\" e 4.882 t per lo \"Augsburg\". Lo scafo era realizzato in acciaio con telai longitudinali e trasversali, e suddiviso al suo interno in tredici compartimenti stagni; vi era anche un doppio fondo che correva per il 50% della lunghezza della chiglia. Le unit\u00e0 rivelarono una buona tenuta del mare, sebbene soffrissero di un forte rollio e fossero abbastanza rigide nelle manovre: lo sterzo controllato da un unico timone non era molto maneggevole e dava un ampio raggio di sterzata; l'altezza metacentrica era di 83 metri. L'equipaggio standard ammontava a 18 ufficiali e 349 tra sottufficiali e comuni, e le dotazioni di bordo comprendevano una scialuppa di picchetto, una chiatta, un cutter, due iolle e due dinghy.\nTutte e quattro le unit\u00e0 furono costruite con alcune differenze nel sistema di propulsione, al fine di permettere alla Marina di testare le macchine provenienti da fornitori diversi: il \"Kolberg\" fu equipaggiato con due set di turbine a vapore della Melms &amp; Pfenniger azionanti quattro eliche a tre pale da 3,45 metri di diametro; il \"Mainz\" ricevette due turbine della AEG-Curtiss azionanti due eliche a tre pale di 3,45 metri di diametro; il \"C\u00f6ln\" ebbe inizialmente due turbine della Zoelly, ma dopo le prove in mare si decise di riequipaggiare la nave con due turbine della Germaniawerft azionanti quattro eliche a tre pale (due con diametro di 2,55 metri e due con diametro di 1,78 metri); lo \"Augsburg\" ricevette due turbine Parsons britanniche con quattro eliche a tre pale di 2,25 metri di diametro. Tutte e quattro le unit\u00e0 furono equipaggiate con quindici caldaie a tubi d'acqua alimentate a carbone, disposte in quattro sale macchine al centro dello scafo e con tre fumaioli; nel 1916 il \"Kolberg\" e lo \"Augsburg\" ricevettero degli spruzzatori di olio combustibile per incrementare il potere calorico del carbone bruciato nelle caldaie.\nL'apparato motore dei Kolberg era progettato per generare una potenza di 19.000 shp, con l'eccezione del \"Mainz\" le cui macchine erano capaci di una potenza di 20.200 shp; la velocit\u00e0 massima di progetto sviluppabile dagli incrociatori era di 25,5 nodi (il \"Mainz\" poteva sviluppare mezzo nodo in pi\u00f9), ma alle prove tutti furono capaci di raggiungere la velocit\u00e0 di 26 nodi. Il \"Kolberg\" poteva imbarcare 970 tonnellate di carbone e, dal 1916, 115 tonnellate di olio combustibile, che conferivano un'autonomia di 3.250 miglia nautiche alla velocit\u00e0 di 14 nodi; il \"Mainz\" imbarcava 1.10 tonnellate di carbone per un'autonomia di 3.630 miglia, il \"C\u00f6ln\" trasportava 960 tonnellate di carbone ed era capace di un'autonomia di 3.500 miglia; lo \"Augsburg\" imbarcava 940 tonnellate di carbone e come il \"Kolberg\" sviluppava un'autonomia di 3.250 miglia.\nL'armamento degli incrociatori comprendeva dodici cannoni 10,5 cm SK L/45 in installazioni singole: due erano posti affiancati sul castello di prua, due sul castello di poppa e otto lungo la fiancata a centro nave, quattro per lato; per il \"Kolberg\" e lo \"Augsburg\", tra il 1916 e il 1917 i pezzi da 105 mm furono rimpiazzati da sei cannoni da 15 cm SK L/45, con l'aggiunta di quattro cannoni da 5,2 cm SK L/55 antiaerei poi sostituiti nel 1918 con due cannoni da 8,8 cm SK L/45. Tutte le unit\u00e0 imbarcavano anche due tubi lanciasiluri da 450 mm, collocati all'interno dello scafo sotto la linea di galleggiamento; nel 1918 al \"Kolberg\" e allo \"Augsburg\" furono poi aggiunti due tubi lanciasiluri da 500 mm montati sul ponte di coperta. Tutte e quattro le unit\u00e0 potevano imbarcare e rilasciare 100 mine navali.\nI Kolberg erano protetti da una combinazione di acciaio normale e nuova corazzatura cementata Krupp: la corazza consisteva in uno strato di corazzatura Krupp posta in mezzo a due strati di acciaio normale. Il ponte era ricoperto di una corazzatura spessa 20 mm alle estremit\u00e0 e 40 mm sopra le sale macchine; la torre di comando era protetta da 100 mm di corazzatura, mentre le scudature dei cannoni erano spesse 50 mm."}
{"id": "5785143", "revid": "287204", "url": "https://it.wikipedia.org/wiki?curid=5785143", "title": "Guido Rubino", "text": "Carriera.\nRomano, classe 1968 ha iniziato a scrivere articoli di tecnica ciclistica per alcune riviste del settore. Ha lavorato dal 1996 al 2007 nella redazione di Bicisport e le altre riviste della Compagnia Editoriale di Roma. Successivamente ha collaborato anche con le riviste La Bicicletta, Ciclismo e Bicitech. Contemporaneamente ha iniziato a lavorare come fotografo sempre nell'ambito del ciclismo partecipando a diverse manifestazioni nazionali e internazionali (Giro d'Italia, Mondiali di Ciclismo, ecc) e realizzando lavori per aziende e manifestazioni del settore. Lavora come fotografo anche per eventi e manifestazioni al di fuori del ciclismo.\nDal 2007 cura la testata giornalistica on line Cyclinside.it."}
{"id": "5785150", "revid": "110157", "url": "https://it.wikipedia.org/wiki?curid=5785150", "title": "Cygnus A", "text": "Cygnus A (o 3C 405) \u00e8 una radiogalassia situata nell'omonima costellazione alla distanza di oltre 700 milioni di anni luce. \u00c8 una delle pi\u00f9 potenti radiosorgenti attualmente note.\nFu scoperta nel 1939 da Grote Reber, pioniere della radioastronomia. Nel 1951 fu la prima sorgente radio ad essere identificata anche otticamente e la prima radiogalassia conosciuta. Nel 1953 Roger Clifton Jennison e Mrinal Kumar Das Gupta dimostrarono che si trattava di una doppia sorgente di onde radio che corrispondono ai due getti emessi dagli opposti poli del nucleo galattico attivo presente nel centro di tutte le radiogalassie.\nI due getti emessi hanno ciascuno una lunghezza molte volte maggiore dell'ampiezza della stessa galassia, che emette radiazioni anche nella banda visibile dello spettro elettromagnetico.\nI due getti terminano con due lobi che ai bordi appaiono pi\u00f9 caldi, in quanto il materiale emesso si scontra con il mezzo intergalattico."}
{"id": "5785151", "revid": "436907", "url": "https://it.wikipedia.org/wiki?curid=5785151", "title": "5 (Die Antwoord)", "text": "5 \u00e8 un EP del gruppo hip hop sudafricano Die Antwoord, pubblicato nel 2010."}
{"id": "5785154", "revid": "2047062", "url": "https://it.wikipedia.org/wiki?curid=5785154", "title": "'O vascio", "text": "\"\u2019O Vascio\" (in italiano: \"Il Basso\") \u00e8 una canzone in lingua napoletana pubblicata nel 1946; fu l'ultima canzone musicata da E. A. Mario.\nLa canzone narra la storia di un giovane di buona famiglia innamorato di una ragazza che abita nel \"vascio\". I suoi genitori, che sono di nobile discendenza, non vogliono che questa relazione si realizzi ma il giovane non vuole rinunciare.\nInterpretazioni.\nIl primo interprete del brano fu Mim\u00ec Ferrari. Un'altra delle prime incisioni \u00e8 quella dello stesso autore E. A. Mario."}
{"id": "5785155", "revid": "767487", "url": "https://it.wikipedia.org/wiki?curid=5785155", "title": "Distretto di Balak\u0259n", "text": "Il distretto di Balakan (in lingua azera :\u00a0Balak\u0259n, in lingua georgiana :\u00a0\u10d1\u10d4\u10da\u10d0\u10e5\u10d0\u10dc\u10d8) \u00e8 un distretto, situato nel nord-ovest del Paese, si incunea tra la Russia e la Georgia.\nLa sua capitale \u00e8 la citt\u00e0 di Balak\u0259n.\nSociet\u00e0.\nLingue e dialetti.\nLa maggior parte della popolazione parla la lingua azera con una minoranza di locutori Avari e Georgiani.\nReligione.\nCirca il 95% della popolazione della regione del Balakan sono Musulmani."}
{"id": "5785158", "revid": "1632387", "url": "https://it.wikipedia.org/wiki?curid=5785158", "title": "Strength of Steel", "text": "Strength of Steel \u00e8 il quarto album in studio del gruppo musicale heavy metal canadese Anvil, pubblicato nel 1987 dalla Metal Blade Records."}
{"id": "5785169", "revid": "585241", "url": "https://it.wikipedia.org/wiki?curid=5785169", "title": "Borodin-Hunsdiecker", "text": ""}
{"id": "5785176", "revid": "399", "url": "https://it.wikipedia.org/wiki?curid=5785176", "title": "Guido P. Rubino", "text": ""}
{"id": "5785178", "revid": "76261", "url": "https://it.wikipedia.org/wiki?curid=5785178", "title": "Pinacoteca di Bari", "text": ""}
{"id": "5785181", "revid": "1632387", "url": "https://it.wikipedia.org/wiki?curid=5785181", "title": "Plugged in Permanent", "text": "Plugged in Permanent \u00e8 il settimo album in studio del gruppo heavy metal canadese Anvil, pubblicato nel 1996."}
{"id": "5785183", "revid": "1632387", "url": "https://it.wikipedia.org/wiki?curid=5785183", "title": "Absolutely No Alternative", "text": "Absolutely No Alternative \u00e8 l'ottavo album in studio del gruppo heavy metal canadese Anvil, pubblicato nel 1997."}
{"id": "5785189", "revid": "1632387", "url": "https://it.wikipedia.org/wiki?curid=5785189", "title": "Speed of Sound (Anvil)", "text": "Speed of Sound \u00e8 il nono album in studio del gruppo heavy metal canadese Anvil, pubblicato nel 1999."}
{"id": "5785193", "revid": "1632387", "url": "https://it.wikipedia.org/wiki?curid=5785193", "title": "Plenty of Power", "text": "Plenty of Power \u00e8 il decimo album in studio del gruppo heavy metal canadese Anvil, pubblicato nel 2001."}
{"id": "5785197", "revid": "1632387", "url": "https://it.wikipedia.org/wiki?curid=5785197", "title": "Still Going Strong", "text": "Still Going Strong \u00e8 l'undicesimo album in studio del gruppo heavy metal canadese Anvil, pubblicato nel 2002."}
{"id": "5785201", "revid": "1632387", "url": "https://it.wikipedia.org/wiki?curid=5785201", "title": "Back to Basics (Anvil)", "text": "Back to Basics \u00e8 il dodicesimo album in studio del gruppo musicale heavy metal canadese Anvil, pubblicato nel 2004."}
{"id": "5785202", "revid": "438678", "url": "https://it.wikipedia.org/wiki?curid=5785202", "title": "Euristica (informatica)", "text": ""}
{"id": "5785203", "revid": "1632387", "url": "https://it.wikipedia.org/wiki?curid=5785203", "title": "Juggernaut of Justice", "text": "Juggernaut of Justice \u00e8 il quattordicesimo album in studio del gruppo heavy metal canadese Anvil, pubblicato nel 2011."}
{"id": "5785205", "revid": "1632387", "url": "https://it.wikipedia.org/wiki?curid=5785205", "title": "Hope in Hell", "text": "Hope in Hell \u00e8 il quindicesimo album in studio del gruppo heavy metal canadese Anvil, pubblicato nel 2013."}
{"id": "5785212", "revid": "1675182", "url": "https://it.wikipedia.org/wiki?curid=5785212", "title": "Short Hair", "text": "Short Hair () \u00e8 il primo EP del gruppo musicale femminile sudcoreano AOA, pubblicato nel 2014."}
{"id": "5785233", "revid": "1675182", "url": "https://it.wikipedia.org/wiki?curid=5785233", "title": "Like a Cat", "text": "Like a Cat () \u00e8 il secondo EP del gruppo musicale femminile sudcoreano AOA, pubblicato nel 2014.\nTracce.\nEP coreano\nSingolo giapponese"}
{"id": "5785236", "revid": "2032913", "url": "https://it.wikipedia.org/wiki?curid=5785236", "title": "Heart Attack (AOA)", "text": "Heart Attack \u00e8 il terzo EP del gruppo musicale femminile sudcoreano AOA, pubblicato nel giugno 2015.\nTracce.\nEP coreano\nSingolo giapponese"}
{"id": "5785239", "revid": "1675182", "url": "https://it.wikipedia.org/wiki?curid=5785239", "title": "Ace of Angels", "text": "Ace of Angels \u00e8 il primo album in studio del gruppo musicale femminile sudcoreano AOA, pubblicato il 14 ottobre 2015."}
{"id": "5785286", "revid": "2097640", "url": "https://it.wikipedia.org/wiki?curid=5785286", "title": "Livia De Stefani", "text": "Biografia.\nDiscendente da un'antica famiglia palermitana di ricchi proprietari terrieri, trascorre l'infanzia e l'adolescenza negli agi di un ambiente familiare, che peraltro \u00e8 ben lontano dall'incoraggiare quello che sar\u00e0 il suo puntiglioso impegno letterario. \u00abDi ogni cosa la futura scrittrice trattiene in s\u00e9, con il nucleo sostanziale, anche infiniti minimi dettagli, sino a mettere insieme un patrimonio esistenziale che prender\u00e0 corpo in quella rutilante galleria di persone e fatti presenti in ogni romanzo e racconto. Dell'ambiente familiare (...) le resta soprattutto (...) una marcatura satirica o addirittura grottesca, non di rado sconfinante in una sorta di sottile crudelt\u00e0\u00bb.\nL'11 settembre 1930, appena diciassettenne, si sposa e si trasferisce a Roma, dove conduce una vita coniugale tranquilla e arricchita dalla nascita di tre bambini. Il marito \u00e8 lo scultore Renato Signorini e non la ostacola nelle sue aspirazioni letterarie. A incoraggiarla sulla via della scrittura \u00e8 per\u00f2 Alberto Savinio. Dopo una prova poetica poco convincente (la raccolta \"Preludio\", 1940, rester\u00e0 infatti isolata), all'et\u00e0 di quarant'anni esplode la vena narrativa di Livia De Stefani con quello che rester\u00e0 il suo romanzo pi\u00f9 famoso: \"La vigna di uve nere\", 1953. Seguiranno, come altrettante espressioni o sfaccettature della sua profonda, variegata e critica \"sicilianit\u00e0\", prima la raccolta di racconti \"Gli affatturati\" (1955), poi gli altri due romanzi \"Passione di Rosa\" (1958) e \"Viaggio di una sconosciuta\" (1963).\nIl 30 dicembre del 1966, d'improvviso muore di leucemia il marito Renato Signorini. La produzione narrativa di Livia De Stefani prosegue con gli ultimi due romanzi \"La signora di Cariddi\" (1971) e \"La stella Assenzio\" (1975). Nel febbraio 1991, un mese prima della morte della scrittrice, Mondadori pubblica il suo ultimo libro \"La mafia alle mie spalle\", storia della convivenza tra il capo di un'organizzazione criminale e la persona dell'io narrante, un'opera che ad alcuni critici ricorda Henry James.\nPoetica.\nLa Sicilia, anzi la \"sicilianit\u00e0\", quella assorbita negli anni decisivi della formazione, nei suoi romanzi \u00e8 una presenza costante, una componente essenziale, piuttosto che occasione per spunti narrativi. La stessa autrice ha tenuto a dichiararlo, volendo con ci\u00f2 implicitamente rimarcare la propria autonomia rispetto ai modelli neorealistici del suo tempo.\nQuale che sia la loro estrazione sociale - aristocrazia, alta borghesia, mondo contadino - sempre su ciascuno dei protagonisti incombe un tragico destino. Perfino quando, con brusco mutamento di registro, la De Stefani cerca di alleggerire il tessuto narrativo affidandosi all'ironia (come appare di tutta evidenza nei tre racconti de \"Gli affatturati\", ma anche nei lavori successivi), ecco che la tensione drammatica si risolve in un ghigno, pi\u00f9 che in un sorriso.\nNella continua ricerca di linguaggio, che prosegue anche nelle ultime opere, trova posto tra l'altro l'impegno introspettivo. Nel caso del romanzo \"La signora di Cariddi\", l'approfondimento psicologico si avvale della narrazione in prima persona. La protagonista, infatti, consegna al proprio avvocato un'ampia \u00abconfessione\u00bb con la quale, tra inquietudine e narcisismo, manifesta e mette a nudo la propria coscienza.\nCon l'ultimo libro \"La mafia alle mie spalle\", pubblicato nello stesso anno della sua morte, riappare il tema scottante gi\u00e0 affrontato in chiave diversa nel primo romanzo \"La vigna delle uve nere\". Qui l'autrice cerca di spiegare il fenomeno criminale nel quadro di un mondo patriarcale feroce e non ancora estinto: \u00abviolento, chiuso, autoritario e protettivo, con il culto del proprio potere e della sottomissione degli altri\u00bb. Una condanna netta e coraggiosa, che sembra congeniale alla personalit\u00e0 di questa scrittrice.\nBibliografia.\nInoltre, pagine critiche o citazioni sono presenti nelle seguenti opere in volume:"}
{"id": "5785301", "revid": "78054162", "url": "https://it.wikipedia.org/wiki?curid=5785301", "title": "Italbasket", "text": ""}
{"id": "5785307", "revid": "744331", "url": "https://it.wikipedia.org/wiki?curid=5785307", "title": "Matija Dvornekovi\u0107", "text": ""}
{"id": "5785309", "revid": "363629", "url": "https://it.wikipedia.org/wiki?curid=5785309", "title": "North American Car of the Year", "text": "Il North American Car of the Year \u00e8 un riconoscimento in ambito automobilistico attribuito ogni anno a gennaio durante il Salone dell'automobile di Detroit (NAIAS) a Detroit dal 1994, come versione locale del premio European Car of the Year.\nLa giuria \u00e8 composta da non pi\u00f9 di 60 giornalisti provenienti da mondo automobilistico. \nNelle prime 23 edizioni, venivano premiati due veicoli: un'autovettura e un veicolo Truck/Utility. Dal 2017 la Utility diventa una categoria separata e nello stesso anno il vincitore di tale categoria \u00e8 stata la Chrysler Pacifica."}
{"id": "5785312", "revid": "205250", "url": "https://it.wikipedia.org/wiki?curid=5785312", "title": "Ilario Galimberti", "text": " La societ\u00e0 aderisce al gruppo Euronics, di cui gestisce 34 negozi.\nBiografia.\nPrimogenito di una famiglia composta da quattro figli, incomincia lavorare come elettricista all'et\u00e0 di 14 anni presso l'azienda di un parente a Seregno.\nAllo scoppiare del secondo conflitto mondiale combatte come partigiano. Alla fine della guerra incomincia a lavorare come impiantista elettricista presso l'ACNA (Azienda Coloranti Nazionali e Affini) di Cesano Maderno.\nIn quegli anni conosce Luigia Cattaneo, una sua compagna di lavoro, con cui si fidanzer\u00e0 e anni dopo sposer\u00e0.\nInsieme con Luigia, nel 1954, abbandona il lavoro fisso e incomincia a muovere i primi passi nel mondo della distribuzione con un piccolo negozio di lampadine, fornelli a gas e lampadari. \nNegli anni '60 \u00e8 tra i maggiori promotori dell'introduzione degli elettrodomestici a incasso sul mercato italiano.\nNel febbraio del 2014, a seguito dell'acquisizione di Derta spa, Galimberti risulta essere presente in sei regioni italiane con 34 punti vendita con l'insegna Euronics.\nOnorificenze e Premi.\nIl 12 giugno 2012 riceve in Senato il premio nella categoria \"Innovazione nel commercio\" come Presidente del gruppo Galimberti-Euronics grazie al progetto \"Punto vendita 3.0\" a Seregno e Como."}
{"id": "5785313", "revid": "1573940", "url": "https://it.wikipedia.org/wiki?curid=5785313", "title": "Jaydia queketti", "text": "Jaydia queketti \u00e8 un pesce osseo marino della famiglia Apogonidae.\nDistribuzione e habitat.\nAmpiamente diffusa nell'oceano Indiano occidentale, dal Sudafrica al mar Rosso, al golfo Persico. Esistono segnalazioni dall'India. La specie, in seguito alla migrazione lessepsiana, \u00e8 penetrata nel mar Mediterraneo orientale dove risulta per\u00f2 rara, con poche segnalazioni sulle coste da Israele alla baia di Alessandretta, in Turchia meridionale.\nDurante il giorno rimane nascosto in fondali rocciosi mentre di notte si sposta in acque libere per alimentarsi.\n\u00c8 riportata una profondit\u00e0 di vita di 66/73 metri e fino a 90 metri di profondit\u00e0 massima.\nDescrizione.\n\"J. queketti\" ha sagoma ovale e corpo compresso lateralmente. Gli occhi sono grandi; la bocca \u00e8 ampia, in posizione obliqua, e supera posteriormente l'occhio. Le pinne dorsali sono due, separate da uno spazio, la prima \u00e8 composta da 7 raggi spiniformi. I raggi molli della dorsale sono pi\u00f9 lunghi dei raggi spinosi. La pinna anale \u00e8 grossolanamente uguale e simmetrica alla seconda dorsale. La pinna caudale \u00e8 quasi tronca, con bordo arrotondato. Le pinne ventrali sono inserite sulla verticale delle pinne pettorali. Il preopercolo \u00e8 privo di dentellature. scaglie grandi. La colorazione \u00e8 fondamentalmente grigiastra o marrone chiaro, solo leggermente pi\u00f9 scura sul dorso; sui fianchi sono presenti punti scuri grossolanamente disposti in linee irregolari orizzontali. Una grande macchia nera, vistosa, \u00e8 sul bordo posteriore della prima dorsale. Il bordo posteriore della caudale e quello inferiore dell'anale sono scuri. Le pinne pari sono chiare o incolori.\nRaggiunge 12,3 cm di lunghezza massima.\nBiologia.\nComportamento.\nNotturno.\nAlimentazione.\nSi nutre di notte di zooplancton.\nRiproduzione.\nLe uova vengono incubate nella bocca, probabilmente dal maschio.\nPesca.\nViene catturato con le reti a strascico ma non ha alcun valore.\nConservazione.\nLa lista rossa IUCN non valuta \"J. queketti\"."}
{"id": "5785315", "revid": "486946", "url": "https://it.wikipedia.org/wiki?curid=5785315", "title": "Apogonichthys queketti", "text": ""}
{"id": "5785324", "revid": "1128027", "url": "https://it.wikipedia.org/wiki?curid=5785324", "title": "Crisi europea dei rifugiati", "text": ""}
{"id": "5785326", "revid": "1019286", "url": "https://it.wikipedia.org/wiki?curid=5785326", "title": "Stazione di Montesanto (SEPSA)", "text": ""}
{"id": "5785330", "revid": "123370716", "url": "https://it.wikipedia.org/wiki?curid=5785330", "title": "Cimitero dei burci", "text": "Il Cimitero dei burci \u00e8 un sito archeologico della provincia di Treviso, situato nel comune di Casier, in Veneto, in un'ansa del fiume Sile.\nIl cimitero dei burci ricade all'interno dell'area naturale protetta del Parco naturale regionale del fiume Sile.\nIl Cimitero dei burci si trova alla confluenza tra il nuovo taglio del Sile ed il ramo del Sil morto, in un'ansa riparata del fiume Sile. La sua estensione \u00e8 di circa 15.000 metri quadri.\nStoria.\nTra il 1911 e gli anni venti l'area fu utilizzata come cava, conosciuta localmente come cava di Barina, di cui rimane ancora visibile una mota di ghiaia.\nTra le due guerre mondiali l'area ospit\u00f2 uno squero.\nDalle ricerche archeologiche effettuate tra il 2014 ed il 2015, \u00e8 emerso che tra gli anni 1974-75 furono abbandonate nel sito 13 burci, imbarcazioni tradizionali da trasporto, di cui tre erano con certezza (avendone gli archeologi trovato i documenti) di propriet\u00e0 dell'armatore Dante Bernardi. Comparando foto aeree dell'epoca e foto provenienti da collezioni private, gli archeologi hanno documentato che prima del 1974-75 erano gi\u00e0 presenti sul sito almeno 8 relitti. \nTra la fine degli anni '70 e la met\u00e0 degli anni '80, 4 relitti scomparvero del tutto dal sito.\nLe ricerche stanno proseguendo per determinare ulteriori dati sui relitti presenti e sulla storia del sito che prende il nome dai burci, una classe di imbarcazioni da trasporto fluviale a fondo piatto, tipica della Pianura Padana.\nIl sito, sebbene unico nel suo genere, non \u00e8 ancora stato dichiarato di interesse storico culturale.\nDescrizione.\nAllo stato attuale delle ricerche archeologiche, sono stati censiti diciannove relitti di imbarcazioni tradizionali da trasporto.\nFra questi sono state identificate diverse tipologie di imbarcazioni tradizionali venete:\nSu diciannove relitti censiti, sono stati recuperati i documenti originali di tre imbarcazioni, la pi\u00f9 antica delle quali \u00e8 datata al 1937. \nI documenti rinvenuti hanno fornito dati rilevanti sulla vita di queste imbarcazioni e notizie sui loro armatori. Solo ulteriori indagini archivistiche ed analisi tecnico/archeologiche potranno fornire elementi utili per datare gli altri relitti presenti nel sito.\nLa navigazione fluviale.\nIl fiume Sile \u00e8 stato la via di collegamento principale tra l'area della Marca Trevigiana e Venezia, dal Medioevo fino all'epoca contemporanea. Il Museo civico Luigi Bailo di Treviso conserva numerosi reperti bronzei e fittili databili tra l'et\u00e0 del rame e all'et\u00e0 del bronzo, provenienti dalle escavazioni di ghiaia effettuate tra Casier e Sant'Antonino, che testimoniano una frequentazione del fiume sin da epoca preistorica.\nIl trasporto fluviale di beni e merci sul fiume Sile \u00e8 documentato gi\u00e0 dall'et\u00e0 romana con opere di dragaggio, manutenzione e costruzione di approdi e banchine.\nIn un documento del 1152, Papa Eugenio III conferma al vescovo Bonifacio diritti sul porto di Treviso, dunque gi\u00e0 attivo da tempo. Dalla prima met\u00e0 del XIII secolo, fonti archivistiche e storiche attestano la presenza di grandi imbarcazioni da trasporto sul Sile e su diversi canali e fiumi veneti.\nL'utilizzo dei burci e di altre imbarcazioni da trasporto, continua ad essere documentato in Veneto regolarmente sino agli anni '70 del \u2018900, per essere poi soppiantato dall'avvento del trasporto su strada.\nIl Veneto fu l'ultima delle regioni italiane che abbandon\u00f2 il trasporto fluviale.\nCollegamenti esterni.\nSito Web Progetto di Ricerca Burci e Sile "}
{"id": "5785336", "revid": "78054770", "url": "https://it.wikipedia.org/wiki?curid=5785336", "title": "Mahathir bin Mohamad", "text": ""}
{"id": "5785354", "revid": "436907", "url": "https://it.wikipedia.org/wiki?curid=5785354", "title": "Redshift (singolo)", "text": "Redshift \u00e8 un singolo del gruppo musicale britannico Enter Shikari, pubblicato l'11 gennaio 2016.\nDescrizione.\nIl 10 gennaio 2016 viene pubblicato sui profili Facebook e Instagram degli Enter Shikari un breve video contenente un messaggio in codice Morse la cui traduzione risulta essere \"Redshift\". Il giorno dopo viene annunciato sul sito della band la pubblicazione ufficiale del singolo, che viene mandato in onda su BBC Radio 1 la sera stessa e reso disponibile per il download digitale a partire dal 12 gennaio.\nParlando del testo del brano, il cantante Rou Reynolds ha detto:\nVideo musicale.\nIl video ufficiale, diretto da Mike Tyler (gi\u00e0 regista dei video di \"Anaesthetist\" e \"Torn Apart\") e pubblicato lo stesso giorno di uscita del singolo, mostra gli Enter Shikari eseguire il brano all'interno di un grande magazzino deserto con alternate delle scene del pianeta Terra sia nella sua ecosfera che visto dallo spazio. Verso la fine del video, la struttura dove si trovava la band viene distrutta da un vortice che fa infine implodere tutto il pianeta, che diventa una sfera nera avvolta dal fuoco nella galassia come quella raffigurata nella copertina del singolo, anch'essa realizzata da Mike Tyler, e che si allontana sempre pi\u00f9 sino a risultare un piccolissimo punto all'interno di un occhio umano.\nTracce.\nTesti di Rou Reynolds, musiche degli Enter Shikari."}
{"id": "5785366", "revid": "729019", "url": "https://it.wikipedia.org/wiki?curid=5785366", "title": "FIFA Pusk\u00e1s Award 2015", "text": "Il FIFA Pusk\u00e1s Award 2015, settima edizione del premio per il gol ritenuto pi\u00f9 bello dell'anno, \u00e8 stato vinto da Wendell Lira per la rete segnata con la maglia del contro l' nel Campionato Goiano 2015. Il giocatore brasiliano ha ricevuto oltre il 46% dei voti espressi nella seconda fase del sondaggio, a cui hanno partecipato i tre calciatori pi\u00f9 votati nella prima fase."}
{"id": "5785370", "revid": "1442080", "url": "https://it.wikipedia.org/wiki?curid=5785370", "title": "Tylosurus", "text": "Tylosurus \u00e8 un genere di pesci ossei marini appartenente alla famiglia Belonidae.\nDistribuzione e habitat.\nIl genere \"Tylosurus\" si incontra in tutti i mari tropicali e subtropicali. Nel mar Mediterraneo sono presenti due specie, entrambe non comuni, \"T. acus\" e \"T. choram\" (quest'ultimo lessepsiano)."}
{"id": "5785371", "revid": "484362", "url": "https://it.wikipedia.org/wiki?curid=5785371", "title": "Pasquale Sfameni", "text": "Biografia.\nNato a Torregrotta nel 1868 da famiglia borghese, si laure\u00f2 presso l'Universit\u00e0 di Bologna nel 1893 con una tesi \"sulle alterazioni artificiali e cadaveriche del sistema nervoso centrale e periferico\". Si trasfer\u00ec in seguito a Pisa dove intraprese la carriera universitaria divenendo allievo di Ermanno Pinzani negli studi specialistici in ostetricia dal 1895 al 1905. Successivamente fu professore presso le Universit\u00e0 di Perugia, Cagliari, Messina e Parma. Nel 1918 ritorn\u00f2 come professore ordinario a Bologna ove fond\u00f2 la rivista \"Monitore Ostetrico\", divenendo al contempo direttore della Clinica Ostetrica fino al 1936. Dal 1923 al 1927 fu Magnifico Rettore dell'Universit\u00e0 di Bologna. Fu inoltre membro della Societ\u00e0 italiana per il progresso delle scienze e, dal 1947 al 1949, dell'Accademia delle Scienze di Bologna. Nel 1940 don\u00f2, insieme alla moglie, tutti suoi scritti e gran parte dei suoi beni immobili all\u2019universit\u00e0 di Bologna che li utilizz\u00f2 per istituire la Fondazione \"Pasquale Sfameni\". Quest'ultima assegna un premio internazionale quinquennale e diverse borse di studio annuali. Ritornato nel 1948 nella sua Torregrotta, vi mor\u00ec nel 1955.\nMassone, fu membro della loggia di Bologna \"VIII Agosto\" di Rito scozzese antico ed accettato appartenente al Grande Oriente d'Italia, dalla quale si dimise nel 1925.\nPrincipali contributi.\nPasquale Sfameni \u00e8 noto a livello internazionale grazie alle sue ricerche sulla gravidanza e sul parto che lo condussero, nel 1922, alla pubblicazione della teoria sulla Rivoluzione utero-ovarica e sulla dilatazione attiva dell'utero. I suoi studi si concentrarono sulla cellula uovo femminile e sull'origine e sviluppo della placenta dimostrando la natura endocrina della decidua basale. Notevoli anche gli studi sulle fistole vescico-vaginali che riusc\u00ec per la prima volta a curare ricorrendo ad intervento chirurgico.\nIl complesso dei suoi principali lavori \u00e8 noto nella letteratura medica come \"Dottrina umorale ormonica di Sfameni\"."}
{"id": "5785402", "revid": "767487", "url": "https://it.wikipedia.org/wiki?curid=5785402", "title": "Hidari Jingor\u014d", "text": "Biografia.\nFu attivo, anche se non tutti gli storici dell'arte concordano sulla sua reale esistenza, in una fase storico-artistica del suo Paese molto particolare, il primo periodo Edo,\ndurante la quale il 'rinascimento' giapponese tendeva ad eclissarsi per lasciare spazio all'emergente corrente 'organica', costituita da elementi stilistici variegati e compositi.\nJingor\u014d si form\u00f2 artisticamente alla corte imperiale di Kyoto, dove ebbe l'occasione di approfondire le sue conoscenze sulla progettazione di sculture e templi.\nJingor\u014d, nonostante la mutilazione della mano destra,\ndiverr\u00e0 proprio in quegli anni un caposcuola ed un creatore di nuove tendenze architettoniche, espresse nella progettazione e costruzione delle strutture funerarie dedicate all'imperatore Tokugawa Ieyasu, deceduto pochi anni prima.\nQuesta opera \u00e8 ancora oggi considerata una delle pi\u00f9 importanti e popolari tra quelle realizzate dall'architettura del Giappone.\n\u00c8 formata da una serie di edifici tendenti ad abbassarsi gradualmente di livello fino ad arrivare alla tomba vera e propria. Nella struttura Jingor\u014d inser\u00ec una pagoda, anch'essa originale ed innovativa rispetto alla tradizione.\nTra gli altri lavori di Jingor\u014d si possono citare il tempio buddhista \"Chion-in\" a Kyoto e quelli di \"Shiba\" e \"Neno\" a Tokyo, oltre ad un buon numero di sculture raffiguranti divinit\u00e0.\nTra gli aneddoti attribuiti a Jingor\u014d vi \u00e8 quello della scultura raffigurante una splendida donna, in grado di dare segni di vita quando l'artista le poneva uno specchio davanti."}
{"id": "5785405", "revid": "1543377", "url": "https://it.wikipedia.org/wiki?curid=5785405", "title": "Johanna Brenner", "text": "Biografia e contributo filosofico.\nJohanna Brenner si \u00e8 laureata presso il Reed College nel 1964 prima, per poi conseguire la laurea magistrale e il dottorato presso l'Universit\u00e0 della California. Nel corso degli anni Settanta lavora quattro anni come tecnica dedicata all'installazione di telefoni. Nel 1981 inizia ad insegnare presso il dipartimento di sociologia dell'Universit\u00e0 di Portland, dove ha gestito fra il 1982 ed il 2005 il programma di studio sulle donne. Attualmente \u00e8 \"professor emerita\" presso l'Universit\u00e0 di Portland.\nBrenner ha collaborato con la New Left Review, la Monthly Review ed altre riviste. Nel 1993 ha collaborato con Catherine Sameh e Kathryn Tetrick per aprire il In Other Words Women's Books and Resources."}
{"id": "5785426", "revid": "1305772", "url": "https://it.wikipedia.org/wiki?curid=5785426", "title": "Logica libera", "text": "Una logica libera \u00e8 una logica non classica, che ha un minor importo esistenziale della logica del primo ordine. Una logica libera permette ai termini di non denotare alcun membro del dominio di quantificazione; quando, oltre a questa possibilit\u00e0, si aggiunge quella per il dominio di quantificazione di essere vuoto, si parla di logica inclusiva."}
{"id": "5785441", "revid": "1573940", "url": "https://it.wikipedia.org/wiki?curid=5785441", "title": "Makaira mazara", "text": "Il marlin indopacifico (\"Makaira mazara\" o conosciuto maggiormente come marlin azzurro, da non confondere con il marlin nero (\"Makaira indica\" sinonimo di \"Istiompax indica\"), \u00e8 un pesce di mare appartenente alla famiglia Istiophoridae.\nDescrizione.\nSi presenta identico alla specie \"Makaira nigricans\", da cui si differenzia solo per delle caratteristiche minime, come un rostro pi\u00f9 corto ed un lobo dorsale basso. La fascia laterale non \u00e8 generalmente visibile ed il suo colore \u00e8 uniformemente scuro (nero, blu scuro o marrone) per tre quarti del corpo, con la sola fascia ventrale bianca. Le pinne sono nere. La pinna pettorale rimane in posizione orizzontale nei marlin neri, mentre questa si piega lungo il corpo, verticalmente, nelle altre specie di Istiophoridae, anche se questa caratteristica potrebbe essere peculiare della sola sottospecie hawiiense.\nDistribuzione.\nEsemplari sono frequenti nelle acque del golfo di California, di Acapulco, della zona pacifica di Panama, le isole Hawaii, la costa del Peru, la Corea, il Giappone, le Filippine e fino all'Australia."}
{"id": "5785442", "revid": "1372005", "url": "https://it.wikipedia.org/wiki?curid=5785442", "title": "Corona di Boemia", "text": "Col termine di Corona di Boemia (o anche Terre della Corona di Boemia, talvolta indicata anche come Terre della Corona di San Venceslao o Terre ceche) si indicano storicamente l'insieme dei territori che sin dall'epoca medievale furono soggetti all'autorit\u00e0 dei re di Boemia (1348 al 1918) come vassalli.\nLe terre della corona consistevano essenzialmente nel Regno di Boemia, elevato a principato elettorale del Sacro Romano Impero con la Bolla d'Oro del 1356, nel Margraviato di Moravia, nei ducati della Slesia e nella Lusazia (marca di Lusazia), oltre ad altri territori minori.\nIl governo della \"Corona regni Bohemiae\" venne legalmente stabilito da Carlo IV del Lussemburgo il 7 aprile 1348 con la fondazione derivata dalle terre originariamente governate dalla dinastia dei Premislidi. Tutte queste terre riunite insieme sotto un'unica entit\u00e0 statale facevano capo simbolicamente alla Corona di San Venceslao. Sotto il governo di Ferdinando I dal 1526, le terre della Corona di Boemia divennero parte del Sacro Romano Impero e poi dei territori della Monarchia asburgica e quando passarono all'Impero austriaco e infine della Cisleitania quando l'impero mut\u00f2 in austro-ungarico. Con la Dichiarazione d'indipendenza cecoslovacca del 1918, le restanti parti delle terre ceche divennero parte della Prima Repubblica Cecoslovacca.\nLa Corona di Boemia non fu n\u00e9 un'unione personale n\u00e9 una federazione di stati membri. Essa fu piuttosto un regno che comprendeva altri stati costituenti il medesimo regno. L'unica cosa che essi avevano tutti in comune era il sovrano, in particolare con la centralizzazione della Monarchia asburgica sotto l'imperatrice Maria Teresa d'Austria nel XVIII secolo. La pi\u00f9 importante delle istituzioni creata nel regno fu la Cancelleria di Corte Boema che venne unita definitivamente alla Cancelleria Imperiale Austriaca dal 1749 (venendo anche fisicamente trasferita a Vienna).\nNome.\nLe Terre della Corona di Boemia (in latino: Corona regni Bohemiae) sono chiamate anche \"zem\u011b Koruny \u010desk\u00e9\" o semplicemente \"Koruna \u010desk\u00e1\" (Corona di Bohemia o Corona boema) e \"\u010cesk\u00e9 zem\u011b\" (Terre ceche) in lingua ceca, dove l'aggettivo \"\u010desk\u00fd\" si riferisce sia ai \"boemi\" sia ai \"cechi\". Il termine tedesco di \"L\u00e4nder der B\u00f6hmischen Krone\" veniva talvolta abbreviato in \"B\u00f6hmische Krone\" o \"B\u00f6hmische Kronl\u00e4nder\". Talvolta tali terre erano indicate col nome di Terre della Corona di San Venceslao (\"zem\u011b Koruny svatov\u00e1clavsk\u00e9\") in riferimento alla Corona di San Venceslao, parte delle regalia dei monarchi boemi.\nStoria.\nCasata dei P\u0159emyslidi.\nNel X e XI secolo il Ducato di Boemia, assieme alla Moravia (Margraviato di Moravia dal 1182 in poi) e la Terra di K\u0142odzko vennero consolidate sotto il governo della dinastia dei P\u0159emyslidi.\nIl duca Ottocaro I di Boemia ottenne il titolo ereditario di duca di Boemia nel 1198, dall'anti-re tedesco Filippo di Svevia in cambio del suo supporto militare. Assieme al titolo, Filippo elev\u00f2 inoltre il ducato al rango di regno. La legalit\u00e0 di tale atto venne poi confermata dal nipote di Filippo, il re di Germania Federico II, poi imperatore del Sacro Romano Impero (1220\u22121250), con la bolla d'Oro di Sicilia emessa nel 1212.\nIl re p\u0159emyslide Ottocaro II di Boemia acquis\u00ec il ducato d'Austria nel 1251, il ducato di Stiria nel 1261, la \"Egerland\" nel 1266, il ducato di Carinzia con la marca di Carniola e la marca vindica nel 1269 come del resto la marca del Friuli nel 1272. I suoi piani di trasformare la Boemia in un vero e proprio stato imperiale vennero in ogni modo stroncati dal suo rivale, re Rodolfo I di Germania, che attacc\u00f2 queste sue nuove acquisizioni e infine lo sconfisse nel 1278 nella Battaglia di Marchfeld.\nCasata di Lussemburgo.\nNel 1306 la Casa di Lussemburgo succedette ai re di Boemia dopo l'estinzione della casata dei P\u0159emyslidi. Essi ampliarono di molto le terre boeme, in particolare quando re Giovanni il Cieco rese vassalli gran parte dei duchi Piast di Slesia. La sua sovranit\u00e0 venne riconosciuta anche dal re di Polonia, Casimiro III il Grande nel 1335 col Trattato di Trentschin. Giovanni ottenne in feudo anche le terre dell'Alta Lusazia e di Bautzen (1319) con G\u00f6rlitz (1329), dal re tedesco Ludovico IV.\nIl primogenito di Giovanni, Carlo IV venne eletto re dei Romani nel 1346 e succedette a suo padre come re di Boemia in quello stesso anno. Carlo IV cre\u00f2 la Corona di Boemia con le provincie da lui incorporate nel 1348. La dinastia del Lussemburgo raggiunse il proprio culmine quando Carlo venne incoronato imperatore del Sacro Romano Impero nel 1355. Grazie alla sua autorit\u00e0 imperiale, egli decret\u00f2 l'unione delle terre boeme alla corona imperiale, rimanendovi anche qualora la dinastia del Lussemburgo si fosse estinta.\nNel 1367 egli acquis\u00ec anche la Bassa Lusazia (marca di Lusazia) dal figlio adottivo, il margravio Ottone V di Brandeburgo e il Margraviato di Brandeburgo. Oltre alla nativa Contea di Lussemburgo, la dinastia possedeva una serie di feudi imperiali non contigui nei Paesi Bassi tra cui il Ducato di Brabante e il Ducato di Limburg, acquisiti per matrimonio dal fratello minore di Carlo, Venceslao di Lussemburgo nel 1355; nel 1373 venne acquistato il Margraviato di Brandeburgo. Come re di Boemia e margravi di Brandeburgo vennero designati tra i principi elettori della Bolla d'Oro del 1356, avendo cos\u00ec due voti nel collegi elettorale, potendo cos\u00ec assicurarsi l'elezione del figlio di Carlo, Venceslao nel 1376.\nCon re Venceslao ebbe inizio il declino della dinastia dei Lussemburgo. Venne deposto dal trono di re dei Romani nel 1400. I ducati di Brabante, Limburg (nel 1406) e Lussemburgo (1411) vennero ceduti alla casata francese dei Valois-Borgogna; il Margraviato di Brandeburgo pass\u00f2 agli Hohenzollern (nel 1415). Il governo congiunto delle terre boeme super\u00f2 le Guerre hussite e l'estinzione della linea maschile della casata di Lussemburgo dopo la morte dell'imperatore Sigismondo del Sacro Romano Impero nel 1437.\nCasata degli Jagelloni.\nLadislao II della dinastia degli Jagelloni, figlio del re polacco Casimiro IV, venne designato re di Boemia nel 1471, mentre le terre della corona di Moravia, Slesia e Lusazia vennero occupati dal suo rivale alla corona ungherese, Mattia Corvino. Nel 1479 entrambi i sovrani siglarono il Trattato di Olomouc con il quale tutte le terre della monarchia boema vennero riunite in un solo stato. Alla morte di re Mattia nel 1490, Ladislao govern\u00f2 le terre della Boemia e il Regno d'Ungheria in unione personale.\nCasata degli Asburgo.\nQuando l'unico figlio di Ladislao, Luigi venne ucciso nella Battaglia di Moh\u00e1cs nel 1526 ponendo cos\u00ec fine al governo degli Jagelloni in Boemia, venne siglata una convenzione tra i nobili boemi e suo cognato, l'arciduca asburgico Ferdinando I d'Austria che venne eletto quale nuovo sovrano delle terre boeme. Assieme all'Arciducato d'Austria e al regno ungherese, le terre della corona boema andarono a costituire la Monarchia Asburgica che segu\u00ec quindi le sorte dell'Impero nei successivi secoli di storia. Nel periodo della riforma protestante vennero fatti dei tentativi di costituire una confederazione autonoma rispetto all'Impero in Boemia ma questi vennero a sfumare nel 1620 con la sconfitta dei protestanti e dei ribelli nella Battaglia della Montagna Bianca, fatto che consent\u00ec a Vienna di centralizzare ulteriormente l'amministrazione dello stato. Successivamente, gli Asburgo persero la Lusazia a favore dell'Elettorato di Sassonia nel 1635 con la firma della Pace di Praga, e gran parte della Slesia con Kladsko a favore di re Federico II di Prussia nel 1742 col Trattato di Breslau.\nNell'epoca moderna, le restanti terre della corona di Boemia, Moravia e Slesia austriaca divennero parte costituente dell'Impero austriaco nel 1804, e successivamente della Cisleitania nell'Impero austro-ungarico dal 1867.\nDopo la Prima guerra mondiale e la dissoluzione della monarchia austro-ungarica, queste stesse terre divennero note col termine storico di Terre ceche e andarono a costituire il nucleo principale della Repubblica Ceca. La Slesia austriaca con la Regione di Hlu\u010d\u00edn sono attualmente note col nome di Slesia ceca, con l'eccezione della Slesia Cieszyn che \u00e8 passata nel territorio della Seconda Repubblica Polacca dal 1920.\nDivisioni amministrative.\nTra parentesi sono indicate le dizioni delle divisioni amministrative in tedesco."}
{"id": "5785445", "revid": "2091899", "url": "https://it.wikipedia.org/wiki?curid=5785445", "title": "Saturn S-Series", "text": "La S-Series \u00e8 un'autovettura compact prodotta dalla Saturn Corporation dal 1991 al 2002. \u00c8 stato il primo modello commercializzato dalla casa automobilistica statunitense. La S-Series si basa sul pianale Z della General Motors; questa piattaforma \u00e8 tipica della Saturn, e condivide molto poco con gli altri pianali del gruppo. La vettura \u00e8 stata prodotta negli stabilimenti General Motors di Spring Hill, nel Tennessee, in tre generazioni. Il modello ha debuttato con la versione berlina (chiamata \"SL\") nel 1991, a cui sono seguite, l'anno successivo, la coup\u00e9 (\"SC\") e la familiare (\"SW\"). La S-Series \u00e8 a trazione anteriore e motore all'avantreno trasversale.\nLa vettura \u00e8 stata esportata a Taiwan, in Giappone e in Canada; la seconda serie del modello \u00e8 stata venduta in Giappone con il nome di Toyota Netz. La S-Series \u00e8 stata sostituita nel 2003 dalla Saturn Ion. \nLa prima serie: 1991\u20131996.\nLe prime due versioni lanciate nel 1991 sono state la berlina (denominata \"SL\") e la coup\u00e9 (\"SC\"). Questi due tipi di carrozzeria furono in produzione fino 1995 quando sono state sostituite, l'anno dopo, dalla generazione successiva. Il primo esemplare di S-Series usc\u00ec dalla catena di montaggio il 30 luglio 1990: questo modello era di colore marrone e con interni scuri.\nIn origine sono stati offerti due soli allestimenti, l'SL1, che comprende un motore monoalbero a quattro cilindri in linea da 1,9 L di cilindrata che erogava 85 CV di potenza, e l'SL2, a cui \u00e8 associato un motore bialbero a quattro cilindri in linea da 1,9 L e 124 CV. Nel 1993 sono stati introdotti i due allestimenti della versione familiare, l'SW1 e l'SW2, che sono meccanicamente identici alle due versioni SL1 e SL2. La versione coup\u00e9 \u00e8 stata invece offerta inizialmente in un solo allestimento, l'SC, che comprende il gi\u00e0 citato motore bialbero da 124 CV. Nel 1993 l'offerta per la coup\u00e9 si \u00e8 ampliata a due allestimenti, l'SC1 e l'SC2, con il primo che ha ereditato la meccanica degli allestimenti SL1 e SW1, mentre il secondo il motore da 124 CV gi\u00e0 montato sulle versioni SL2 e SW2.\nTutti i modelli hanno in dotazione un cambio manuale a cinque rapporti oppure una trasmissione automatica a quattro marce. Le trasmissione montate sugli allestimenti SL1 e SW1 sono state progettate considerando l'economia di carburante, mentre quelle degli allestimenti SL2 e SW2 sono state concepite con un occhio di riguardo alle prestazioni.\nNel 1995 tutti i modelli sono stati aggiornati, con l'introduzione del doppio airbag e di un nuovo cruscotto. Nell'occasione al motore degli allestimenti SL1/SW1/SC1 \u00e8 stata aumentata la potenza a 100 CV, mentre la SC2 \u00e8 stata soggetto di un facelift sia esterno che interno.\nLa S-Series SL del 1995 \u00e8 stato il modello di autovettura pi\u00f9 rubato dai ladri nel 2003. \nLa seconda serie: 1996\u20131999.\nLa seconda serie del modello \u00e8 stata prodotta dal 1996 al 1999. I cambiamenti sono stati perlopi\u00f9 esteriori, con le linee del corpo vetture che sono state rese pi\u00f9 arrotondate. In occasione di questo restyling, lo spazio interno \u00e8 stato incrementato. La meccanica, rispetto a quella delle serie precedenti, \u00e8 cambiata invece molto poco. Sono stati introdotti solamente miglioramenti sui motori: l'iniezione \u00e8 stata provvista di un nuovo sistema di settaggio, mentre l'accensione \u00e8 stata rivista con l'installazione di un impianto elettronico di controllo. Anche l'offerta dei cambi \u00e8 risultata inalterata.\nLa versione SC1/2 \u00e8 stata prolungata in modo tale da raggiungere la lunghezza delle versioni berlina e familiare. In questo modo, le tre versioni hanno condiviso lo stesso passo. Anche la coup\u00e9 ha subito le stesse modifiche delle altre due versioni: linee pi\u00f9 rotonde e pi\u00f9 spazio interno. Nel 1999, ultimo anno di produzione di questa generazione di coup\u00e9, \u00e8 stata aggiunta, sulla carrozzeria, una piccola portiera incernierata posteriormente che \u00e8 stata posizionata dietro il posto del guidatore per facilitare la salita dei passeggeri sui sedili posteriori. Un altro motivo risiede nel fatto di facilitare il posizionamento di piccoli carichi sui sedili posteriori. La presenza di questa terza portiera ha impedito l'installazione della barra antirollio nel retrotreno. La piccola terza portiera, che \u00e8 relativamente comune sui pick-up, \u00e8 stata una novit\u00e0 assoluta sulle coup\u00e9.\nNel 1998 questa seconda serie del modello \u00e8 stato oggetto di un facelift. Anche l'equipaggiamento \u00e8 stato aggiornato con l'installazione di un contachilometri digitale e l'installazione di freni a disco al retrotreno. Nel 1999 sono stati invece aggiornati i motori, con il miglioramento dei consumi di olio. I cambiamenti ai motori hanno coinvolto anche la meccanica, con la revisione dei pistoni, delle bielle e della testata. Grazie a queste modifiche, il consumo di carburante, rispetto a quello dei motori precedenti, si \u00e8 ridotto. Per la California, dove vigono norme contro l'inquinamento molto pi\u00f9 severe, \u00e8 stato introdotto un nuovo collettore di scarico. Nel 2000, sulla coup\u00e9, \u00e8 stato invece introdotto un condotto di aspirazione in materiale plastico.\nLa terza serie: 2000\u20132002.\nNel 2000 \u00e8 stata introdotta la terza e ultima serie del modello. Questo secondo e ultimo restyling ha coinvolto sia la linea che gli interni. Sono state aggiornate anche la meccanica e l'elettronica. Gli interni sono stati completamente ridisegnati, in modo particolare il cruscotto. Il contachilometri \u00e8 elettronico e non pi\u00f9 meccanico. I sedili degli allestimenti superiori SL2, SC2 e SW2 sono stati completamente ridisegnati e resi pi\u00f9 morbidi e comodi con l'utilizzo di una quantit\u00e0 di imbottitura superiore. I sedili degli allestimenti SL1, SC1 e SW1 sono rimasti invece immutati rispetto a quelli della generazione precedente. La versione che ha subito meno cambiamenti \u00e8 stata la coup\u00e9.\nPer questa terza serie il collettore d'aspirazione in alluminio \u00e8 stato sostituito da un analogo dispositivo in plastica su tutte le versioni. Questa novit\u00e0 \u00e8 stata introdotta sulla versione coup\u00e9 verso la fine della produzione della seconda serie. L'elettronica \u00e8 stata implementata notevolmente, con l'introduzione di un sistema che controlla i parametri fondamentali (es. le temperature del motore, dell'olio, ecc.) e di un impianto elettronico che supervisiona la trazione controllando il motore e la trasmissione.\nSulla coup\u00e9 \u00e8 stato disponibile un allestimento sportivo chiamato Saturn Expression Series che comprende collettori di aspirazione e scarico, cerchioni in lega da 15 pollici, minigonne laterali, spoiler posteriore e sospensioni sportive. \nLe versioni speciali.\nNel 1994 \u00e8 stata lanciata sui mercati una versione special della SL2, la \"Homecoming Edition\". Essa \u00e8 caratterizzata da una colorazione grigio perla (che condivide con alcuni modelli Cadillac dello stesso anno), emblemi Saturn neri, spoiler posteriore, cerchioni da 15 pollici, ABS, interni grigi in pelle, poggiatesta posteriori, fendinebbia, chiusura centralizzata e alzacristalli elettrici. Tra gli \"optional\" erano disponibili il tettuccio in vetro, il lettore CD, il controllo di trazione e il cambio automatico a quattro rapporti.\nDal 1998 al 1999 \u00e8 stato disponibile a 225 dollari, per le SC2 rosse o bianche, l'opzione \"Black Top Coupe Package\". Le due versioni dotate di questo pacchetto sono denominate \"Red Hot Coupe\" o \"White Hot Coupe\" in base al colore della carrozzeria. Il pacchetto comprende il tettuccio nero, gli specchietti retrovisori neri, gli emblemi della Saturn neri. Questi modelli sono estremamente rari.\nNel 1999 \u00e8 stata prodotta una seconda versione \"Homecoming Edition\". Di colore verde menta, possiede interni in pelle marroni rossicci e emblemi Saturn neri. Questa versione \u00e8 dotata dell'equipaggiamento offerto sulla \"Homecoming Edition\" del 1994.\nNel 2001 \u00e8 stata realizzata una versione speciale della SC2. Ufficialmente denominata \"Limited Edition\", \u00e8 stata in seguito soprannominata dai media e dal pubblico \"Bumblebee Edition\". Ne sono stati assemblati solo 99 esemplari, ognuno dei quali \u00e8 provvisto di un certificato di autenticit\u00e0. \u00c8 equipaggiata con poggiatesta ricamati, interni in pelle nera con inserti gialli sui sedili e sui pannelli delle portiere e specchietti retrovisori e tettuccio neri.\nNel 2001 \u00e8 stata prodotta una versione speciale della SL, che \u00e8 stata chiamata ufficialmente \"10th Anniversary Edition\", anche se \u00e8 anche conosciuta popolarmente come \"Silver Anniversary Edition\"). Tutti i modelli sono di color argento. Questa versione ha commemorato i 10 anni di produzione della SL. Gli interni sono in pelle nera perforata con cuciture color argento, poggiatesta ricamati, emblemi Saturn neri, spoiler posteriore e cerchioni da 15 pollici. Come \"optional\" erano offerti l'ABS, gli airbag laterali e il tettuccio in vetro. Nello stesso anno \u00e8 stata anche lanciata un'altra versione speciale della berlina, a cui \u00e8 stato dato il nome di \"Bright Red\"; ne sono stati prodotti 664 esemplari.\nLa S-Series con guida a destra.\nOltre alle gi\u00e0 menzionate versioni speciali, la Saturn ha prodotto dal 1999 al 2001 un altro modello dalle caratteristiche particolari, la SWP, ovvero una versione familiare speciale con guida a destra, destinata ad essere utilizzata nelle zone rurali dalle poste.\nLa S-Series \u00e8 stata anche esportata in Giappone. I pochi esemplari spediti nel Paese del Sol Levante sono a guida a destra e sono stati commercializzati dal 1997 al 2000. Oltre alla guida a destra, questi modelli hanno il disegno dei fanali leggermente diverso da quello delle S-Series vendute in Nord America.\nQuesti modelli ebbero parecchie difficolt\u00e0 ad essere venduti in Giappone a causa dell'agguerrita concorrenza delle altre case automobilistiche nipponiche. Le vetture di queste ultime erano infatti pi\u00f9 competitive grazie ai prezzi pi\u00f9 bassi. Inoltre, gli interni delle S-Serie hanno ricevuto delle critiche. Nel 1997, primo anno di commercializzazione, ne sono stati venduti solo 602 esemplari.\nUn altro problema risiedeva nel fatto che i concessionari delle case costruttrici giapponesi avessero un migliore servizio clienti. Ci\u00f2 significa che uno dei punti di forza della Saturn negli Stati Uniti non valeva in Giappone. Inoltre, la Saturn, nel Paese del Sol Levante, \u00e8 stata introdotta nel mezzo della bolla speculativa giapponese, durante la quale il mercato automobilistico nipponico era in grosse difficolt\u00e0 economiche. In particolare, i giapponesi, avevano una limitata capacit\u00e0 di spesa e quindi hanno virato verso modelli pi\u00f9 economici a scapito delle vetture importate, che costavano di pi\u00f9.\nLe competizioni.\nLa S-Series versione SC, negli anni novanta, ha preso parte al campionato SCCA World Challenge, dove ha vinto diverse gare dal 1995 al 1997. Il modello ha partecipato anche a gare di rally.\nEsemplari prodotti.\nIl numero degli esemplari prodotti dal 1991 al 2002 di S-Serie \u00e8 stato:"}
{"id": "5785473", "revid": "2166030", "url": "https://it.wikipedia.org/wiki?curid=5785473", "title": "Zaccaria (famiglia)", "text": "Gli Zaccaria furono un'antica e nobile famiglia genovese che ebbe grande rilevanza nello sviluppo e consolidamento della Repubblica di Genova nel secolo XIII e nel periodo immediatamente successivo.\nOrigini e Storia.\nDi stirpe vicecomitale, la sua origine si fa ascendere a Zaccaria Castello o De Castro, figlio di Fulcone, console di Genova nel 1202.\nLa famiglia Zaccaria De Castro fu famiglia molto in vista nella Repubblica di Genova. Anche a seguito del \"Trattato di Ninfeo\" del 1261, Michele VIII Paleologo concesse ai Genovesi lo sfruttamento commerciale del Regno di Nicea, a ricompensa dell'aiuto ricevuto nel recupero dell'Impero di Bisanzio, sia, pi\u00f9 genericamente, in funzione anti-veneziana. In questo scenario, gli Zaccaria, nel 1275, assunsero la signoria di Focea, prima con Manuele poi con il figlio Tedisio e, quindi, con Benedetto Zaccaria.\nFocea rappresentava un importante porto commerciale, con il suo retroterra ricco di allume, minerale all'epoca utilizzato per la concia delle pelli e dei tessuti. \nA Genova, stabilirono intensi rapporti con le pi\u00f9 importanti famiglie del patriziato attraverso matrimoni: Orietta, figlia di Manuele, and\u00f2 in sposa a Rainaldo Spinola; sua sorella, Velocchia, a Nicoloso Doria; Paleologo, figlio di Benedetto Zaccaria, spos\u00f2 Giacomina Spinola e le sue sorelle, Argentina e Eliana rispettivamente Paolino Doria e Andreolo Cattaneo della Volta. \nGli Zaccaria controllavano tutto il commercio dell'allume: dall'estrazione al trasporto alla sua trasformazione e vendita principalmente nelle Fiandre.\nDopo alterne vicende che vedono gli Zaccaria perdere, per mano dei veneziani, e riconquistare Focea e l'isola di Chio essi presero possesso anche dell'isola di Samo. Benedetto II, detto il Paleologo, figlio di Benedetto Zaccaria, alla sua morte nel 1307, assunse il titolo di signore di Focea e Chio.\nGli successero nel titolo i suoi due figli, Martino Zaccaria e Benedetto III, con investitura imperiale da parte di Filippo di Costantinopoli nel 1319, signoria che venne a loro riconfermata da Filippo IV di Francia, detto \"il Bello\" con il dominio di Samo, Tenedo, Marmora, Mitilene e l'investitura di Martino a Re e Despota per s\u00e9 e tutti i suoi discendenti.\nDopo alterne vicende, sposatosi nel 1320 con Jacqueline de la Roche, ultima erede dei Duchi di Atene, ricevendo in dote le baronie di Veligosti in Messeniae di Damala in Argolide, mor\u00ec a Smirne nel 1345.\nSuo figlio Centurione eredit\u00f2 il titolo di Barone di Damala ed ebbe in sposa la figlia di Andronico Asen, a sua volta figlio dello Zar dei Bulgari Ivan III Asen e di Irena Paleologo, figlia di Michele VIII Paleologo. Assunse la carica di Balio di Morea che conserv\u00f2 fino alla morte nel 1382.\nPersonalit\u00e0.\nBenedetto Zaccaria, almirante dei genovesi, fu uno degli artefici della vittoria nella battaglia della Meloria contro la flotta pisana nel 1284. Con il fratello Manuele si stanziarono, con l'appoggio dell'imperatore di Costantinopoli, Michele VIII Paleologo, a Focea nei pressi di Smirne, in Asia minore, dando avvio ad un fiorente commercio di allume.\nTedisio Zaccaria, cugino di Benedetto, dopo che costui aveva ricevuto dall'imperatore Andronico II Paleologo, l'isola di Chio si unii a bande di catalani, per essere stato escluso dalle imprese di famiglia. Focea fu devastata e i catalani si impossessarono di molte reliquie tra le quali un frammento della Vera Croce, in seguito recuperato ed oggi facente parte del tesoro della Cattedrale di Genova, la cosiddetta Croce degli Zaccaria.\nL'investitura fu rinnovata al figlio Paleologo ed ai suoi figli Benedetto III e Martino Zaccaria fino al 1329, quando la corte imperiale di Bisanzio riusc\u00ec a ristabilire la propria sovranit\u00e0 sui possedimenti degli Zaccaria.\nNel 1346 imprenditori privati, i Giustiniani, recuperarono con una flotta al comando del genovese Simone Vignoso i territori gi\u00e0 appartenuti agli Zaccaria.\nArma.\n\"Inquartato di rosso e d'argento\"."}
{"id": "5785509", "revid": "126257", "url": "https://it.wikipedia.org/wiki?curid=5785509", "title": "Toyota Netz", "text": ""}
{"id": "5785510", "revid": "110157", "url": "https://it.wikipedia.org/wiki?curid=5785510", "title": "Balak\u0259n", "text": "Balak\u0259n (anche scritta, Balak\u00e4n, Balakon, Belokan, Belokany; in lingua azera: Balak\u0259n; in lingua avara: \u0411\u0438\u043b\u043a\u0430\u043d; in georgiano: \u10d1\u10d4\u10da\u10d0\u10e5\u10d0\u10dc\u10d8) \u00e8 una citt\u00e0 dell'Azerbaigian, capoluogo dell'omonimo distretto.\nStoria.\nLa citt\u00e0 fece parte, dal XVII\u00b0 al XIX\u00b0 secolo, della lega Djaro-Belokani.\nNel 1965, Balak\u0259n guadagn\u00f2 lo status di citt\u00e0, dopo l'approvazione del governo dell'Azerbaigian.\nEconomia.\nL'economia del distretto \u00e8 basata soprattutto sull'agricoltura e parzialmente sul turismo. Vi sono anche alcune industrie.\nSociet\u00e0 e cultura.\nEvoluzione demografica.\nLa demografia di Balak\u0259n \u00e8 formata soprattutto di Azeri, con consistenti minoranze di Avari del Caucaso e Georgiani (Ingiloy)\nCucina.\nI piatti tipici della cucina di Balak\u0259n comprendono: \"maxara\", \"c\u00fctt\u00fc\", pollo chigirtma e Balak\u0259n halva (dolci tipici)."}
{"id": "5785586", "revid": "765341", "url": "https://it.wikipedia.org/wiki?curid=5785586", "title": "Yeghtsahogh", "text": "Yeghtsahogh, (, ) \u00e8 una piccola comunit\u00e0 rurale della regione di Shushi nella repubblica dell'Artsakh (fino al 2017 denominata \"repubblica del Nagorno Karabakh\"), situata a pochi chilometri da Berjor."}
{"id": "5785609", "revid": "110157", "url": "https://it.wikipedia.org/wiki?curid=5785609", "title": "Leutschach an der Weinstra\u00dfe", "text": "Leutschach an der Weinstra\u00dfe \u00e8 un comune austriaco di 2\u00a0579 abitanti nel distretto di Leibnitz, in Stiria; ha lo status di comune mercato (\"Marktgemeinde\"). \u00c8 stato creato il 1\u00ba gennaio 2015 dalla fusione dei precedenti comuni di Eichberg-Trautenburg, Glanz an der Weinstra\u00dfe, Leutschach e Schlo\u00dfberg; capoluogo comunale \u00e8 Leutschach."}
{"id": "5785611", "revid": "699852", "url": "https://it.wikipedia.org/wiki?curid=5785611", "title": "Hinshen", "text": "Hinshen (), anche Kirov o Koynashen, \u00e8 una piccola comunit\u00e0 rurale della regione di Shushi nella repubblica dell'Artsakh (fino al 2017 denominata \"repubblica del Nagorno Karabakh\")."}
{"id": "5785646", "revid": "1305772", "url": "https://it.wikipedia.org/wiki?curid=5785646", "title": "Deflektor", "text": "Deflektor \u00e8 un videogioco rompicapo in cui si controllano le riflessioni di un raggio laser, pubblicato nel 1987 per Amstrad CPC, Commodore 64 e ZX Spectrum, nel 1988 per Amiga e Atari ST e nel 1991 per i computer giapponesi PC-88, PC-98 e X68000. Una versione in cartuccia per Atari 8 bit rimase allo stadio di prototipo.\nLe recensioni della stampa furono generalmente piuttosto buone.\nFu seguito nel 1989 da \"Mindbender\", pubblicato della stessa Gremlin Graphics.\nModalit\u00e0 di gioco.\nIl gioco \u00e8 un rompicapo in tempo reale ambientato in un circuito ottico, dove bisogna controllare il percorso di un raggio laser continuo. Ogni livello \u00e8 un ambiente a schermata fissa visto dall'alto, che contiene sempre un generatore e un ricevitore del raggio. Diversi tipi di oggetti completano lo schema, in particolare dei piccoli specchi che il giocatore pu\u00f2 ruotare su s\u00e9 stessi a piacimento, in modo da deviare in varie possibili direzioni il raggio quando li colpisce.\nTra gli altri possibili elementi ci sono specchi che ruotano continuamente, rifrattori che dirigono il raggio casualmente, fibre ottiche che trasportano il raggio direttamente in un'altra zona dello schermo, mine che devono essere evitate, polarizzatori che lasciano passare il raggio solo da un'angolazione, pareti riflettenti. Gli ostacoli assorbenti o i bordi esterni dell'area terminano semplicemente il percorso del raggio. Pi\u00f9 avanti, occasionalmente possono apparire creature mobili che vagano e disturbano gli specchi.\nIl laser si sovraccarica se incontra una mina, se viene riflesso su s\u00e9 stesso ritornando al generatore, o se fa un percorso totale troppo lungo. Il sovraccarico \u00e8 indicato da una barra che aumenta rapidamente in queste condizioni, causando la sconfitta se viene riempita. Se le condizioni cessano, il sistema si raffredda e la barra torna lentamente a zero.\nPer terminare un livello occorre far passare il raggio sopra tutte le cellule grigie presenti, che vengono immediatamente distrutte al passaggio, e infine farlo arrivare al ricevitore, il tutto prima che termini l'energia, che viene consumata dal laser col passare del tempo."}
{"id": "5785649", "revid": "699852", "url": "https://it.wikipedia.org/wiki?curid=5785649", "title": "Kirsavan", "text": "Kirsavan () \u00e8 una piccolissima comunit\u00e0 rurale della regione di Shushi nella repubblica dell'Artsakh (fino al 2017 denominata \"repubblica del Nagorno Karabakh\"), non lontano dalle pendici del Mets Kirs."}
{"id": "5785657", "revid": "699852", "url": "https://it.wikipedia.org/wiki?curid=5785657", "title": "Lisagor", "text": "Lisagor (), anche Turchsu (), \u00e8 una piccola comunit\u00e0 rurale della regione di Shushi repubblica dell'Artsakh (fino al 2017 denominata \"repubblica del Nagorno Karabakh\").\nSorge lungo la statale che collega Shushi a Berjor."}
{"id": "5785660", "revid": "104458", "url": "https://it.wikipedia.org/wiki?curid=5785660", "title": "Trautenburg", "text": ""}
{"id": "5785663", "revid": "1543377", "url": "https://it.wikipedia.org/wiki?curid=5785663", "title": "Amago Haruhisa", "text": "Biografia.\nHaruhisa era inizialmente noto come \"Akihisa\", cambiando il suo nome in Haruhisa con la benedizione dello Sh\u014dgun Ashikaga Yoshiharu nel 1541.\nHaruhisa era figlio maggiore di Amago Masahisa e nipote di Amago Tsunehisa. Nel 1518 Masahisa fu ucciso attaccando il castello del servitore ribelle Sakurai Soteki. Fu quindi affidato alle cure di suo zio, Amago Kunihisa, che fece da tutore fino a quando non divenne maggiorenne.\nAssunse il controllo degli Amago nel 1537 quando suo nonno Tsunehisa si ritir\u00f2 a seguito della rivolta e della morte di Amago Okihisa. Haruhisa prese le miniere d'argento della provincia di Iwami dagli \u014cuchi nel 1537, le perse nel 1539 e le riconquist\u00f2 nuovamente nel 1541. Espanse l'influenza degli Amago verso est fino alla provincia di Harima nel 1538 e combatte conto il clan Akamatsu nei castelli di Ojio e Akashi.\nDeterminato a eliminare definitivamente i M\u014dri della provincia di Aki, radun\u00f2 un esercito di circa 30.000 uomini e attacc\u00f2 il castello di Koriyama nel 1540. Nonostante fosse numericamente in vantaggio non riusc\u00ec a far crollare il castello e si ritir\u00f2 quando fu attaccato da M\u014dri Motonari e da un esercito di rinforzo degli \u014cuchi (assedio di Koriyama).\nTuttavia Haruhisa fu in grado di resistere agli sforzi degli \u014cuchi che cercarono di conquistare il castello di Gassan-Toda, roccaforte degli Amago, nel 1542-43. All'indomani della sconfitta degli \u014cuchi, Haruhisa fu libero di consolidare i suoi possedimenti a est di Izumo. Gli fu concessa ulteriore libert\u00e0 di azione dal rovesciamento di \u014cuchi Yoshitaka da parte di Sue Harukata e nel 1551 riconquist\u00f2 numerosi castelli nella provincia di Harima. Nel 1552 lo sh\u014dgun Ashikaga Yoshiteru riconobbe il potere di Haruhisa su Izumo, Bingo, Bizen, Bitch\u016b, H\u014dki, Inaba, Mimasaka e Oki, toccando in quel periodo l'apice dell'influenza. Tuttavia nel 1553 il potere degli Amago nella provincia di Bingo fu ridotta dalla resa del clan Eda a Motonari. Haruhisa cerc\u00f2 di raggiungerli in tempo per assisterli ma arriv\u00f2 troppo tardi.\nNel frattempo, negli anni, a Gassan-Toda erano nate due fazioni, con Haruhisa da una parte e dall'altra la soprannominata \"fazione Shing\u016b\" guidata da Amago Kunihisa. La fazione di Shing\u016b era da tempo il nucleo dell'esercito degli Amago ed era concentrata nella dimora di Kunihisa, situata sulla base nord di Gassan-Toda nella valle di Shing\u016b. Nel novembre 1554 Haruhisa ordin\u00f2 improvvisamente l'esecuzione di Kunihisa, di suo figlio Sanehisa, di vari altri sostenitori della fazione Shing\u016b. Nonostante la convinzione di lunga data che M\u00f4ri Motonari avesse in qualche modo contribuito all'epurazione, ora sembra pi\u00f9 probabile che Haruhisa abbia fatto questo passo per consolidare la sua autorit\u00e0 sul clan. Il figlio di Sanehisa sopravvisse, tuttavia, e alla fine sarebbe emerso come Amago Katsuhisa. Le opere del periodo Edo ritennero che la purga di Shing\u016b fosse la causa principale del declino degli Amago negli anni a venire.\nDopo il 1556, gli Amago e i M\u014dri lottarono per il controllo della provincia di Iwami, e sebbene Haruhisa fosse in grado di mantenere il controllo delle miniere d'argento, Motonari assedi\u00f2 la parte orientale della provincia, esattamente dove si trovavano le miniere d'argento. Haruhisa, per\u00f2, mor\u00ec improvvisamente a Gassan-Toda il 9 gennaio 1561, e gli succedette il figlio Yoshihisa."}
{"id": "5785664", "revid": "93556", "url": "https://it.wikipedia.org/wiki?curid=5785664", "title": "Mets Shen", "text": "Mets Shen (), anche B\u00f6y\u00fck Galadarasi () \u00e8 una piccola comunit\u00e0 rurale della regione di \u0160ow\u0161i nella Repubblica dell'Artsakh.\nDopo l'Accordo di cessate il fuoco nella guerra dell'Artsakh del 2020, il villaggio, rimasto sotto controllo armeno, \u00e8 risultato interessato da violazioni del regime di cessate-il-fuoco. "}
{"id": "5785665", "revid": "76261", "url": "https://it.wikipedia.org/wiki?curid=5785665", "title": "Chrysler Hemi Ghia Coup\u00e9 &quot;Norseman&quot;", "text": ""}
{"id": "5785667", "revid": "287204", "url": "https://it.wikipedia.org/wiki?curid=5785667", "title": "Campeonato Amapaense Segunda Divis\u00e3o", "text": "Il Campeonato Amapaense Segunda Divis\u00e3o \u00e8 il secondo livello calcistico nello stato dell'Amap\u00e1, in Brasile."}
{"id": "5785670", "revid": "2015336", "url": "https://it.wikipedia.org/wiki?curid=5785670", "title": "Villa romana di Cottanello", "text": "La villa romana di Cottanello \u00e8 una delle numerose \"villae rusticae\" risalenti all'et\u00e0 romana, dislocate nel territorio della Sabina. Si trova in localit\u00e0 Collesecco, una zona agricola a circa un chilometro dal centro storico di Cottanello, in provincia di Rieti. Venne edificata negli ultimi decenni del I secolo d.C. su di una preesistente struttura di et\u00e0 repubblicana. \nOggi \u00e8 un sito archeologico affidato ad alcuni volontari della Pro Loco che agiscono in collaborazione con la Soprintendenza per i beni archeologici del Lazio.\nLa scoperta.\nLa zona, una localit\u00e0 collinare coltivata a ulivi e pascolo, fu gravemente danneggiata durante la seconda guerra mondiale: nel giugno 1944 i tedeschi in ritirata fecero saltare un enorme deposito di proiettili predisposto a scopi difensivi; la devastazione fece emergere diversi frammenti di reperti archeologici che, appena qualche anno pi\u00f9 tardi, vennero indagati e analizzati con discrezione e passione da alcuni volontari. \nGli \"apprendisti archeologi\" erano prevalentemente abitanti del posto che, animati da curiosit\u00e0 e voglia di valorizzare il proprio territorio, avevano avviato indagini partendo dai racconti degli anziani, dalle chiacchiere e dai ricordi di chi aveva vissuto e lavorato in zona. Erano con ci\u00f2 venuti a conoscenza dell'esistenza di avvallamenti, di piccole costruzioni interrate, di anfore e doli emersi a seguito di scavi agricoli, di derrate alimentari nascoste durante la guerra in stanze e cunicoli sotterranei. \nTutte le testimonianze confermavano l'esistenza di ruderi antichi sparsi in una vasta area. \nCercarono a pi\u00f9 riprese di interessare la Sovrintendenza ai beni archeologici del Lazio ma con scarso successo; cominciarono da soli a scavare in via ufficiosa nel settembre 1968. Il crollo della volta di una parte del criptoportico, ne aveva scoperto un braccio di alcuni metri, fu il punto di partenza: con pochi colpi di piccone affiorarono muri in pietra calcarea e un metro quadrato circa di pavimento in mosaico a tessere piccolissime. Fortunatamente uno dei volontari, il geometra Fabio Mastrodicasa Rinaldi, redasse una preziosa documentazione di questi primi scavi, e anche dei successivi, compilando un giornale di scavo corredato da puntuali rilievi grafici.\nCampagne di scavo.\nSoltanto dopo la costituzione dell'Associazione \"Pro Loco\" di Cottanello fu possibile ottenere il patrocinio della Soprintendenza e un piccolo finanziamento dall'Ente provinciale per il turismo di Rieti. Cos\u00ec nell'agosto del 1969 poterono iniziare ufficialmente gli scavi che si protrassero fino al 1973. \nPortarono alla luce un'area rettangolare di circa m. 37 x 45 composta da una trentina di vani, fra i quali erano riconoscibili un atrio ed un peristilio. \nNello stesso periodo, alle pendici del Monte del Parro, venne individuato un grosso acquedotto interrato che dalla sorgente, in localit\u00e0 Cola Fonte, portava l'acqua alla villa. \nNel 1973 (e in seguito nel 1988) i pavimenti furono sezionati in pannelli, staccati, e poi riposizionati, integrati con cemento e malta; tale intervento compromise successivamente il riconoscimento di tracce utili alla comprensione della storia precedente l'edificazione; inoltre purtroppo sigill\u00f2 l'antico sistema idrico e fognante. \nSuccessivamente un sistema di tettoie metalliche venne approntato per proteggere le murature e i mosaici dagli agenti atmosferici.\nNon avendo seguito criteri stratigrafici, gli scavi non produssero documentazione di facile lettura, sia per ci\u00f2 che riguardava le varie fasi costruttive, sia in riferimento alle funzioni degli ambienti.\nSoltanto indagini pi\u00f9 recenti, condotte nel 2010-2012 dall'Universit\u00e0 La Sapienza di Roma e nel 2013-2014 dall'Istituto di Studi sul Mediterraneo Antico del CNR, hanno consentito di indagare stratigrafie ancora intatte, analizzare le strutture murarie, studiare i mosaici e i materiali rinvenuti; al di sotto della pavimentazione di uno degli ambienti di tipo termale sono stati rinvenuti accumuli di materiali di risulta compatibili con un impianto di ipocausto distrutto.&lt;br&gt; \nLe evidenze riscontrate sono tuttora oggetto di studio.\nNon si conosce ancora la reale estensione della villa in quanto l'area \u00e8 stata solo parzialmente indagata; attualmente (gennaio 2016), sono emersi circa 1660 metri quadrati; dalle ultime indagini effettuate si ritiene sia pi\u00f9 o meno la met\u00e0 della totale estensione; resta da espletare lo scavo della parte abitativa e di parte del criptoportico.\nStoria.\nNon esistono riferimenti scritti in merito alla villa poich\u00e9 tutta la documentazione storica di Cottanello and\u00f2 persa nell'incendio del 1799, appiccato dalle truppe francesi di Napoleone per punire il paese rimasto fedele alla Chiesa.\nGrazie agli scavi pi\u00f9 recenti \u00e8 stato possibile ricostruire una sequenza di fasi edilizie, almeno tre:\nAppartenne alla famiglia romana degli \"Aurelii Cottae\", come provato da un reperto epigrafico inedito proveniente dagli scavi del 1972, il frammento di un dolio con inciso il bollo \"M. Cottae\". \nProbabilmente la villa \u00e8 stato il primo nucleo insediativo dal quale il paese di Cottanello ha tratto origine, mantenendo anche nel toponimo il riferimento all'illustre famiglia, la \"gens Aurelia\", ampiamente ricordata nella storiografia antica.\nSi suppone sia appartenuta a Massimo Messalino Cotta, console nel 20 d.C., amico di Tiberio e autore di scritti di agronomia.\nDescrizione.\nLa planimetria, piuttosto articolata, evidenzia una duplice destinazione d'uso: un'azienda agricola a conduzione schiavistica attrezzata per la produzione di prodotti alimentari, e una residenza di campagna di tipo padronale, abbellita da decorazioni scultoree, terrecotte architettoniche e pavimenti musivi, ottimamente conservati, realizzati a mosaico geometrico con calcare locale e con il marmo rosso di Cottanello. Una delle soglie presenta inserti figurati con motivi vegetali, un'altra raffigura una coppia di gallinacci. Le pareti sono rivestite di intonaco dipinto; sono evidenti alcuni resti della decorazione fittile. Il lavoro di scavo ha inoltre restituito 184 frammenti di terrecotte architettoniche tipo antefisse, tegole di gronda decorate, lastre di sima, di coronamento e di rivestimento, gocciolatoi, ecc.\nLa villa rientra nello schema classico della \"Domus\" ad atrio.\nSono stati identificati i seguenti ambienti:\nAltri ambienti ad uso termale o di servizio sono meno riconoscibili a causa di numerosi rifacimenti subiti dalle murature, costruite in pietra calcare locale o rossa tipica di Cottanello."}
{"id": "5785681", "revid": "287204", "url": "https://it.wikipedia.org/wiki?curid=5785681", "title": "Leutschach an der Weinstrasse", "text": ""}
{"id": "5785682", "revid": "2519", "url": "https://it.wikipedia.org/wiki?curid=5785682", "title": "Schlo\u00dfberg", "text": ""}
{"id": "5785683", "revid": "212348", "url": "https://it.wikipedia.org/wiki?curid=5785683", "title": "Arrondissement (municipale)", "text": ""}
{"id": "5785684", "revid": "212348", "url": "https://it.wikipedia.org/wiki?curid=5785684", "title": "Arrondissement (dipartimentale)", "text": ""}
{"id": "5785686", "revid": "486946", "url": "https://it.wikipedia.org/wiki?curid=5785686", "title": "Schlossberg Graz", "text": ""}
{"id": "5785691", "revid": "486946", "url": "https://it.wikipedia.org/wiki?curid=5785691", "title": "Grazer Schlossberg", "text": ""}
{"id": "5785709", "revid": "104458", "url": "https://it.wikipedia.org/wiki?curid=5785709", "title": "Sankt Andrae-Hoech", "text": ""}
{"id": "5785710", "revid": "287204", "url": "https://it.wikipedia.org/wiki?curid=5785710", "title": "Annibale Marazio", "text": "Biografia.\nFiglio di un notaio compie gli studi inferiori e superiori ad Alba e si laurea in giurisprudenza a Torino. Appassionato fin da bambino della scrittura e delle lettere in luogo della professione forense preferisce dedicarsi all'impegno politico e al giornalismo come suo terreno d'azione. Col un bagaglio di esperienza accumulato all'universit\u00e0, periodo in cui collabora con l'Eco delle province, quotidiano della sinistra costituzionale di Torino, nel 1854 entra nella redazione de Il Diritto, fondato nello stesso anno nel capoluogo piemontese e diretto a quattro mani da Agostino Depretis, Cesare Correnti, Lorenzo Pareto e G. Robecchi. Ne diventa redattore capo nel 1859 e direttore e proprietario nel 1860, anno in cui a lo cede a sua volta al deputato sardo Giovanni Antonio Sanna. \nSchierato a favore di Urbano Rattazzi nel 1861 accetta il suo invito a dirigere il giornale La Monarchia nazionale, quotidiano che sostiene il cosiddetto \"terzo partito\", promosso dal politico piemontese per aggregare le tendenze moderate di destra e sinistra, e mantiene questo ruolo per due anni. Nel 1865 ha una breve esperienza alla direzione del periodico Le Alpi, portavoce dell'opposizione liberale alla Convenzione di settembre, della quale non si \u00e8 mostrato del tutto entusiasta alla Camera, dove \u00e8 stato eletto per la prima volta pochi mesi prima. La sua carriera parlamentare prende il via con le elezioni suppletive seguite alla morte di Cavour e fin dalle prime battute delinea la sua preparazione sui temi economici, che si rivela in tutto il suo valore in un discorso del 1871 contro gli aumenti di tasse proposti da Quintino Sella. La buona conoscenza della materia gli vale l'inserimento nelle numerose commissioni che all'epoca trattano il problema della finanza pubblica. Nel 1873 appoggia la formazione del secondo governo di Marco Minghetti ed assume l'incarico di relatore del disegno di legge sull'assestamento di bilancio. \nQuando ad obiettivo raggiunto l'esecutivo inizia a perseguire una politica di inasprimento fiscale, del tutto simile a quella perseguita da Sella, inizia a prendere le distanze dall'esecutivo a capo di una pattuglia di deputati della destra che il 18 marzo 1876 contribuisce alla caduta del governo e all'avvento della sinistra al potere. La \"\"rivoluzione parlamentare\" si consuma sul provvedimento per la statalizzazione delle ferrovie, affidate a compagnie private che assorbono grandi quantit\u00e0 di pubblico danaro senza apportare miglioramenti all'esercizio. \nDel tutto indifferente alle accuse di tradimento si inserisce senza problemi nel nuovo corso promosso dal Depretis (non ancora trasformista), ma per motivi non chiari declina a pi\u00f9 riprese gli incarichi che gli vengono proposti dal presidente del consiglio (sottosegretario agli interni) e da Francesco Crispi (una prefettura a sua scelta tra le sedi di prestigio), preferendo continuare a ricoprire l'incarico di consigliere provinciale di Cuneo. \u00c8 tuttavia logico credere che ambisce all'incarico di segretario generale del ministero delle finanze, che ottiene nel 1879 dal terzo governo di Depretis e che mantiene fino al 1881, quando cade il secondo governo guidato da Benedetto Cairoli. In tutti questi anni lavora a fianco di Agostino Magliani, il ministro detto \"della finanza allegra\"\" per la sua politica di costante espansione della spesa pubblica a mezzo di provvedimenti straordinari. \nIl sodalizio ha termine pi\u00f9 per gli interessi personali del Marazio che per questioni prettamente politiche. Dopo aver elogiato la politica economica del governo nella relazione sull'andamento della spesa pubblica per l'esercizio 1880-1883, infatti, nel 1885 rassegna le dimissioni con la motivazione che le spese del governo sono poco oculate ed inutilmente esagerate. \u00c8 una contraddizione che viene rilevata dall'ambiente parlamentare dell'epoca (che pure non \u00e8 incline alla coerenza politica) come una caduta di stile, specie quando vota contro un provvedimento del governo prima che le dimissioni vengano ratificate, ma che si pu\u00f2 ricondurre alla manovra di uomini di primo piano della Sinistra storica, persuasi che la fine dell'esperienza di governo sia prossima. In effetti dopo le elezioni del 1883 Francesco Crispi, Giuseppe Zanardelli, Alfredo Baccarini, Benedetto Cairoli e Giovanni Nicotera hanno promosso un'opposizione moderata di sinistra ai governi che Depretis pu\u00f2 presiedere dal 1883 al 1887 solo grazie al sostegno di una parte consistente della destra (il cosiddetto trasformismo). Alle successive elezioni del 1886 si presenta come candidato della pentarchia nel suo collegio (Santhi\u00e0 e Vercelli) e in quello di Alba-Bra-Cherasco, ma in entrambi esce fortemente sconfitto nonostante l'appoggio dell'Associazione liberale progressista. Questa sconfitta viene monetizzata in posizioni di potere locale nei comuni dove ha comunque prevalso, in primis a Cherasco, dove viene eletto sindaco, e la pausa gli consente un'ennesima svolta politica verso Francesco Crispi, col quale riconquista le posizioni perdute nel 1890 battendo Michele Coppino con 8.046 voti contro 7.748 nel collegio Alba-Cuneo. \nCol ritorno di Crispi al governo, nel 1893 torna a primari incarichi parlamentari nel settore delle finanze e l'anno successivo riesce ad ottenere dalla consulta araldica la concessione del titolo di Barone di Santa Maria Bagnolo in Lomellina, appartenente alla famiglia di sua madre ed estintosi con la morte del nonno e dei prozii. L'aspirazione al titolo nobiliare \u00e8 funzionale alla nomina a senatore, cui pensa fin dalla conclusione del terzo mandato da deputato e che ottiene dopo la sconfitta alle elezioni del 1900. In senato fa parte in pianta stabile della commissione di finanze ma con una partecipazione ai lavori limitata dall'et\u00e0 ormai avanzata. Nei suoi ultimi anni si dedica prevalentemente al giornalismo e alla compilazione di alcuni saggi."}
{"id": "5785717", "revid": "256896", "url": "https://it.wikipedia.org/wiki?curid=5785717", "title": "Isola dei leoni marini", "text": ""}
{"id": "5785721", "revid": "533647", "url": "https://it.wikipedia.org/wiki?curid=5785721", "title": "Raffaele Nannarone", "text": "Biografia.\nEsponente dell'alta borghesia terriera fin da giovanissimo si interessa alla vita politica, muovendo i suoi primi passi nell'ultimo decennio del Regno delle Due Sicilie. Consigliere comunale e decurione (\"assessore\") di Foggia e ufficiale della guardia nazionale borbonica, dopo l'annessione al Regno d'Italia assume anche la carica di sindaco, mantenuta dal 1873 al 1876. Ha presieduto il locale comizio agrario, la sede di Foggia della Banca Nazionale Italiana e la Camera di commercio."}
{"id": "5785726", "revid": "1543377", "url": "https://it.wikipedia.org/wiki?curid=5785726", "title": "Crazy Ex-Girlfriend", "text": "Crazy Ex-Girlfriend \u00e8 una serie televisiva statunitense trasmessa dal 12 ottobre 2015 su The CW.\nLa serie \u00e8 una commedia romantica musicale con protagonista Rachel Bloom, che ne \u00e8 anche l'ideatrice insieme a Aline Brosh McKenna.\nTrama.\nRebecca Bunch \u00e8 una giovane avvocata di un importante studio legale di New York. Una laurea ad Harvard e Yale e una vita piena di successi professionali non significano per lei la felicit\u00e0. In un momento di sconforto incontra Josh, una sua vecchia fiamma adolescenziale, il quale sta per tornare nella sua cittadina di origine, in California. Rebecca decide allora di mollare tutto e trasferirsi a West Covina, nella contea di Los Angeles, proprio dove vive Josh. Qui incontrer\u00e0 Paula, collega nel piccolo studio in cui ha trovato lavoro, e Greg, barman e amico di Josh.\nProduzione.\nSviluppo.\nLa serie era stata inizialmente sviluppata per Showtime, ma dopo aver visionato l'episodio pilota, la rete decise di non ordinare la serie. Venne presa dalla The CW il 7 maggio 2015, per la stagione televisiva 2015-2016. La serie venne ampiamente rielaborata per la rete, espandendo il formato dello show da mezz'ora a un'ora intera e regolando il contenuto per il broadcast a differenza dell'episodio pilota originale pensato per una televisione a pagamento. Ci\u00f2 includeva omettendo che Rebecca avesse ottenuto un aborto prima dello show. Il 5 ottobre 2015, poco prima della premiere della serie, The CW ha pubblicato un ordine di cinque script aggiuntivi. Il 23 novembre 2015, la CW ha ordinato altri cinque episodi, innalzando il totale della prima stagione a 18 episodi.\nL'11 marzo 2016, la serie venne rinnovata per una seconda stagione, trasmessa dal 21 ottobre 2016 al 3 febbraio 2017.\nL'8 gennaio 2017, The CW ha rinnovato la serie per una terza stagione, che \u00e8 stata trasmessa dal 16 ottobre 2017 al 16 febbraio 2018.\nIl 2 aprile 2018, The CW ha rinnovato la serie per una quarta stagione. Successivamente Rachel Bloom, interprete di Rebecca ha annunciato su Twitter che sarebbe stata l'ultima. La quarta stagione, composta da 18 episodi, trasmessa negli Stati Uniti dal 12 ottobre 2018 al 5 aprile 2019.\nCasting.\nIl 30 settembre 2014, Santino Fontana, Donna Lynne Champlin, Vincent Rodriguez III e Michael McDonald si erano uniti insieme a Rachel Bloom nel cast regolare della serie. Con il passaggio a The CW, la serie sub\u00ec alcune modifiche al cast, in particolare con McDonald che lasci\u00f2 la serie. Poco dopo, Vella Lovell e Pete Gardner furono aggiunti al cast regolare; con Lovell nel ruolo di Heather; e Gardner in sostituzione di McDonald nel ruolo di Darryl, il nuovo capo di Rebecca.\nIl 23 maggio 2016, venne annunciato che Gabrielle Ruiz, interprete di Valencia, era stata promossa nel cast regolare della seconda stagione. Nel novembre 2016, venne annunciato che Santino Fontana avrebbe lasciato la serie, con il quarto episodio della seconda stagione.\nIl 5 aprile 2017, venne annunciato che David Hull e Scott Michael Foster, che interpretano rispettivamente White Josh e Nathaniel, erano stati promossi nel cast regolare della terza stagione.\nTemi.\nMalattia mentale.\nProbabilmente il tema ricorrente pi\u00f9 importante di \"Crazy Ex-Girlfriend\" \u00e8 il ritratto della malattia e del trattamento mentale. Questo aspetto ha raccolto numerosi elogi sia in tutto il mondo del cinema che della televisione e all'interno del fandom dello show. \"Psychology Today\" ha anche riconosciuto e lodato questo aspetto dello spettacolo.\nOltre alla valutazione psicologica e allo sviluppo di Rebecca, altri personaggi principali sono similmente raffigurati come vittime di traumi psicologici che influenzano le loro personalit\u00e0 e relazioni. Tali personaggi includono Valencia, Paula, Darryl, Greg, Nathaniel, Scott e Heather.\nCi\u00f2 ha anche ispirato il fandom dello show a impegnarsi in discussioni sulla malattia mentale, in particolare per quanto riguarda gli stigmi sociali e il trattamento di tali malattie.\nLa sessualit\u00e0 femminile e il sistema riproduttivo.\nUn'altra caratteristica distintiva della serie \u00e8 la sua schietta rappresentazione della sessualit\u00e0 femminile e del sistema riproduttivo, che fungono entrambi da fonte dell'umorismo rabbioso dello show. Nella serie, entrambi gli argomenti sono ampiamente normalizzati nella conversazione. In particolare, i personaggi femminili sono ritratti come sessualmente liberati e senza vergogna della loro sessualit\u00e0. Nel secondo episodio della terza stagione \"\"To Josh, With Love.\", i personaggi hanno discussioni sincere e oneste riguardanti la sessualit\u00e0 femminile e la stimolazione del clitoride.\nIl sistema riproduttivo riceve lo stesso trattamento. Le mestruazioni e le malattie associate all'anatomia femminile sono spesso discusse senza giudizio, meglio evidenziate quando Paula ha abortito nella seconda stagione e i suoi amici e familiari si sono concentrati sull'impatto emotivo della sua decisione, piuttosto che metterla in discussione o vergognarla.\nGenitorialit\u00e0.\nLa genitorialit\u00e0 \u00e8 uno dei temi principali rappresentati nello spettacolo, dal momento che molte personalit\u00e0 di diversi personaggi principali sono plasmate dagli atteggiamenti disattenti, freddi e distanti dei loro genitori. In particolare, Rebecca, Paula, Nathaniel, Darryl e Greg sono tutti influenzati dai genitori che manifestano questi comportamenti. La madre eccessivamente critica e prepotente di Rebecca e il padre negligente hanno avuto un impatto notevole sul suo senso di s\u00e9 e sull'autostima. Al contrario, sia i padri di Paula sia quelli di Nathaniel hanno rivelato di essere stati emotivamente violenti, con il risultato sia del complesso di inferiorit\u00e0 di Nathaniel sia della mancanza di autostima di Paula. La madre assente di Greg dopo il divorzio dei suoi genitori lo port\u00f2 a risentirla e aiut\u00f2 Greg a sviluppare la sua personalit\u00e0 cinica.\nAll'estremo opposto di questo spettro c'\u00e8 il modo in cui i genitori di Heather l'hanno cresciuta. I genitori di Heather erano molto attenti, affettuosi e solidali al punto che la coccolavano e non la incoraggiavano mai a fare qualcosa di se stessa. Questo alla fine port\u00f2 Heather a sviluppare una personalit\u00e0 pigra, senza meta, priva di entusiasmo e un po' apatica, a dimostrazione della complessit\u00e0 della genitorialit\u00e0.\nColonna sonora.\nOgni episodio della serie contiene dai 2 a 4 brani originali cantati dai diversi personaggi protagonisti, specialmente da Rebecca.\nAlcune delle canzoni dello show sono state registrate due volte, in modo di avere una versione pulita e una versione esplicita. Le versioni esplicite sono pubblicate sul canale YouTube della Bloom.\nLa colonna sonora della prima stagione \u00e8 stata pubblicata il due volumi; il primo, pubblicato il 19 febbraio 2016, contiene le prime 8 canzone della stagione, mentre il secondo, pubblicato il 20 maggio 2016, contiene le restanti 10 canzoni della stagione.\nPer la seconda stagione, le canzoni sono state rilasciate come singoli il giorno della loro messa in onda originale, mentre la colonna sonora \u00e8 stata pubblicata il 3 marzo 2017.\nTutte le canzoni della terza stagione sono state pubblicate come singoli dopo la loro messa in onda, con l'eccezione di \"The End of the Movie\" di Josh Groban, apparsa nel quarto episodio \"Josh's Ex-Girlfriend Is Crazy.\". L'album completo viene rilasciato a luglio 2018.\nAnche per la quarta ed ultima stagione esce la colonna sonora, pubblicata ad agosto 2019.\nVersione italiana.\nNella versione italiana, le canzoni cantate da Rebecca sono interpretate da Renata Fusco.\nDistribuzione in Italia.\nIn Italia, la serie viene interamente distribuita su Netflix.\nLa serie viene trasmessa anche in chiaro su Rai 2, che ha mandato in onda la prima stagione dal 14 giugno 2018 alle 23:15.\nLa seconda stagione viene trasmessa su Rai 2 a ottobre 2020.\nAccoglienza.\nCritica.\nLa serie \u00e8 stata acclamata dalla critica, che ne ha apprezzato la sceneggiatura, i momenti musicali e la performance della Bloom.\nMargaret Lyons del \"New York Times\" ha scelto la serie come una delle sue scelte per i migliori programmi TV del 2017. Lo spettacolo \u00e8 stato anche elencato tra i migliori spettacoli del 2017 da numerosi critici di \"Variety\", \"USA Today\", \"The A.V. Club\", \"The Guardian\", \"The Independent\", \"Business Insider\", \"Paste\", \"The Daily Beast\", \"NPR\", \"Pittsburgh Post-Gazette\" e \"Vulture\", tra gli altri. Alcuni dei critici di rilievo includono James Poniewozik e Maureen Ryan.\nPrima stagione.\nLa prima stagione \u00e8 stata accolta molto positivamente dalla critica. Sull'aggregatore di recensioni Rotten Tomatoes ha un indice di gradimento del 97% con un voto medio di 7,67 su 10, basato su 58 recensioni. Il commento del sito recita: \"I numeri musicali vivaci e una guida energica e rinfrescante, Rachel Bloom, rendono Crazy Ex-Girlfriend un affascinante ed eccentrico commento sui rapporti umani\". Su Metacritic, invece, ha un punteggio di 78 su 100, basato su 23 recensioni.\nSeconda stagione.\nLa seconda stagione \u00e8 stata acclamata dalla critica. Sull'aggregatore di recensioni Rotten Tomatoes ha un indice di gradimento del 100% con un voto medio di 9 su 10, basato su 15 recensioni. Il commento del sito recita: \"Crazy Ex-Girlfriend rimane deliziosamente strana, coinvolgente e persino pi\u00f9 coraggiosa e sicura\". Su Metacritic, invece, ha un punteggio di 86 su 100, basato su 8 recensioni.\nTerza stagione.\nAnche la terza stagione \u00e8 stata acclamata dalla critica. Sull'aggregatore di recensioni Rotten Tomatoes ha un indice di gradimento del 95% con un voto medio di 9 su 10, basato su 22 recensioni. Il commento del sito recita: \"La terza e coraggiosa stagione di Crazy Ex-Girlfriend raddoppia la follia, con un'esplorazione compassionevole e avvincente della malattia mentale tanto onesta quanto esilarante\"\".\nRiconoscimenti.\nLa serie ha vinto 10 premi su 37 nomination.\n2016.\n4 candidature ai Premi Emmy 2016 (2 vinti)\n1 candidatura ai Critics' Choice Awards 2016 (vinto)\n1 candidatura ai Dorian Awards 2016\n2 candidature ai Gold Derby Awards\n1 candidatura ai Golden Globe 2016 (miglior attrice in una serie commedia o musicale a Rachel Bloom) (vinto)\n1 candidatura ai Gotham Awards 2016 (vinto)\n1 candidatura ai HMMA Awards\n2 candidature ai OFTA Awards\n1 candidatura ai People's Choice Awards 2016\n4 candidature ai Poppy Awards\n3 candidature ai TCA Award (1 vinto)\n1 candidatura ai Young Artist Awards 2016"}
{"id": "5785727", "revid": "287204", "url": "https://it.wikipedia.org/wiki?curid=5785727", "title": "Giuseppe Berta", "text": "Biografia.\nLaureato in Lettere nel 1975 presso l'Universit\u00e0 Statale di Milano, ha collaborato dal 1978 al 1985 con il Centro Studi della Fondazione Adriano Olivetti, pubblicando il volume \"Le idee al potere. Adriano Olivetti tra la fabbrica e la comunit\u00e0\" (1980) e la raccolta di saggi \"Lavoro, solidariet\u00e0, conflitti. Studi sulla storia delle politiche e delle relazioni di lavoro\" (1983).\nNel 1984 \u00e8 stato fra i fondatori dell'ASSI (Associazione di Storia e Studi sull'Impresa) di cui \u00e8 stato presidente dal gennaio 2001 al gennaio 2003. Dal 1996 al 2002 ha diretto l'Archivio Storico Fiat, pubblicando volumi di studi quali\"Mirafiori\" (1998), \"Conflitto industriale e struttura d'impresa alla Fiat 1919\u20101979\" e \"Fiat in the Years of Major Conflict (1969\u20101980): Worker Mobilization and Management Policy\", in \"European Yearbook of Business History\" vol. I (1998). In occasione del centenario della Fiat ha curato con Cesare Annibaldi due volumi su \"Grande impresa e sviluppo italiano. Studi per i cento anni della Fiat\" (1999) e \"La Fiat dopo la Fiat. Storia di una crisi 2000\u20102005\" (2006).\nAutore di numerose pubblicazioni dedicate alla storia dell'industria italiana, delle \u00e9lite economiche, delle rappresentanze degli interessi e della relazione tra Business and politics, \u00e8 attualmente professore associato di Storia contemporanea all'Universit\u00e0 Bocconi di Milano, mentre in precedenza ha insegnato nelle universit\u00e0 di Torino, Bergamo e Castellanza. Nel suo lavoro, Berta ha studiato approfonditamente il sistema duale di economia mista a trazione pubblica e privata dell'Italia unitaria, da lui ritenuta una delle esperienze pi\u00f9 originali del Novecento, mentre ha criticato l'ideologia economica del \"vincolo esterno\" formulata da Guido Carli, ritenuta penalizzante per l'economia e l'industria italiane.\nDal 2004 fa parte del Comitato Scientifico della Fondazione Feltrinelli, tra il 2004 e il 2006 \u00e8 stato fra i membri del Comitato Scientifico del Centro Studi della Confindustria e tra il 2004 e il 2017 \u00e8 stato consigliere di amministrazione della Fondazione Luigi Einaudi di Torino. \u00c8 socio corrispondente dell'Accademia delle Scienze di Torino.\nDirige, con Carlo Capra e Giorgio Chittolini, la collana \"Storia. Studi e ricerche\", edita da Franco Angeli e fondata da Marino Berengo e Franco della Peruta."}
{"id": "5785732", "revid": "767487", "url": "https://it.wikipedia.org/wiki?curid=5785732", "title": "Berthold Wiese", "text": "Biografia.\nStudi\u00f2 Filologia romanza all'Universit\u00e0 Humboldt di Berlino e si laure\u00f2 nel 1883 con Adolf Tobler con una tesi sulla lingua del \"Tesoretto\" di Brunetto Latini. Dopo la laurea dapprima fu professore di liceo a Ludwigslust, lettore d'italiano all'Universit\u00e0 \"Martin Lutero\" di Halle-Wittenberg (dal 1889) e nel 1914 fu professore onorario nella stessa universit\u00e0.\nFilologo e critico del testo, cur\u00f2 la prima edizione critica del \"Tesoretto\" e del \"Favolello\" del Latini, un'edizione critica delle poesie di Leonardo Giustinian, la prima edizione critica della \"Leggenda di Santa Margherita\", un testo lombardo del XIII secolo, e un'edizione critica del Ninfale fiesolano del Boccaccio.\nFra i manuale universitari ebbero larghissima diffusione il suo \"Altitalienisches Elementarbuch\" e la Storia della letteratura italiana, scritta in collaborazione con Erasmo Percopo, di cui Wiese cur\u00f2 la parte antica.\nWiese si interess\u00f2 di filologia dantesca. Descrisse i manoscritti danteschi contenuti nella Collezione Hamilton, rese noto un codice della \"Divina Commedia\" sconosciuto conservato nella Biblioth\u00e8que nationale de France e forn\u00ec l'elenco dei manoscritti della Commedia conservati nelle biblioteche tedesche. Tradusse in tedesco la \"Vita nuova\", rivide e rifece le traduzioni della \"Commedia\" e delle poesie dantesche fatte dal Witte."}
{"id": "5785733", "revid": "183114", "url": "https://it.wikipedia.org/wiki?curid=5785733", "title": "Theodor W. Elwert", "text": ""}
{"id": "5785740", "revid": "1543377", "url": "https://it.wikipedia.org/wiki?curid=5785740", "title": "Dios y Federaci\u00f3n", "text": "La frase Dios y Federaci\u00f3n (in italiano: \"Dio e Federazione\") \u00e8 il motto nazionale del Venezuela. In origine era il grido di battaglia dei ribelli federalisti durante la guerra federale, e fu incorporata nello stemma nazionale al termine del conflitto.\nStoria.\nLa frase \"Dios y Federaci\u00f3n\" fu impiegata per la prima volta dai riformisti che si rivoltarono contro il governo di Jos\u00e9 Mar\u00eda Vargas durante la rivoluzione delle riforme, nel 1835, anche se il suo uso si sarebbe poi generalizzato quando fu impiegata dai federalisti nel corso della Guerra Federale.\nSecondo alcune versioni storiche, agli inizi del conflitto, il generale Ezequiel Zamora trov\u00f2 nelle pianure di Barinas due avventurieri di origine francese, chiamati Napoleon Avril y Charles Henri Morton de K\u00e9ratry, che fuggivano dalla Francia dopo la caduta della Seconda Repubblica, e che erano gi\u00e0 passati per Messico e Colombia Avril e K\u00e9ratry si unirono alle truppe di Zamora, e insieme ad altri consiglieri presenti nelle vicinanze, sostituirono l'iscrizione \"Soy de usted atento servidor\" (sono un suo attento servo), presente nei comunicati interni dei ribelli, con il motto della Rivoluzione francese: \"Libertad, Igualdad y Fraternidad\". Ci\u00f2 nonostante, Morton de K\u00e9ratry la modific\u00f2 ancora una volta, usando al suo posto la formula \"Dios y Federaci\u00f3n.\" La nuova frase divenne presto molto popolare, emblema dei ribelli liberali.\nIn tempi recenti Estanislao Rend\u00f3n \u00e8 stato indicato come l'autore della frase.\nLa firma del Trattato di Coche nell'aprile del 1863 signific\u00f2 il trionfo del bando liberale e il suo accesso al potere. Il 29 di luglio dello stesso anno, il general Juan Cris\u00f3stomo Falc\u00f3n fece alcune modifiche allo stemma ufficiale del 1836, rimpiazzando \"Libertad \"con \"Dios y Federaci\u00f3n.\" Divenuto motto nazionale del Venezuela, sarebbe poi rimasto nello stemma con piccole variazioni, fino a quando, con il decreto del 15 luglio 1930, venne inserita al suo posto l'iscrizione E.E.U.U. de Venezuela (\"Estados Unidos de Venezuela\").\nUsi successivi.\nAnche se non ufficiale, l'espressione fu usata come motto nazionale anche dopo la sua soppressione. Comunemente era usato come apoftegma di lettere e altri comunicati istituzionali, cos\u00ec come in manifesti, editti e documenti legali.\nPer alcuni opinionisti venezuelani, il significato attuale della frase al giorno d'oggi, pi\u00f9 che del trionfo di una fazione politica sopra un'altra, \u00e8 quello della prevalenza di un sistema federale in contrapposizione a un centralismo autoritario, e che riassume lo spirito di decentralizzazione sviluppatosi durante gli anni della democrazia venezuelana.\nNell'attualit\u00e0 il motto si pu\u00f2 leggere nello stemma dello stato di Barinas, e fino al 3 agosto 2006, nella bandiera dello Stato di Falc\u00f3n, dove \u00e8 il motto delle suddivisioni politiche.\nIl motto \u00e8 anche usato nei documenti ufficiali del Potere giudiziario (\"Poder Judicial\") del \"Tribunal Supremo de Justicia de Venezuela\"."}
{"id": "5785745", "revid": "767487", "url": "https://it.wikipedia.org/wiki?curid=5785745", "title": "Stagno di Gilgolu", "text": "Lo stagno di Gilgolu \u00e8 una zona umida situata in prossimit\u00e0 della costa nord-orientale della Sardegna.Appartiene amministrativamente al comune di San Teodoro."}
{"id": "5785747", "revid": "767487", "url": "https://it.wikipedia.org/wiki?curid=5785747", "title": "Stagno di Salina Bamba", "text": "Lo stagno di Salina Bamba \u00e8 una zona umida situata in prossimit\u00e0 della costa nord-orientale della Sardegna.Appartiene amministrativamente al comune di San Teodoro."}
{"id": "5785751", "revid": "767487", "url": "https://it.wikipedia.org/wiki?curid=5785751", "title": "Stagno di Cala Brandinchi", "text": "Lo stagno di Cala Brandinchi \u00e8 una zona umida situata in prossimit\u00e0 della costa nord-orientale della Sardegna.Appartiene amministrativamente al comune di San Teodoro."}
{"id": "5785753", "revid": "256896", "url": "https://it.wikipedia.org/wiki?curid=5785753", "title": "Stagno dell'Isuledda", "text": "Lo stagno dell'Isuledda \u00e8 una zona umida situata in prossimit\u00e0 della costa nord-orientale della Sardegna.Appartiene amministrativamente al comune di San Teodoro."}
{"id": "5785754", "revid": "767487", "url": "https://it.wikipedia.org/wiki?curid=5785754", "title": "Stagno di Li Cucutti", "text": "Lo stagno di Li Cucutti \u00e8 una zona umida situata in prossimit\u00e0 della costa nord-orientale della Sardegna.Appartiene amministrativamente al comune di Budoni."}
{"id": "5785756", "revid": "701660", "url": "https://it.wikipedia.org/wiki?curid=5785756", "title": "Stagno di Li Salineddi", "text": "Lo stagno di Li Salineddi \u00e8 una zona umida situata in prossimit\u00e0 della costa nord-orientale della Sardegna.Appartiene amministrativamente al comune di Budoni."}
{"id": "5785758", "revid": "767487", "url": "https://it.wikipedia.org/wiki?curid=5785758", "title": "Stagno Morto", "text": "Lo stagno Morto \u00e8 una zona umida situata in prossimit\u00e0 della costa nord-orientale della Sardegna.Appartiene amministrativamente al comune di Budoni."}
{"id": "5785760", "revid": "767487", "url": "https://it.wikipedia.org/wiki?curid=5785760", "title": "Stagno di Sant'Anna", "text": "Lo stagno di Sant'Anna \u00e8 una zona umida situata in prossimit\u00e0 della costa nord-orientale della Sardegna.Appartiene amministrativamente al comune di Budoni."}
{"id": "5785762", "revid": "1817847", "url": "https://it.wikipedia.org/wiki?curid=5785762", "title": "Stagno Longu", "text": "Lo stagno Longu, o stagno di Posada, \u00e8 una zona umida situata in prossimit\u00e0 della costa centro-orientale della Sardegna. Appartiene amministrativamente al comune di Posada.Lo stagno fa parte del Parco naturale regionale di Tepilora, Sant'Anna e Rio Posada.\nPosizione ed idrologia.\nPosizione e morfologia.\nLo stagno Longu appartiene al comune di Posada ed \u00e8 situato a sud-est del comune stesso, si colloca su una superficie estesa parallelamente alla costa e compresa fra il promontorio di Torre san Giovanni e quello di Pineta Orvile. \nHa una estensione di circa 57 ettari ed inserito in una piana costituita da depositi alluvionali, risalenti al quaternario.\nIl settore morfologicamente pi\u00f9 significativo \u00e8 costituito dalla depressione situata dietro il litorale di spiaggia, caratterizzata da sabbie eoliche e dai canali residuali delle antiche foci del Rio Posada e del Rio Santa Caterina, e dal cordone di spiaggia, rivolto ad est e debolmente arcuato, che si sviluppa tra i promontori di Torre san Giovanni e di Orvile.\nIdrologia dello stagno.\nL'alimentazione dello stagno \u00e8 principalmente dovuta al Rio Santa Caterina, ma vanno aggiunti anche gli apporti idrici del Rio Posada e dei piccoli immissari, come ad esempio quelli che si originano lungo i versanti di Monte Longu e Monte Gradas.\nLe caratteristiche di impermeabilit\u00e0 delle rocce cristalline da cui \u00e8 formato il bacino imbrifero non consente la localizzazione di falde importanti, se non in corrispondenza di sacche di arenizzazione o di accumuli di materiali alluvionali.\nLa foce dello Stagno Longu (e quindi anche del rio Santa Caterina), prende il nome di bocca di \"Sos Palones\": si tratta di uno sbocco parzialmente artificiale, dato che i due argini sono stati costruiti dall'uomo, con un ponte che li collega. La foce, inoltre, separa la costa in due spiagge, quella di San Giovanni e quella di Su Tiriarzu.\nFlora e Fauna.\nVegetazione.\nLa vegetazione di questo stagno \u00e8 principalmente formata da Ruppie, diversi tipi di Alghe Verdi, Canne di palude, Enule Marine, Porcellane di Mare, Salicornie Fruticose, Ravastrello, Salsola Kali, Oleandri e Tamerici.\nAnimali.\nDi seguito sono riportati gli animali presenti nel lago:\nAvifauna migratoria.\nCormorano, Tarabusino, Nitticora, Sgarza ciuffetto, Garzetta, Airone rosso, Fenicottero, Falco di palude, Albanella minore, Falco pescatore, Voltolino, Cavaliere d'Italia, Avocetta, Occhione, Piviere dorato, Combattente, Piro piro boschereccio, Gabbiano roseo, Sterna zampenere, Beccapesci, Sterna comune, Fraticello, Mignattino piombato, Mignattino, Martin pescatore, Calandrella, Calandro, Pettazzurro, Forapaglie castagnolo, Magnanina sarda, Magnanina, Averla piccola.\nVertebrati che si riproducono nella zona.\nAnfibi: Rospo smeraldino, Raganella sarda. \nRettili: Testuggine d'acqua, Testuggine comune, Lucertola campestre, Biacco. \nUccelli: Tarabusino, Airone rosso, Falco di palude, Cavaliere d'Italia, Occhione, Sterna zampenere, Sterna comune, Fraticello, Martin pescatore, Calandrella, Tottavilla, Calandro, Averla piccola.\nInformazioni.\nInformazioni turistiche.\nTutto lo stagno (eccetto la parte che da sulla spiaggia) \u00e8 circondato da piccole strade poco trafficate, dunque \u00e8 consigliato per effettuare escursioni in bicicletta o per fare semplici passeggiate godendosi la natura.\nInoltre \u00e8 possibile effettuare escursioni in kayak o canoa all'interno dello stagno e del rio Santa Caterina.\nPesca.\nLo stagno permette la pesca di Mugilidi, Anguille e Spigole.\nRiconoscimenti.\nOltre a far parte del Parco naturale regionale di Tepilora, Sant'Anna e Rio Posada lo Stagno Longu ha diversi riconoscimenti.\nInfatti lo stagno di Posada viene compreso tra i \"Biotopi di rilevante interesse vegetazionale meritevoli di conservazione in Italia\" (Gruppo Conservazione della Natura, 1971). \u00c8 inserito da Camarda (1989) tra le \"Aree costiere di rilevante interesse botanico nella redazione dei Piani Paesistici della Sardegna\" e nel \"Sistema di aree di interesse botanico per la salvaguardia della biodiversit\u00e0 floristica della Sardegna\" (1995)."}
{"id": "5785765", "revid": "767487", "url": "https://it.wikipedia.org/wiki?curid=5785765", "title": "Stagno di Salina Manna (Siniscola)", "text": "Lo stagno di Salina Manna \u00e8 una zona umida situata in prossimit\u00e0 della costa centro-orientale della Sardegna.Appartiene amministrativamente al comune di Siniscola."}
{"id": "5785768", "revid": "256896", "url": "https://it.wikipedia.org/wiki?curid=5785768", "title": "Stagno di Salinedda (Siniscola)", "text": "Lo stagno di Salinedda, o di \"Li Salineddi\", \u00e8 una zona umida situata in prossimit\u00e0 della costa centro-orientale della Sardegna, alle spalle della spiaggia di Capo Comino.Appartiene amministrativamente al comune di Siniscola."}
{"id": "5785771", "revid": "767487", "url": "https://it.wikipedia.org/wiki?curid=5785771", "title": "Stagno di Berchida", "text": "Lo stagno di Berchida \u00e8 una zona umida situata in prossimit\u00e0 della costa centro-orientale della Sardegna, nell'omonima localit\u00e0. Appartiene amministrativamente al comune di Siniscola.\nCon la direttiva comunitaria \"Habitat\" n. 92/43/CEE approvata nel 1992 dalla Commissione europea viene dichiarato sito di interesse comunitario e inserito nella rete Natura 2000 con l'intento di tutelarne la biodiversit\u00e0, attraverso la conservazione dell'habitat, della flora e della fauna selvatica presenti. Il sito, identificato con la sigla ITB020012, comprende anche i vicini stagni di Sa Salinedda, Sa Curcurica e Bidderosa."}
{"id": "5785778", "revid": "110157", "url": "https://it.wikipedia.org/wiki?curid=5785778", "title": "Not Provided", "text": "Con il termine Not Provided si intende, nel linguaggio internet, il dato che si registra (in un sistema di web analytics come Google Analytics) per tutte le ricerche o query effettuate dagli utenti del web che utilizzano il protocollo internet https, tramite il motore di ricerca Google, nel momento in cui il visitatore clicca un risultato organico nella SERP di Google.\nIn altre parole, il dato Not Provided viene registrato come tale su Google Analytics (e su tutti i sistemi di web analytics) quando viene utilizzata la ricerca SSL, si effettua una ricerca per una parola chiave (\"keyword\") o per una frase (keyphrase) su Google e si clicca su di un risultato organico della ricerca.\nAllora si avr\u00e0 che nel sistema Google Analytics relativo al sito visitato, la keyword o la keyphrase cercata viene registrata come Not Provided, cio\u00e8 non fornita.\nStoria.\nIl termine Not Provided \u00e8 stato introdotto a partire da ottobre 2011, ma in Italia arriva a partire da settembre 2013, periodo in cui Google ha spostato tutto su protocollo https (anche per motivi di privacy internazionale).\nCol passare del tempo ad aprile 2014, Google porta il dato Not Provided anche su Google Adwords lasciando per\u00f2 il dato in chiaro a chi accede dall'area amministrativa di Google Adwords o per chi accede tramite API.\nPer rendere possibile che il dato sia \"non fornito\" Google \u00e8 intervenuto modificando i suoi risultati di ricerca.\nInfatti nel momento in cui si effettua una ricerca e si clicca un link dei risultati, adesso, non vengono pi\u00f9 reindirizzati al sito cliccato, ma vengono reindirizzati ad una pagina intermedia di Google che a sua volta reindirizza al sito del risultato cliccato.\nL'introduzione del parametro q nel filtro delle query.\nRicerca senza HTTPS o SLL:\nhttp://www.google.it/url?sa=t&amp;rct=j&amp;q=la tua frase cercata su google&amp;source=web&amp;cd=1&amp;cad=rja&amp;ved=0ahUKEwiCwcqbtaPKAhVDNxQKHfLVCEAQFgggMAA&amp;url=http%3A%2F%2Fwww...sito-cliccato\nin questo caso la frase viene registrata, c'\u00e8 da dire per\u00f2 che i casi come questo, al giorno d'oggi sono molto pochi.\nStessa ricerca da HTTPS o da loggato ai social network di Google:\nhttp://www.google.it/url?sa=t&amp;rct=j&amp;q=&amp;src=s&amp;source=web&amp;cd=1&amp;cad=rja&amp;ved=0ahUKEwiCwcqbtaPKAhVDNxQKHfLVCEAQFgggMAA&amp;url=http%3A%2F%2Fwww...sito-cliccato\nIn questo caso q \u00e8 vuoto e viene registrato come Not Provided. Al giorno oggi, mediamente il sistema di web analytics di un sito web registra query Not Provided nella misura che va dal 70% al 95% e tender\u00e0, in un futuro non troppo lontano, al 100%.\nL'importanza di conoscere le keywords con cui si viene trovati.\nIn passato la conoscenza delle keywords, quando erano ancora un dato in chiaro, per cui la propria pagina del proprio sito internet veniva raggiunta dai visitatori era sfruttata soprattutto per:\nLa SEO e il dato Not Provided.\nIn passato il dato Not Provided era molto importante ed oggi il dato Not Provided non \u00e8 da meno, ma viene sottovalutato troppo e troppo spesso dal lato \"SEO.\"\nPartendo dal presupposto, corretto, che nessun sistema di \"web analytics\" potr\u00e0 mai fornire il dato Not Provided a causa del parametro q che viene inviato, volutamente, vuoto da Google allora viene facile pensare dal lato SEO che quel dato \u00e8 irraggiungibile o al massimo \u00e8 ipotizzabile.\n Una buona analisi SEO in realt\u00e0 riesce a restituire dati certi.\nNote.\n Dimensioni delle sorgenti di traffico - Guida di Analytics"}
{"id": "5785810", "revid": "1310927", "url": "https://it.wikipedia.org/wiki?curid=5785810", "title": "Wendell Lira", "text": "Caratteristiche tecniche.\nAla destra, pu\u00f2 giocare anche come esterno d'attacco a sinistra o come seconda punta.\nCarriera.\nClub.\nIl 12 marzo 2015 mette a segno in rovesciata il primo gol della sfida valida per il campionato Goiano tra Atl\u00e9tico Goianiense e la sua Goian\u00e9sia (1-2): l'11 gennaio 2016 questa rete \u00e8 premiata con il Premio Pusk\u00e1s assegnato dalla FIFA, battendo i gol di Lionel Messi e di Alessandro Florenzi.\nIl 29 luglio 2016 ha annunciato il suo ritiro dal calcio giocato, per dedicarsi alla carriera di videogiocatore professionista."}
{"id": "5785811", "revid": "212348", "url": "https://it.wikipedia.org/wiki?curid=5785811", "title": "Anonimo francofortese", "text": "Anonimo francofortese \u00e8 il nome che ci \u00e8 giunto \u2013 e che usiamo per riferirci a lui \u2013 di un autore della fine del Trecento che secondo alcuni si chiamava Heinrich von Bergen e secondo altri Johannes L\u00e4ngler o L\u00e4geler, ipotesi che tuttavia restano entrambe non confermate.\nPare comunque assodato che si trattasse di un chierico, senza dubbio assai colto e conoscitore dei massimi autori di ambito spirituale (Boezio, Agostino, Dionigi, Bonaventura, Tommaso d\u2019Aquino ecc...) ma soprattutto dei cosiddetti mistici renani o renano-fiamminghi \u2013 i cui principali esponenti (soprattutto i domenicani Meister Eckhart, Giovanni Taulero ed Enrico Suso) gli erano sicuramente ben noti. Si pu\u00f2 dunque considerare contiguo (se non proprio interno) alla tradizione teologica neoplatonico-cristiana.\nOpera.\nL'opera che lo ha reso famoso si intitola \"Teologia Tedesca\" (Theologia deutsch), un po' meno nota come \"Libretto della vita perfetta\" ed ebbe nei secoli diffusione vastissima (nel 1961 se ne contavano 190 edizioni). La sua importanza storica deriva soprattutto dal fatto che influenz\u00f2 il pensiero di grandi mistici, come Giovanni della Croce, filosofi e teologi, come Lutero (per il quale costitu\u00ec anzi una primaria fonte di ispirazione) che ne cur\u00f2 un'edizione in volgare pubblicata nel 1518, intitolandola appunto polemicamente \"Teologia tedesca\" in contrapposizione alla \"Teologia cattolica\", cio\u00e8 tomistica.\nIn estrema sintesi e riprendendo le parole del \"manoscritto di Bronnbach\", il libretto \u00abinsegna molte preziose dottrine della verit\u00e0 divina\u00bb, a distinguere dunque la \u00abvera luce\u00bb dalla \u00abfalsa luce\u00bb nonch\u00e9 a riconoscere i veri \u00abamici di Dio\u00bb dai falsi \u00abliberi spiriti\u00bb, in sostanza riprendendo l'essenziale insegnamento eckhartiano passato attraverso la mediazione di Taulero.\nPensiero.\nSchopenhauer defin\u00ec immortale l'opera del Francofortese, paragonandolo addirittura a Buddha e a Platone, la qual cosa pu\u00f2 sembrare eccessiva ma probabilmente non lo \u00e8: tutto quel che esiste \u00e8 buono e piacevole e questo mondo \u00e8 gi\u00e0 il paradiso o almeno un suo \u00absobborgo\u00bb; affermazione che alla normale sensibilit\u00e0 pu\u00f2 sembrare paradossale, abituata com'\u00e8 a pensare alla presenza del male e del dolore come ineliminabili accidenti dell'esistenza e al paradiso o all'eternit\u00e0 come a un eventuale al di l\u00e0. C'\u00e8 per\u00f2 una condizione perch\u00e9 questo pensiero sia compreso e condiviso: che sia morta la volont\u00e0 propria, quell\u2019\"amor sui\" che \u00e8 alla radice di ogni male e peccato. \u00abQuesta riflessione e questa esperienza appartengono in proprio alla coscienza religiosa, per la sua abitudine al confronto con l'Assoluto. \u00c8 la coscienza religiosa a scoprire la pochezza, la finitezza, la determinatezza \u2013 e con ci\u00f2 la meschinit\u00e0, l'utilitarismo, la radicale negativit\u00e0 \u2013 della volont\u00e0 propria rispetto all'Assoluto, che, come il sole, su tutto risplende... Come si esprime il Francofortese all'inizio, solo quando si scopre il Tutto e il perfetto, si getta via il parziale e l'imperfetto.\nPerch\u00e9 proprio di questo si tratta: di trovare l'io vero, essenziale, e non pi\u00f9 l'accidentale io psicologico, che non \u00e8 affatto ci\u00f2 che noi siamo davvero\u00bb. Si tratta in sintesi del classico mistico \"Deum pati\", \u00abpatir Dio\u00bb.\nRisulta chiaro, anche solo da queste brevi considerazioni, che si pone qui il problema della compatibilit\u00e0 col cristianesimo storicamente determinato, cos\u00ec come lo si pone di fronte a tutta la produzione mistico-speculativa. Risuona la pur pertinente domanda (retorica?) di Massimo Cacciari ripresa nella breve \"Prefazione a mistica e filosofia\" di Marco Vannini: \u00abCristianesimo paradossale... Ma \u2013 ancora cristianesimo?\u00bb. Quel cristianesimo (appunto: mitologia cristiana) che Schopenhauer non esita a definire accidentale e inessenziale se non addirittura di ostacolo all'esperienza spirituale. Sar\u00e0 forse per questo che oggi torna ad appassionare il dibattito sulla riflessione dell'Anonimo, quella cio\u00e8 che si colloca su quel sottilissimo discrimine che intercorre tra mistica e ateismo, come gi\u00e0 faceva notare anche Nietzsche."}
{"id": "5785820", "revid": "78156169", "url": "https://it.wikipedia.org/wiki?curid=5785820", "title": "Maresciallo della Repubblica Democratica Tedesca", "text": ""}
{"id": "5785836", "revid": "1573940", "url": "https://it.wikipedia.org/wiki?curid=5785836", "title": "Jaydia smithi", "text": "Jaydia smithi () \u00e8 un pesce osseo marino della famiglia Apogonidae.\nDistribuzione e habitat.\nLa specie \u00e8 ampiamente diffusa nell'Indo-Pacifico, dal mar Rosso all'Indonesia, a Taiwan e a est fino alle isole Marshall. La specie, in seguito alla migrazione lessepsiana, \u00e8 penetrata nel mar Mediterraneo orientale a partire dal 2007 diventando subito comune sulle coste da Israele alla Turchia sudorientale..\nTipico di fondali molli, soprattutto fangosi. Durante il giorno rimane mentre di notte si sposta in acque libere per alimentarsi. In Mozambico vive anche su fondi algosi, tra le mangrovie e nelle barriere coralline con alti tassi di sedimentazione fangosa.\n\u00c8 riportata una distribuzione batimetrica tra 22 e 230 metri, nel Mediterraneo viene catturata in genere a 30-50 metri.\nDescrizione.\n\"J. smithi\" \u00e8 assai simile all'affine \"J. queketti\", anch'esso presente nel Mediterraneo orientale, dal quale si distingue soprattutto per le caratteristiche della livrea. Ha sagoma ovale e corpo compresso lateralmente. Gli occhi sono grandi; la bocca \u00e8 ampia, in posizione obliqua, e supera posteriormente l'occhio. Le pinne dorsali sono due, separate da uno spazio, la prima \u00e8 composta da 7 raggi spiniformi. I raggi molli della dorsale sono pi\u00f9 lunghi dei raggi spinosi. La pinna anale \u00e8 grossolanamente uguale e simmetrica alla seconda dorsale ma inserita leggermente pi\u00f9 indietro. La pinna caudale \u00e8 quasi tronca, con bordo arrotondato. Le pinne ventrali sono inserite sulla verticale delle pinne pettorali. Il preopercolo ha bordo seghettato nella parte inferiore (in \"J. queketti\" \u00e8 liscio). scaglie grandi. Su ventre e torace sono presenti dei fotofori. La colorazione di fondo \u00e8 brunastra o beige che sfuma al biancastro sul ventre. 5-6 fasce verticali scure, non ben distinte, sono presenti sul corpo, pi\u00f9 visibili negli esemplari di piccole dimensioni. La parte superiore della prima dorsale \u00e8 nera mentre sulla seconda dorsale ci sono punti scuri che formano una linea longitudinale curva. La pinna anale e la caudale hanno bordi scuri. Le pinne pari sono trasparenti che diventano bianco-grigiastre negli individui di maggiori dimensioni.\nRaggiunge 15 cm di lunghezza massima e la lunghezza comune \u00e8 sui 10 cm.\nBiologia.\nComportamento.\nNotturno.\nAlimentazione.\nSi nutre di notte di invertebrati.\nRiproduzione.\nLa riproduzione avviene nella stagione calda. Le uova vengono incubate nella bocca dal maschio.\nPesca.\nViene catturato in grandi quantit\u00e0 con le reti a strascico ma non ha alcun valore.\nConservazione.\nLa lista rossa IUCN non valuta questa specie."}
{"id": "5785842", "revid": "339392", "url": "https://it.wikipedia.org/wiki?curid=5785842", "title": "Virtus Bergamo 1909 Alzano Seriate", "text": ""}
{"id": "5785845", "revid": "1543377", "url": "https://it.wikipedia.org/wiki?curid=5785845", "title": "Episodi di Agent Carter (seconda stagione)", "text": "La seconda e ultima stagione della serie televisiva Agent Carter, composta da 10 episodi, \u00e8 stata trasmessa in prima visione negli Stati Uniti dal canale ABC dal 19 gennaio al 1\u00ba marzo 2016.\nIn Italia, la stagione \u00e8 andata in onda in prima visione sul canale satellitare Sky Cinema 1 dal 23 giugno al 21 luglio 2016.\nGli antagonisti principali sono: Whitney Frost/Agnes Cully e il Consiglio dei Nove.\nLa donna nel lago.\nTrama.\nPeggy e il nuovo capo della SSR Jack Thompson tendono una trappola alla spia sovietica nota come Dottie Underwood e riescono a catturarla. Nel frattempo Daniel Sousa, da poco nominato direttore della neonata sede di Los Angeles della SSR, viene contattato dal detective Andrew Henry per un'indagine inerente al ritrovamento del corpo di una donna nel lago cittadino, misteriosamente ghiacciatosi nel giro di una notte. Non fidandosi dei suoi nuovi colleghi, Sousa chiede aiuto a Thompson che, mosso dall'invidia nei suoi confronti, manda Peggy, la quale durante la sua permanenza nella Costa Ovest si fa ospitare da Jarvis e sua moglie nella tenuta hollywoodiana di Stark. Quando l'autopsia mostra che il corpo della donna si illumina al buio, Peggy intuisce che la causa potrebbe essere la vicinanza a un acceleratore di particelle e, dunque, si reca ai laboratori della Isodyne Energy scoprendo, grazie all'aiuto dello scienziato Jason Wilkes, che la vittima vi lavorava e aveva una relazione con il proprietario: Calvin Chadwick. Mentre a New York Dottie viene presa in custodia dall'FBI per conto del mentore di Thompson, Vernon Masters, il quale lo avverte che la SSR sta per essere rimpiazzata da una nuova organizzazione di pace, Peggy e Sousa intuiscono il coinvolgimento del detective Henry che, avendo ucciso la donna per conto di terzi, \u00e8 rimasto contaminato dalle radiazioni presenti nel suo corpo e si sta progressivamente congelando, motivo per il quale rapisce Wilkes ordinandogli di curarlo ma viene ucciso da un agente di polizia che, in seguito, si scopre essere stato corrotto da Chadwick per mettere definitivamente a tacere l'assassinio della donna da parte sua e di sua moglie, Whitney Frost, la quale aveva scoperto il tradimento del marito.\nUno sguardo nel buio.\nTrama.\nChadwick si incontra con il Consiglio dei Nove, i quali dismettono il programma Materia Zero dei laboratori Isodyne a causa dei risultati deludenti e dell'attenzione attirata dopo l'incidente della donna nel lago, incitando tuttavia l'industriale a seguire le sue ambizioni senatoriali; nel momento in cui l'uomo informa di tale decisione sua moglie Whitney, vera mente dietro al programma, essa non ne rimane per nulla soddisfatta. Intanto Wilkes si incontra con Peggy per aiutarla nelle indagini rivelandole che la Isodyne ha tentato di continuare gli esperimenti del progetto Manhattan scoprendo una sostanza instabile fonte di energia negativa apparentemente illimitata: la Materia Zero; temendo l'uso che potrebbe farne la Isodyne, Peggy decide di rubarla infiltrandosi nei laboratori tuttavia, mentre essa si scontra con gli agenti del Consiglio, mandati a distruggere ogni prova degli esperimenti, Wilkes, tentando di recuperare la Materia Zero, viene scoperto da Whitney Frost e ha con lei una colluttazione nel corso della quale la sostanza viene liberata dando luogo a un'esplosione che provoca l'apparente morte dello scienziato mentre l'attrice, fuggita per miracolo, tornata nel suo camerino si guarda allo specchio scoprendo con orrore di aver assorbito dentro di s\u00e9 la Materia Zero attraverso un taglio sulla tempia.\nAngeli migliori.\nTrama.\nPer depistare le indagini sull'esplosione nei suoi laboratori la Isodyne tenta di addossare la colpa a Wilkes facendo rinvenire delle finte prove che lo incastrano come spia comunista, tuttavia Peggy decide di indagare pi\u00f9 a fondo e, grazie alle conoscenze di Stark, scopre l'esistenza dell'Arena Club, un circolo per soli bianchi in cui si infiltra scoprendo che vi si riunisce il Consiglio dei Nove; malauguratamente Thompson, giunto a Los Angeles seguendo le direttive di Vernon Masters, rimuove Peggy dall'incarico imponendole di fare immediatamente ritorno a New York ma la ragazza, mossa dal senso di colpa per quanto successo a Wilkes, si rifiuta di obbedire scoprendo poco dopo che, anzich\u00e9 morire, lo scienziato \u00e8 divenuto invisibile ed intangibile ma sta tentando di attirare la sua attenzione dalla sera precedente. Dopo che Stark riesce a ripristinare parzialmente Wilkes grazie a una formula di sua invenzione, questi rivela del coinvolgimento di Whitney Frost in quanto accaduto ai laboratori, motivo per cui Peggy si reca a interrogarla senza riuscire a estorcerle informazioni ma mettendola tanto in allarme da far s\u00ec che mandi un sicario, Rufus Hunt, a tentare senza successo di assassinarla confermando i sospetti dell'agente SSR verso l'attrice che, intanto, per difendersi dalle brusche avances del suo agente, lo trasforma inavvertitamente in Materia Zero per poi assorbirlo nel proprio corpo causando una vistosa crescita della cicatrice sulla sua fronte.\nFumo negli occhi.\nTrama.\nBroxton, Oklahoma, 1920. Fin da bambina Agnes Cully (vero nome di Whitney Frost) si dimostra dotata di un'intelligenza estremamente al di sopra della media, riuscendo a riparare radio e altri dispositivi complessi senza avere alcuna nozione di meccanica, cosa che la porta a tentare l'ingresso in un programma scientifico dell'Universit\u00e0 dell'Oklahoma venendo per\u00f2 rifiutata a causa del suo sesso e, di conseguenza, convinta dalla frustrata madre che, per avere successo nella vita, una ragazza debba solo essere bella e non intelligente, a ventitr\u00e9 anni, nel 1934, si trasferisce a Hollywood e fa la conoscenza di Ned Silver, uno scopritore di talenti che le promette di farla diventare una stella. Londra, Inghilterra, 1939. Peggy, impiegata come crittoanalista presso il Bletchley Park e prossima alle nozze con l'altolocato Fred Wells, viene invitata ad entrare in un programma d'addestramento dello Special Operations Executive; sebbene inizialmente scettica, dopo la morte sul campo di suo fratello maggiore Michael, che l'aveva sempre sostenuta, decide di mandare a monte il fidanzamento e accettare l'offerta. Los Angeles, California, 1947. Peggy e Jarvis, con la collaborazione di Sousa, rapiscono Rufus Hunt riuscendo a estorcergli informazioni sul Consiglio dei Nove, tuttavia, prima che riesca a organizzare una retata nell'Arena Club, l'SSR viene ostacolata da Vernon Masters costringendoli dunque a far fuggire Hunt attaccandogli addosso una microspia; tornato da Chadwick il sicario tenta di estorcergli protezione dai membri del Consiglio ma Whitney, furiosa, lo assorbe rivelando i suoi poteri al marito.\nOperazione bomba atomica.\nTrama.\nWilkes entra in contatto con un frammento di Materia Zero contenuto nei campioni di tessuto della donna nel lago e percepisce il luogo dove il suddetto cadavere \u00e8 stato nascosto, Peggy e Jarvis, recatisi sul posto, osservano di nascosto mentre Whitney usa i suoi poteri per drenare la sostanza dalla defunta. Comprendendo che l'attrice desideri replicare perfettamente il test nucleare a seguito del quale \u00e8 apparsa la Materia Zero, e perci\u00f2 abbia bisogno di una bomba atomica della Roxxon, Peggy e Sousa assemblano una rocambolesca task force reclutando Jarvis, Rose e il dottor Samberly per infiltrarsi nel complesso in cui sono custoditi i soli ordigni nucleari non ancora smantellati dalla corporazione e sottrarre il loro nucleo di plutonio prima che se ne approprino Whitney e suo marito, nel frattempo alleatisi con Joseph Manfredi e il Maggia. Nonostante la missione venga completata con successo, Peggy rimane gravemente ferita in uno scontro con la potente nemica riuscendo a salvarsi per miracolo, Chadwick, preoccupato dalla follia delirante della moglie, decide di allertare il Consiglio, mentre Wilkes inizia misteriosamente a volatilizzarsi.\nL'anima della festa.\nTrama.\nDeducendo che il contatto con la Materia Zero \u00e8 in grado di restituire temporaneamente una forma corporea a Wilkes, Peggy decide di prelevarne un campione dal sangue di Whitney Frost ma, essendo ancora convalescente a causa della ferita riportata la notte prima e non potendo fare affidamento su nessuno all'SSR, decide, con la collaborazione di Sousa, di far evadere Dottie Underwood costringendola a collaborare affinch\u00e9 accompagni Jarvis alla festa per la campagna elettorale di Chadwick e avvicini l'attrice riempiendo di soppiatto una fiala col suo sangue; nel corso della serata Whitney viene condotta dal marito a cospetto del Consiglio dei Nove facendole credere che vogliano supportare le sue ricerche ma, dopo che tentano di intrappolarla, essa reagisce assorbendo pi\u00f9 della met\u00e0 dei membri (incluso il marito) e proclamandosi nuova leader del gruppo. Dopo aver assistito a tale evento Dottie tenta di fuggire ma viene catturata da Thompson lasciandosi alle spalle solo la provetta con il sangue di Whitney, successivamente recuperata da Jarvis e consegnata a Peggy.\nMostri.\nTrama.\nGrazie alla Materia Zero nel sangue di Whitney Frost, Wilkes riesce a costruire una camera di contenimento nel cui spazio limitato riacquisisce solidit\u00e0 corporea. Nel frattempo Peggy, ritenendosi responsabile per il rapimento di Dottie, si reca in suo soccorso assieme a Jarvis rintracciando il segnale del trasmettitore messole addosso pur realizzando si tratti di una trappola; una volta rintracciata la spia sovietica difatti, essa rivela di aver ceduto alle torture inflittele da Whitney grazie ai suoi poteri rivelandole quanto dedotto su Wilkes e la Materia Zero, motivo per il quale mentre loro sono intenti a fuggire dalla sua propriet\u00e0, Whitney e Manfredi fanno irruzione nella villa di Stark, rapiscono Wilkes e, per coprirsi la fuga, sparano a bruciapelo ad Ana poco prima del ritorno di Peggy, Jarvis e Dottie che, approfittando della confusione successiva al trasporto della donna in ospedale, riesce a liberarsi e a fuggire. Contemporaneamente a tutto ci\u00f2 Vernon Masters, agendo su ordine di Whitney, subentra a Sousa in qualit\u00e0 di capo dell'SSR della Costa Ovest.\nIl culmine del mistero.\nTrama.\nUscita dalla sala operatoria Ana cade in un breve coma e, al suo risveglio, Jarvis decide di non rivelarle che i danni subiti dai suoi organi interni l'hanno resa sterile; nel frattempo Peggy e Sousa contattano Manfredi affinch\u00e9 comunichi a Whitney la loro decisione di consegnarle le barre di uranio sottratte alla Roxxon in cambio di Wilkes, nonostante intendano in realt\u00e0 utilizzare delle barre fasulle, lo scienziato, nel frattempo circuito dalla donna, minaccia di uccidere Peggy per costringere Sousa a rivelargli l'ubicazione di quelle vere: la sede dell'SSR, facendo s\u00ec che la sua complice ordini a Vernon Masters di recuperarle. Peggy, Sousa, Jarvis, Samberly e un pentito Thompson tentano dunque di raggiungere Whitney nel deserto prima che riesca a replicare il test atomico a seguito del quale venne scoperta la Materia Zero ma arrivano troppo tardi e riescono dunque a chiudere il varco dimensionale, grazie a un'arma ai raggi gamma ideata da Stark, solo dopo che Wilkes ne ha assorbita una vasta quantit\u00e0. Per assicurarsi la collaborazione dello scienziato, Whitney ordina quindi ai suoi uomini di catturare Peggy e Jarvis.\nSi canta e si balla un po'.\nTrama.\nIn una sequenza onirica Peggy ha un dialogo col fratello defunto, balla prima con Wilkes e poi con Sousa all'interno della tavola calda dove lavora Angie e viene trascinata da quest'ultima, e da un gruppo di coriste tra cui figura Dottie, in una sorta di musical sulla sua indecisione tra i due uomini; il sogno termina con la comparsa di Jarvis. Non appena risvegliatasi, Peggy riesce a evadere insieme a Jarvis dal furgone su cui la stavano trasportando gli uomini di Whitney e Manfredi facendo ritorno al quartier generale dell'SSR dove, assieme a Thompson, Sousa e al dottor Samberly convince Vernon a complottare contro la sua padrona, usando su di lei l'arma ideata da Stark per chiudere la voragine di Materia Zero tuttavia, a insaputa di tutti, Thompson fa trasformare l'arma in un ordigno e, consegnandola a Whitney, tradisce l'ex-mentore fingendo di volere un posto nel Consiglio dei Nove; mentre Jarvis trova finalmente la forza di rivelare ad Ana la verit\u00e0 sulle sue condizioni, Peggy e Sousa scoprono il piano di Thompson e disarmano la bomba da lontano ma questi se ne accorge e li raggiunge facendo riattivare a Samberly il detonatore mentre, in un crescendo di tensione, Whitney scopre a sua volta del tranello un istante prima di uccidere Vernon e Wilkes la raggiunge liberando la Materia Zero nel suo corpo con un'esplosione.\nFinale Hollywoodiano.\nTrama.\nWhitney Frost assorbe la Materia Zero rilasciata dall'esplosione di Wilkes, che sopravvive venendo condotto in salvo da Peggy, Sousa, Thompson, Samberly, Jarvis e Howard Stark. Manipolata dall'immensa quantit\u00e0 di Materia Zero all'interno del suo corpo, Whitney si rinchiude in casa lavorando ininterrottamente ad una formula per aprire nuovamente un varco dimensionale e rilasciare la sostanza sulla Terra cos\u00ec da provocare l'apocalisse; Manfredi, preoccupato per la salute mentale dell'amata, decide di contattare Stark (suo vecchio amico) per aiutare lui, Peggy e l'SSR a rubare la formula di Whitney battendola sul tempo ed aprendo il varco prima che possa farlo lei, riuscendo cos\u00ec ad attirarla in trappola, separarla fisicamente dalla Materia Zero grazie all'arma ai raggi gamma di Stark e richiudere il varco; tale esperienza fa tuttavia impazzire completamente l'ex-attrice che, di conseguenza, viene rinchiusa in un manicomio criminale. Nei giorni successivi Wilkes viene assunto dalle Stark Industries e Thompson, pentito delle sue azioni, consegna una misteriosa chiave del Consiglio dei Nove rinvenuta nei dossier di Masters a Peggy che, nel frattempo, rivela i suoi sentimenti a Sousa e decide di rimanere a Los Angeles con lui.\nNella scena finale Thompson si appresta a fare ritorno a New York quando un individuo misterioso si presenta alla porta della sua stanza d'albergo, gli spara al petto e ruba un dossier di Masters inerente Peggy."}
{"id": "5785849", "revid": "599013", "url": "https://it.wikipedia.org/wiki?curid=5785849", "title": "Angelo Ballini", "text": "Carriera.\nA cavallo della prima guerra mondiale ha disputato due campionati di Prima Categoria Lombarda: nel 1914-1915 nella Libertas Milano e nella stagione 1919-1920 con la maglia del Brescia."}
{"id": "5785863", "revid": "1573940", "url": "https://it.wikipedia.org/wiki?curid=5785863", "title": "Lumumba (Zambia)", "text": "Lumumba \u00e8 un ward dello Zambia, parte della Provincia di Copperbelt e del Distretto di Luanshya."}
{"id": "5785864", "revid": "1573940", "url": "https://it.wikipedia.org/wiki?curid=5785864", "title": "Kafue (Luanshya)", "text": "Kafue \u00e8 un ward dello Zambia, parte della Provincia di Copperbelt e del Distretto di Luanshya."}
{"id": "5785871", "revid": "1573940", "url": "https://it.wikipedia.org/wiki?curid=5785871", "title": "Chilabula", "text": "Chilabula \u00e8 un ward dello Zambia, parte della Provincia di Copperbelt e del Distretto di Luanshya."}
{"id": "5785872", "revid": "110157", "url": "https://it.wikipedia.org/wiki?curid=5785872", "title": "IFAF CEI Interleague 2012", "text": "La IFAF CEI Interleague 2012 \u00e8 stata la 2\u00aa edizione dell'omonimo torneo europeo di football americano, organizzato dalla IFAF Europe. Con i 4 team partecipanti la formula del campionato prevede un girone da cui si qualificano due squadre per la finale.\nHa avuto inizio il 28 aprile e si \u00e8 conclusa il 7 luglio con la finale vinta per 25-20 dagli ungheresi Ny\u00edregyh\u00e1za Tigers sui slovacchi Bratislava Monarchs.\nStagione regolare.\nClassifica.\nLa classifica della regular season \u00e8 la seguente:"}
{"id": "5785874", "revid": "1573940", "url": "https://it.wikipedia.org/wiki?curid=5785874", "title": "Mpatamatu", "text": "Mpatamatu \u00e8 un ward dello Zambia, parte della Provincia di Copperbelt e del Distretto di Luanshya."}
{"id": "5785875", "revid": "1573940", "url": "https://it.wikipedia.org/wiki?curid=5785875", "title": "Justine Kabwe (Luanshya)", "text": "Justine Kabwe \u00e8 un ward dello Zambia, parte della Provincia di Copperbelt e del Distretto di Luanshya."}
{"id": "5785876", "revid": "1543377", "url": "https://it.wikipedia.org/wiki?curid=5785876", "title": "Convocazioni alle qualificazioni di pallavolo maschile ai Giochi della XXXI Olimpiade - Europa", "text": "Elenco dei giocatori convocati per le qualificazioni europee ai Giochi della XXXI Olimpiade."}
{"id": "5785878", "revid": "1573940", "url": "https://it.wikipedia.org/wiki?curid=5785878", "title": "Nkulumashiba", "text": "Nkulumashiba \u00e8 un ward dello Zambia, parte della Provincia di Copperbelt e del Distretto di Luanshya."}
{"id": "5785881", "revid": "767487", "url": "https://it.wikipedia.org/wiki?curid=5785881", "title": "Mads Hvilsom", "text": "Carriera.\nClub.\nMidtjylland e parentesi al Viborg.\nHvilsom ha cominciato la carriera professionistica con la maglia del Midtjylland. Ha debuttato nella Superligaen il 5 aprile 2009, sostituendo Danny Olsen nella vittoria interna per 3-1 sull'Horsens. Nell'estate 2011 \u00e8 passato in prestito al Viborg, in 1. Division. Ha esordito con questa maglia il 12 agosto, segnando una tripletta nella vittoria per 4-0 sullo Hj\u00f8rring. A gennaio 2012 \u00e8 tornato al Midtjylland.\nHobro.\nNell'estate 2012, Hvilsom \u00e8 stato tesserato dall'Hobro, squadra militante in 1. Division. Ha debuttato con questa maglia il 3 agosto, quando \u00e8 subentrato a Svenne Poulsen nella sconfitta per 2-0 maturata sul campo dello Hj\u00f8rring. Ha segnato la prima rete il 28 luglio 2013, nella vittoria per 1-2 in casa dell'Hvidovre. Ha contribuito alla promozione dell'Hobro nella Superligaen, arrivata nel corso di quello stesso campionato. L'anno successivo, Hvilsom si \u00e8 laureato capocannoniere della massima divisione locale, in ex aequo con Martin Pu\u0161i\u0107, entrambi a quota 16 reti.\nEintracht Braunschweig.\nIl 15 luglio 2015, i tedeschi dell'Eintracht Braunschweig hanno comunicato d'aver ingaggiato, che ha firmato un contratto triennale. Ha esordito nella 2. Bundesliga in data 31 luglio, quando ha sostituito Salim Khelifi nel pareggio a reti inviolate sul campo del Kaiserslautern. Rimasto in squadra fino a gennaio 2016, in questo lasso di tempo ha giocato anche per la squadra riserve dell'Eintracht Braunschweig, compagine militante in Regionalliga.\nBrann.\nL'8 gennaio 2016, i norvegesi del Brann hanno annunciato sul proprio sito internet d'aver ingaggiato Hvilsom con la formula del prestito, accordo valido fino al 30 giugno 2017. Ha scelto di vestire la maglia numero 22. Ha esordito in squadra il 13 marzo successivo, schierato titolare nel pareggio per 2-2 sul campo dello Str\u00f8msgodset. Nonostante gli accordi prevedessero altri termini, il 21 giugno 2016 lo stesso Brann ha confermato l'interruzione del prestito di Hvilsom, che ha lasciato il club con 11 presenze tra tutte le competizioni e nessuna rete all'attivo.\nEsbjerg.\nLo stesso 21 giugno 2016, l'Esbjerg ha ufficializzato sul proprio sito internet l'ingaggio di Hvilsom, in prestito per la stagione successiva. I termini dell'accordo prevedevano l'ingaggio a titolo definitivo al termine del prestito, con il giocatore che avrebbe siglato un contratto biennale. Ha esordito in squadra il 17 luglio, subentrando a Brent McGrath nella sconfitta per 4-0 sul campo del Br\u00f8ndby. Il 22 agosto ha trovato la prima rete, nel successo per 3-2 sull'Odense. Ha chiuso la stagione a quota 31 presenze e 3 reti, tra tutte le competizioni.\nS\u00f8nderjyskE.\nIl 9 giugno 2017 \u00e8 passato in prestito al S\u00f8nderjyskE.\nNazionale.\nHvilsom ha rappresentato la Danimarca a livello Under-16, Under-17, Under-18, Under-19 ed Under-20.\nStatistiche.\nPresenze e reti nei club.\n\"Statistiche aggiornate al 2 luglio 2017.\""}
{"id": "5785883", "revid": "78060310", "url": "https://it.wikipedia.org/wiki?curid=5785883", "title": "Alfabeto slovacco", "text": ""}
{"id": "5785884", "revid": "1573940", "url": "https://it.wikipedia.org/wiki?curid=5785884", "title": "Baluba (Zambia)", "text": "Baluba \u00e8 un ward dello Zambia, parte della Provincia di Copperbelt e del Distretto di Luanshya."}
{"id": "5785885", "revid": "1573940", "url": "https://it.wikipedia.org/wiki?curid=5785885", "title": "Tskhenistskali", "text": "Lo Tskhenistskali (in lingua georgiana :\u00a0\u10ea\u10ee\u10d4\u10dc\u10d8\u10e1\u10ec\u10e7\u10d0\u10da\u10d8, a volte traslitterato comet Tskhenistsqali o, con due parole Tskhenis Tsqali) \u00e8 un fiume della Georgia settentrionale. Nasce nel massiccio del Gran Caucaso, nella parte pi\u00f9 orientale del distretto di Lent\u00e9khi, nella bassa Svanezia.\nAffluente del maggior fiume georgiano, il Rioni, \u00e8 lungo 184\u00a0km.\nAttraversa le piccole citt\u00e0 di Lent\u00e9khi e Tsageri e raggiunge il Rioni nei pressi di Samtredia."}
{"id": "5785886", "revid": "1573940", "url": "https://it.wikipedia.org/wiki?curid=5785886", "title": "Milyashi", "text": "Milyashi \u00e8 un ward dello Zambia, parte della Provincia di Copperbelt e del Distretto di Luanshya."}
{"id": "5785887", "revid": "1573940", "url": "https://it.wikipedia.org/wiki?curid=5785887", "title": "Ngebe (Luanshya)", "text": "Ngebe \u00e8 un ward dello Zambia, parte della Provincia di Copperbelt e del Distretto di Luanshya."}
{"id": "5785891", "revid": "1573940", "url": "https://it.wikipedia.org/wiki?curid=5785891", "title": "Kansengu", "text": "Kansengu \u00e8 un ward dello Zambia, parte della Provincia di Copperbelt e del Distretto di Luanshya."}
{"id": "5785907", "revid": "1573940", "url": "https://it.wikipedia.org/wiki?curid=5785907", "title": "Kawama (Luanshya)", "text": "Kawama \u00e8 un ward dello Zambia, parte della Provincia di Copperbelt e del Distretto di Luanshya."}
{"id": "5785911", "revid": "1573940", "url": "https://it.wikipedia.org/wiki?curid=5785911", "title": "Muva Hill", "text": "Muva Hill \u00e8 un ward dello Zambia, parte della Provincia di Copperbelt e del Distretto di Luanshya."}
{"id": "5785918", "revid": "1573940", "url": "https://it.wikipedia.org/wiki?curid=5785918", "title": "Kansanta", "text": "Kansanta \u00e8 un ward dello Zambia, parte della Provincia di Copperbelt e del Distretto di Lufwanyama."}
{"id": "5785923", "revid": "1573940", "url": "https://it.wikipedia.org/wiki?curid=5785923", "title": "Lufwanyama", "text": "Lufwanyama \u00e8 un ward dello Zambia, parte della Provincia di Copperbelt e capoluogo del distretto omonimo."}
{"id": "5785928", "revid": "78060816", "url": "https://it.wikipedia.org/wiki?curid=5785928", "title": "Emblematum libellus", "text": ""}
{"id": "5785944", "revid": "1305772", "url": "https://it.wikipedia.org/wiki?curid=5785944", "title": "Lazarus (David Bowie)", "text": "Lazarus \u00e8 un singolo del cantautore britannico David Bowie, il secondo estratto dal venticinquesimo album in studio \"Blackstar\" e pubblicato il 17 dicembre 2015.\nDistribuito sotto forma di download digitale, il singolo ebbe la sua prima mondiale nel corso del programma BBC Radio 6 Music di Steve Lamacq. \"Lazarus\" \u00e8 l'ultimo singolo pubblicato in vita da David Bowie, deceduto il 10 gennaio 2016, e raggiunse la posizione numero 45 in classifica nella britannica Official Singles Chart, e la numero 40 negli Stati Uniti.\nDescrizione.\nSecondo quanto affermato dal produttore discografico Tony Visconti, il testo di \"Lazarus\", come anche le altre tracce presenti sull'album, per volont\u00e0 dello stesso Bowie sono da intendersi come un auto-epitaffio, una riflessione sull'imminente morte del musicista, malato di cancro da tempo.\nIl titolo \"Lazarus\" era gi\u00e0 stato utilizzato da Bowie per un musical recentemente scritto per il New York City Theater. Lo spettacolo \u00e8 il seguito della storia di Thomas Jerome Newton, protagonista del film, tratto dall'omonimo libro di Walter Tevis, \"L'uomo che cadde sulla terra.\"\nVideo musicale.\nIl videoclip, appositamente accorciato ad una versione da 4 minuti circa per il singolo, fu immesso in rete il 7 gennaio 2016 sul canale Vevo di Bowie su YouTube. Il video \u00e8 diretto da Johan Renck, gi\u00e0 regista del video del precedente singolo \"Blackstar\".\nIl video mostra principalmente David Bowie, nelle vesti del personaggio con gli \"occhi a bottone\" gi\u00e0 presente nel precedente video di \"Blackstar\", giacere sul letto di morte in una squallida stanzetta. Inoltre, Bowie interpreta anche un poeta, contemporaneamente tormentato ed ispirato dal teschio apparso nel video di \"Blackstar\". Alla fine del video, Bowie scompare dentro un armadio chiudendo le ante dietro di s\u00e9. Da notare il fatto che il personaggio del poeta indossi lo stesso vestito indossato da Bowie per una serie di foto realizzate nel 1976 in occasione dell'uscita dell'album \"Station to Station\", una delle quali fu utilizzata come retro di copertina dello stesso album per la riedizione in compact disc del 1990 della Rykodisc. In quella foto Bowie era intento a disegnare l'Albero della Vita della cabala ebraica, composto dalle dieci sfere della creazione."}
{"id": "5785948", "revid": "164044", "url": "https://it.wikipedia.org/wiki?curid=5785948", "title": "Mads Dittmer Hvilsom", "text": ""}
{"id": "5785950", "revid": "110157", "url": "https://it.wikipedia.org/wiki?curid=5785950", "title": "IFAF CEI Interleague 2013", "text": "La IFAF CEI Interleague 2013 \u00e8 stata la 3\u00aa edizione dell'omonimo torneo europeo di football americano, organizzato dalla IFAF Europe. Con i 4 team partecipanti la formula del campionato prevede un girone da cui si qualificano due squadre per la finale.\nHa avuto inizio il 20 aprile e si \u00e8 conclusa il 7 luglio con la finale di Topo\u013e\u010dany vinta per 21-17 dagli slovacchi Bratislava Monarchs sui connazionali Topo\u013e\u010dany Kings.\nStagione regolare.\nClassifica.\nLa classifica della regular season \u00e8 la seguente:"}
{"id": "5785955", "revid": "767487", "url": "https://it.wikipedia.org/wiki?curid=5785955", "title": "I violenti di Rio Bravo", "text": "I violenti di Rio Bravo \u00e8 un film western di Robert Siodmak del 1965, liberamente ispirato ai due romanzi \"Il tesoro degli Aztechi\" e \"La piramide del Dio Sole\" di Karl May.\nTrama.\n1864, nel Messico occupato dalle truppe francesi. Napoleone III ha nominato Imperatore l'Arciduca Massimiliano d'Austria, ma il presidente destituito Benito Juarez non rinuncia alla lotta contro gli invasori. Il presidente statunitense Lincoln, impegnato ad aiutare in gran segreto la causa dei rivoltosi, invia loro un messaggio affidandolo al dottor Karl Sternau, un medico europeo dalla pistola facile, gran conoscitore del Messico e amico personale di Juarez che riesce a portare a termine la missione dopo un viaggio avventuroso.\nEsaurito il suo compito Sternau viene convinto da Juarez a restare in Messico per dare una mano alla sua lotta. Grazie alle sue conoscenze e al suo ascendente ottiene l'aiuto di Don Pedro Arbellez e soprattutto del potente Don Ferdinando di Rodrigenda che accetta di fare della sua fattoria una base segreta per i rifornimenti delle truppe di Juarez. Quando tutto sembra risolto la vicenda si complica per il tradimento di Alfonso, figlio di Don Pedro, e della sua amante Josefa che si alleano con un gruppo di rinnegati provenienti dalle truppe del generale Juarez e dopo aver venduto Sternau agli occupanti francesi cercano di impadronirsi di un leggendario tesoro. Sfuggito ai francesi che l'hanno condannato alla deportazione, Sternau riesce alla fine a sconfiggere i traditori grazie anche all'aiuto di Rosita."}
{"id": "5785957", "revid": "123254359", "url": "https://it.wikipedia.org/wiki?curid=5785957", "title": "IJlst", "text": "IJlst (pron.: /\u025bjlst/; in frisone: Drylts) \u00e8 una cittadina di circa 3.100 abitanti del nord-est dei Paesi Bassi, facente parte della provincia della Frisia e situata lungo il corso del fiume Ee. Dal punto di vista amministrativo, si tratta di un-ex comune, dal 1984 accorpato alla municipalit\u00e0 di Wymbritseradiel (di cui era il capoluogo), municipalit\u00e0 a sua volta accorpata nel 2011 a quella di S\u00fadwest-Frysl\u00e2n.\nTra le cosiddette \"undici citt\u00e0 della Frisia\", IJlst vantava in passato una lunga tradizione per la costruzione di navi.\nEtimologia.\nLe origini del toponimo \"IJlst/Drytlts\" non sono chiare.\nSecondo una prima ipotesi deriverebbe dal nome di un \"stins\" (\"roccaforte\") chiamato \"Ylostins\" (v. anche la sezione \"Storia\"), mentre secondo un'altra ipotesi derivebbe invece dal nome del corso d'acqua Ee.\nGeografia fisica.\nCollocazione.\nIJlst si trova a circa met\u00e0 strada tra Workum e Sneek (rispettivamente ad est della prima e a sud/sud-ovest della seconda), a circa 25\u00a0km. a nord di Sloten.\nSociet\u00e0.\nEvoluzione demografica.\nNel 2011, la popolazione stimata di IJlst era di 3.150 abitanti.\nLa localit\u00e0 ha quindi conosciuto un incremento demografico rispetto al 2008, quando la popolazione stimata era di 3.145 abitanti, e rispetto al 2001, quando la popolazione censita era di 3.110 abitanti.\nStoria.\nIJlst ricevette lo status di citt\u00e0 nel 1268.\nNel 1379, IJlst acquis\u00ec anche il diritto di poter tenere un mercato settimanale.\nNel XV secolo, la potente famiglia Harinxma costru\u00ec in loco una roccaforte (\"stins\") chiamata \"Ylostins\" o \"Ilostins\".\nStemma.\nLo stemma di IJlst raffigura una nave dorata su sfondo blu che naviga su un mare dorato.\nLe origini dello stemma di IJlst risalgono al 1584. Lo stemma si rif\u00e0 ad un bollo del 1496 raffigurante una cocca.\nMonumenti e luoghi d'interesse.\nIJlst vanta 43 edifici classificati come rijksmonumenten.\nChiesa di San Maurizio.\nTra gli edifici storici di IJlst, figura la chiesa di San Maurizio, situata al nr. 48 di Eegracht e risalente al 1830.\nAntico municipio.\nAltro edificio storico di IJlst \u00e8 l'antico municipio, situato al nr. 49 di Galamagracht e risalente al 1859.\nHimmole.\nAltro edificio storico di IJlst \u00e8 lo Himmole, un mulino a vento risalente al XVIII secolo.\nMulino \"De Rat\".\nAltro storico mulino a vento di IJlst \u00e8 il mulino De Rat, risalente al 1828 e restaurato nel 1929.\nSport.\nIJlst \u00e8 una delle dodici tappe della \"Elfstedentocht\", la celebre corsa di 200\u00a0km su pattini da ghiaccio."}
{"id": "5785979", "revid": "767487", "url": "https://it.wikipedia.org/wiki?curid=5785979", "title": "Wang Yongpo", "text": ""}
{"id": "5785983", "revid": "2213474", "url": "https://it.wikipedia.org/wiki?curid=5785983", "title": "Arnaud de Puyfontaine", "text": "Dal 1 giugno 2017 al 3 maggio 2018 \u00e8 stato presidente esecutivo di Telecom Italia. Dal 4 maggio 2018 \u00e8 un consigliere della societ\u00e0 telefonica italiana.&lt;br&gt;\nArnaud de Puyfontaine riveste il delicato ruolo di conciliatore, secondo il Financial Times del 3 agosto 2017, che promette: \"I will do whatever it takes to be part of the reinforcement of the relationship between Italy and France\".\nBiografia.\nDiplomato all'ESCP (corso 1988), all'Institut Multim\u00e9dias (corso 1992) e all'AMP Harvard Business School (corso 2000), Arnaud de Puyfontaine comincia la sua carriera a \"Le Figaro\" dove la sua missione consister\u00e0 nello sviluppare i legami del giornale con le grandi scuole. Vi lavorer\u00e0 tre anni mentre continua i suoi studi. Dopo un passaggio come consulente presso Arthur Andersen, si reca in Indonesia a effettuare il suo servizio militare. Ritorna al giornale \"Le Figaro\" dove diriger\u00e0 in particolare la regata della \"Solitaire du Figaro\", sotto la guida di Philippe Villin con cui lavora a stretto contatto.\nNel 1995, si unisce al gruppo Emap. Dirige prima \"T\u00e9l\u00e9 Poche\" (una rivista di televisione) e \"Studio Magazine\" (una rivista di cinema). Gestisce l'acquisizione delle riviste \"T\u00e9l\u00e9 Star\" e \"T\u00e9l\u00e9 Star jeux\". Crea il polo Emap Star di cui diventa delegato prima di essere nominato nel luglio 1998 direttore generale del gruppo Emap France dopo la partenza di Kevin Hand per Londra nella casa madre. La creazione del polo Star, divenuto molto rapidamente un peso massimo della stampa televisiva, gli apre la presidenza del gruppo con la sua nomina, nel 1999, alla carica di presidente-direttore generale. \u00c8 ugualmente membro del \"\" di Emap, di Emap Digital Worldwide (1999-2006) e di amministratore di Emap Metro in Gran Bretagna. Parallelamente Arnaud de Puyfontaine diventa amministratore (dal 1998) e presidente (2004-2007) di Audipresse, dell'Associazione per la promozione della stampa periodica (\"Association pour la promotion de la presse magazine\", APPM). \u00c8 ugualmente amministratore del Sindacato della stampa periodica e d'informazione (dal 1998).\nNel 2006, Emap plc decide di cedere la sua filiale francese. Al termine di un processo di cessione condotto da Arnaud de Puyfontaine, Emap France entra in seno al gruppo Mondadori. Attraverso questa acquisizione, il gruppo di media italiano si apre il mercato francese della stampa periodica. Confermato nelle sue funzioni, Arnaud de Puyfontaine \u00e8 nominato nell'aprile 2007 presidente della holding Mondadori France che, parallelamente all'attivit\u00e0 periodica, ha la vocazione di accogliere nuove attivit\u00e0. In quest'ottica, Arnaud de Puyfontaine \u00e8 nominato anche direttore generale delle attivit\u00e0 digitali per l'insieme del gruppo Mondadori. Si dimette dai suoi mandati nell'agosto 2008 e diventa \u00ab senior advisor \u00bb accanto a Maurizio Costa, vicepresidente e amministratore delegato del gruppo Arnoldo Mondadori Editore. Nell'ottobre 2008, Nicolas Sarkozy lancia gli \u00ab Stati generali della stampa scritta \u00bb e nomina Arnaud de Puyfontaine in qualit\u00e0 di presidente del polo \u00ab Stampare, trasportare, distribuire, finanziare: come rigenerare il processo industriale della stampa scritta? \u00bb. Al termine del processo, Arnaud de Puyfontaine si vede affidare dal presidente della Repubblica una missione di controllo e di attuazione delle raccomandazioni adottate che hanno ispirato in gran parte i recenti mutamenti del settore.\nIl 15 maggio 2009, \u00e8 nominato CEO (\"\") di (Natmags), la filiale britannica di Hearst Corporation e diventa \u00ab Monsieur Europe \u00bb per uno dei primi gruppi mediatici americani. Nel 2011 prende la guida delle operazioni per l'acquisizione di circa cento titoli pubblicati da Lagard\u00e8re in una quindicina di paesi fuori della Francia. Nello slancio del momento, \u00e8 nominato, nel giugno 2011, vicepresidente esecutivo di Hearst Magazine International.\nNel maggio 2012, Arnaud de Puyfontaine entra nel consiglio d'amministrazione di Schibsted, principale gruppo di media scandinavo.\nNel gennaio 2014, Arnaud de Puyfontaine entra nel gruppo Vivendi come direttore generale delle attivit\u00e0 media e contenuti. Il 24 giugno 2014, \u00e8 nominato presidente del consiglio direttivo di Vivendi.\nArnaud de Puyfontaine \u00e8 membro del Si\u00e8cle, un importante circolo che riunisce i membri pi\u00f9 influenti della classe dirigente francese. \u00c8 anche amministratore dell'Istituto Aspen, membro della commissione \u00ab Dialogo Economico \u00bb del Medef (\"Mouvement d'entreprises de France\", la Confindustria francese) e Presidente di ESCP Europe Alumni.\nArnaud de Puyfontaine \u00e8 cavaliere della Legion d'onore, dell'Ordine nazionale al merito e dell'Ordine delle arti e delle lettere.\nSuo nonno materno, Andr\u00e9-Marie Gerard, fu caporedattore di \"L'Aurore\", uno storico giornale francese, dal 1957 al 1960. Prese in seguito la direzione dei telegiornali della RTF prima di diventare ispettore generale dell'ORTF.\n\u00c8 membro del consiglio d'amministrazione della French-American Foundation."}
{"id": "5786012", "revid": "666668", "url": "https://it.wikipedia.org/wiki?curid=5786012", "title": "Futsal Citt\u00e0 di Sestu", "text": ""}
{"id": "5786016", "revid": "78061820", "url": "https://it.wikipedia.org/wiki?curid=5786016", "title": "Lorenzkirche", "text": ""}
{"id": "5786018", "revid": "124250919", "url": "https://it.wikipedia.org/wiki?curid=5786018", "title": "Harvey Nichols", "text": "Harvey Nichols \u00e8 una catena di grandi magazzini britannica fondata nel 1831 e con sede principale a Knightsbridge, Londra. Vende collezioni di moda per uomini e donne, accessori, prodotti cosmetici, vino e cibo."}
{"id": "5786019", "revid": "486946", "url": "https://it.wikipedia.org/wiki?curid=5786019", "title": "Casale FBC", "text": ""}
{"id": "5786020", "revid": "486946", "url": "https://it.wikipedia.org/wiki?curid=5786020", "title": "Casale F.B.C.", "text": ""}
{"id": "5786021", "revid": "486946", "url": "https://it.wikipedia.org/wiki?curid=5786021", "title": "FBC Casale", "text": ""}
{"id": "5786022", "revid": "486946", "url": "https://it.wikipedia.org/wiki?curid=5786022", "title": "F.B.C. Casale", "text": ""}
{"id": "5786025", "revid": "486946", "url": "https://it.wikipedia.org/wiki?curid=5786025", "title": "FBC Casale ASD", "text": ""}
{"id": "5786026", "revid": "486946", "url": "https://it.wikipedia.org/wiki?curid=5786026", "title": "F.B.C. Casale A.S.D.", "text": ""}
{"id": "5786027", "revid": "486946", "url": "https://it.wikipedia.org/wiki?curid=5786027", "title": "ASD FBC Casale", "text": ""}
{"id": "5786028", "revid": "486946", "url": "https://it.wikipedia.org/wiki?curid=5786028", "title": "A.S.D. F.B.C. Casale", "text": ""}
{"id": "5786029", "revid": "486946", "url": "https://it.wikipedia.org/wiki?curid=5786029", "title": "Unione Sportiva Casale Foot Ball Club", "text": ""}
{"id": "5786030", "revid": "486946", "url": "https://it.wikipedia.org/wiki?curid=5786030", "title": "US Casale FBC", "text": ""}
{"id": "5786031", "revid": "486946", "url": "https://it.wikipedia.org/wiki?curid=5786031", "title": "U.S. Casale F.B.C.", "text": ""}
{"id": "5786032", "revid": "486946", "url": "https://it.wikipedia.org/wiki?curid=5786032", "title": "Casale Foot Ball Club XI Legione M.V.S.N.", "text": ""}
{"id": "5786033", "revid": "486946", "url": "https://it.wikipedia.org/wiki?curid=5786033", "title": "Associazione Sportiva Casale F.B.C.", "text": ""}
{"id": "5786034", "revid": "486946", "url": "https://it.wikipedia.org/wiki?curid=5786034", "title": "A.S. Casale F.B.C.", "text": ""}
{"id": "5786035", "revid": "486946", "url": "https://it.wikipedia.org/wiki?curid=5786035", "title": "AS Casale FBC", "text": ""}
{"id": "5786036", "revid": "486946", "url": "https://it.wikipedia.org/wiki?curid=5786036", "title": "Associazione Calcio Juniorcasale", "text": ""}
{"id": "5786037", "revid": "486946", "url": "https://it.wikipedia.org/wiki?curid=5786037", "title": "AC Juniorcasale", "text": ""}
{"id": "5786038", "revid": "486946", "url": "https://it.wikipedia.org/wiki?curid=5786038", "title": "A.C. Juniorcasale", "text": ""}
{"id": "5786040", "revid": "21880", "url": "https://it.wikipedia.org/wiki?curid=5786040", "title": "Pteroplatytrygon", "text": ""}
{"id": "5786041", "revid": "118495976", "url": "https://it.wikipedia.org/wiki?curid=5786041", "title": "Erasmus+", "text": "Erasmus+ \u00e8 il programma promosso dalla Commissione europea in materia di istruzione, formazione, giovent\u00f9 e sport per il periodo 2014-2020. L'obiettivo del programma \u00e8 di sostenere la strategia Europa 2020, contribuendo all'accrescimento dei livelli di occupazione, allo sviluppo del capitale sociale e alla promozione della cooperazione fra gli Stati dell'Unione europea.\nLa dotazione finanziaria del programma ammonta a 14,7 miliardi di euro per il periodo 2014-2020, registrando un aumento del 40% rispetto alla programmazione precedente.\nOrigine.\nPrima dell'introduzione di Erasmus+, nel periodo dal 2007 al 2013, in materia di istruzione, formazione, giovent\u00f9 e sport erano previsti diversi meccanismi di finanziamento, vale a dire:\nQuesti programmi per il periodo 2014-2020 sono stati unificati sotto il marchio \"Erasmus+\" per facilitarne l'accesso da parte dei cittadini interessati e promuovere nuove forme di cooperazione tra i diversi settori coinvolti dalle varie azioni.\nStruttura del programma.\nIl programma Erasmus+ \u00e8 suddiviso in azioni:\nEnti coinvolti nell'attuazione del programma.\nLa responsabilit\u00e0 del regolare funzionamento del programma Erasmus+ \u00e8 di competenza della Commissione europea, che ne gestisce il bilancio e ne stabilisce obiettivi e priorit\u00e0.\nIn Italia la gestione operativa del programma \u00e8 di competenza di tre Agenzie nazionali competenti per ambiti diversi:"}
{"id": "5786043", "revid": "486946", "url": "https://it.wikipedia.org/wiki?curid=5786043", "title": "AS Casale Calcio", "text": ""}
{"id": "5786047", "revid": "1776051", "url": "https://it.wikipedia.org/wiki?curid=5786047", "title": "Now (Def Leppard)", "text": "Now \u00e8 un singolo del gruppo musicale britannico Def Leppard, il primo estratto dal loro album \"X\" del 2002. Raggiunse la posizione numero 23 della Official Singles Chart nel Regno Unito e la numero 26 della Mainstream Rock Songs negli Stati Uniti.\nVideo musicale.\nIl videoclip del brano \u00e8 stato diretto dai fratelli Malloys ed \u00e8 focalizzata sulla t-shirt a tema Union Jack indossata dal gruppo nei primi anni di carriera (come Joe Elliott nel video di \"Photograph\") e ne viene raccontata la storia attraverso diversi proprietari nel corso di quasi due decenni. Si inizia nel 1983, quando una ragazza acquista la maglia da un negozio di musica. Un giorno, mentre sta dormendo, suo fratello minore la ruba e si intrufola con un suo amico nel cortile di un vicino di casa per utilizzarne la piscina provata. I due fuggono via appena vengono avvistati dalla padrona di casa, tuttavia dimenticandosi la t-shirt.\nNel 1985, un uomo acquista la maglia durante una svendita. In un parcheggio prima di un concerto dei Def Leppard, viene sedotto da una ragazza che gli strappa via l'indumento. Questa se la fa autografare dal bassista Rick Savage quando arriva il bus della band. Poco dopo il concerto, la ragazza incontra un roadie e fa l'amore con lui in autobus, dove lascia la t-shirt.\nNel 1987, il roadie entra in una lavanderia a gettoni per lavare la maglia insieme ad altra biancheria intima. Mentre si addormenta in attesa del suo bucato, una donna gli ruba la t-shirt e la nasconde nel carrello con la propria biancheria.\nIl video si conclude nel 2002, dove una donna (presumibilmente una versione cresciuta dell'adolescente dalla scena del 1983), acquista la maglia da un'asta online e successivamente la riceve per posta."}
{"id": "5786059", "revid": "33751", "url": "https://it.wikipedia.org/wiki?curid=5786059", "title": "Siah Jamegan Khorasan Football Club", "text": "Il Siah Jamegan Khorasan Football Club \u00e8 una societ\u00e0 calcistica iraniana con sede nella citt\u00e0 di Mashhad. Milita nella Terza Divisione, la quarta divisione del campionato iraniano di calcio. \nFondato nel 2011, ha militato per tre stagioni, dal 2015-2016 al 2017-2018, nella Lega professionistica del Golfo persico, la massima serie nazionale.\nGioca le partite casalinghe allo stadio Samen Al-Aeme."}
{"id": "5786062", "revid": "287204", "url": "https://it.wikipedia.org/wiki?curid=5786062", "title": "Mario Negri (accademico)", "text": "Formazione e incarichi accademici.\nMario Negri si laurea in lettere classiche presso l'Universit\u00e0 degli Studi di Milano. Nella Facolt\u00e0 di Lettere e Filosofia della stessa universit\u00e0, nel 1973, \u00e8 assistente ordinario e poi professore associato di Glottologia. Nel 1987 \u00e8 professore straordinario di Glottologia nella Facolt\u00e0 di Magistero dell'Universit\u00e0 degli Studi di Sassari e l'anno successivo, nel 1988, diventa presidente del Corso di Laurea in Lingue e letterature straniere presso l'Universit\u00e0 degli Studi di Sassari.\nAll'inizio degli anni Novanta \u00e8, inoltre, professore ordinario di Glottologia nella Facolt\u00e0 di Lettere e Filosofia dell'Universit\u00e0 degli Studi di Macerata e nel 1991 \u00e8 presidente del Corso di Laurea in Lingue e letterature straniere presso l'Universit\u00e0 degli Studi di Macerata.\nNel 1995 Negri diventa professore ordinario di Glottologia nella Facolt\u00e0 di Lingue, letterature e culture moderne della Libera Universit\u00e0 di Lingue e Comunicazione IULM di Milano. Tre anni dopo, nel 1998, diventa Preside della stessa Facolt\u00e0.\nNel 2005 gli viene attribuito il ruolo di Prorettore Vicario dell'Ateneo milanese. Nel 2006 diventa Coordinatore del Dottorato di ricerca in Lingue e Culture Egee.\nAltri incarichi.\nNel 2000 Mario Negri diventa membro della Indogermanische Gesellschaft, la societ\u00e0 per gli studi indoeuropei; nel 2006 \u00e8 membro del Comitato Esecutivo del XII Colloquio Internazionale di Micetologia, che si \u00e8 tenuto a Roma, dal 20 al 25 febbraio 2006. Sempre nel 2006 \u00e8 coordinatore del Comitato Scientifico del Lessico della Classicit\u00e0 nelle letterature europee moderne (progetto FIRB).\nNel 2009 \u00e8 membro del Comitato Scientifico del Colloquio Internazionale \u201cRiflessioni sulla cronologia egea alla luce delle recenti scoperte di Santorini\u201d, che si \u00e8 svolto a Milano, il 27 e 28 aprile 2009. Nel 2011 \u00e8 vicepresidente del Comitato Internazionale Atlantis 15/11/2011. Nel 2012 \u00e8 membro del Comitato Scientifico del Colloquio Internazionale \u201cUn mill\u00e9naire d'histoire et d'arch\u00e9ologie chypriotes (1600-600 av. J.-C.)\u201d, che si \u00e8 tenuto alla Libera Universit\u00e0 di Lingue e comunicazione IULM nell'ottobre 2012.\nNel 2014 \u00e8 membro del Comitato Scientifico del Colloquio Internazionale \"Le sacrifice humain dans le monde \u00e9g\u00e9en et dans les civilisations p\u00e9riph\u00e9riques\", che si \u00e8 tenuto sempre all'Universit\u00e0 IULM nell'ottobre 2014.\nAttivit\u00e0 scientifiche e pubblicazioni.\nFormatosi e cresciuto come indeuropeista alla Scuola Milanese di Vittore Pisani e di Enzo Evangelisti, Mario Negri si \u00e8 occupato soprattutto della storia linguistica dell'Egeo del II millennio a.C., con speciale riferimento ai testi amministrativi micenei e minoici (in particolare alla scrittura Lineare A).\nI temi maggiormente trattati sono stati i rapporti fra il mondo linguistico e culturale omerico dell'et\u00e0 micenea, anche nella prospettiva della lettura \u201cstorica\u201d del mito, e, soprattutto, la storia linguistica del Peloponneso e di Creta nel Medio e Tardo Bronzo. Come esito di questi interessi, ha trascritto e interpretato il corpus delle epigrafi in Lineare A (con C. Consani, Testi minoici trascritti, con interpretazione e glossario, Roma, CNR, 1999 [TMT])"}
{"id": "5786065", "revid": "37401", "url": "https://it.wikipedia.org/wiki?curid=5786065", "title": "Anne Frank", "text": ""}
{"id": "5786070", "revid": "37401", "url": "https://it.wikipedia.org/wiki?curid=5786070", "title": "Diario di Anne Frank", "text": ""}
{"id": "5786074", "revid": "37401", "url": "https://it.wikipedia.org/wiki?curid=5786074", "title": "Casa di Anne Frank", "text": ""}
{"id": "5786096", "revid": "81308659", "url": "https://it.wikipedia.org/wiki?curid=5786096", "title": "Nine Lives (Def Leppard)", "text": "Nine Lives \u00e8 un singolo del gruppo musicale britannico Def Leppard, scritto e inciso in collaborazione con il cantante country statunitense Tim McGraw. \u00c8 stato pubblicato il 27 aprile 2008, due giorni dopo l'uscita dell'album \"Songs from the Sparkle Lounge\".\nVideo musicale.\nIl videoclip del brano vede anch'esso la presenza di Tim McGraw ed \u00e8 stato girato nell'aprile 2008 per la regia di Sherman Halsey."}
{"id": "5786097", "revid": "1305772", "url": "https://it.wikipedia.org/wiki?curid=5786097", "title": "Susanville", "text": ""}
{"id": "5786121", "revid": "118584944", "url": "https://it.wikipedia.org/wiki?curid=5786121", "title": "I desideri inutili", "text": "I desideri inutili (\"Les Souhaits ridicules\") \u00e8 una fiaba popolare la cui versione pi\u00f9 celebre \u00e8 quella in versi di Charles Perrault. Apparve per la prima volta nel 1693 su \"Le Mercure Galant\" e fu inserita nel 1697 nella raccolta I racconti di Mamma Oca.\nTrama.\nUn boscaiolo si lamenta della sua triste sorte. Gli appare il dio Giove che gli promette di realizzare tre desideri. Torna a casa. si consiglia con la moglie sul da farsi e decidono insieme di rinviare al giorno dopo la scelta dei desideri da esprimere. Ma inavvertitamente, mentre si riposa presso il fuoco del camino, dice che vorrebbe tanto poter mangiare una focaccia e subito la focaccia compare. La moglie inveisce contro di lui che cos\u00ec stupidamente ha consumato una possibilit\u00e0. Irritato il boscaiolo reagisce e nella collera le augura che la focaccia le si attacchi al naso. \u00c8 subito accontentato. Ora, anche se ottenesse di diventare re, come farebbe a presentarsi sul trono con la moglie deturpata in quel modo? Con l'ultimo desiderio a disposizione chiede a Giove che lei ritorni come era prima. La vita di entrambi continuer\u00e0 nella medesima condizione iniziale. \nAnalisi.\nRealismo sociale.\nIn questa fiaba viene rappresentata la realt\u00e0 sociale del popolo e Perrault esprime il suo pessimismo sulla possibilit\u00e0 di un miglioramento delle condizionni economiche e sociali di vita dei ceti pi\u00f9 umili. L'individuo ha scarse se non nulle prospettive di sfuggire al destino che gli \u00e8 assegnato.\nStile.\nPerrault adotta un registro scherzoso alternato a note pi\u00f9 amare quando ad esempio all'inizio descrive la condizione del boscaiolo cos\u00ec infelice che desidera la morte."}
{"id": "5786131", "revid": "400694", "url": "https://it.wikipedia.org/wiki?curid=5786131", "title": "The String Quartet", "text": ""}
{"id": "5786138", "revid": "287204", "url": "https://it.wikipedia.org/wiki?curid=5786138", "title": "Taittinger", "text": "Taittinger \u00e8 una delle pi\u00f9 grandi case produttrici di champagne del mondo con sede a Reims, nella regione della Champagne-Ardenne.\nIl marchio Taittinger nacque nel 1932 all'acquisizione da parte di Pierre Taittinger del castello de la Marquetterie, con il quale rilev\u00f2 la preesistente ditta Forest-Fourneaux, fondata nel 1734 da Jacques Fourneaux. Questi aveva lavorato a stretto contatto con i monaci benedettini, all'epoca proprietari di gran parte delle vigne circostanti. Tra i proprietari precedenti si annovera anche il filosofo Jacques Cazotte morto ghigliottinato durante il regime del Terrore.\nI Taittinger erano mercanti di vino che si trasferirono nella Champagne dalla Lorena nel 1870. \nLa crescita dell'azienda dal dopoguerra ad oggi \u00e8 stata continua ma l'impulso maggiore si deve a Claude Taittinger che l'ha diretta dal 1960 al 2005 portando il marchio ai vertici mondiali.\nTaittinger si caratterizza per l'utilizzo prevalente di Chardonnay. Altri vitigni consentiti per lo champagne come il Pinot nero sono utilizzati in percentuali minori rispetto a quelli dei principali marchi concorrenti. \nCon un partner americano, la Kobrand Corporation che distribuisce i loro prodotti negli Stati Uniti, la Taittinger ha avviato dal 1987 a Sonoma, in California, una grande casa vinicola denominata Domaine Carneros che produce vini e spumanti con metodo champagne sul modello della casa madre francese.\nProduzione.\nNel 2014 Taittinger si \u00e8 confermato sesto produttore mondiale di champagne.\nAlcuni dei principali prodotti sul mercato sono:"}
{"id": "5786162", "revid": "78063280", "url": "https://it.wikipedia.org/wiki?curid=5786162", "title": "Pianeti esterni", "text": ""}
{"id": "5786164", "revid": "78063291", "url": "https://it.wikipedia.org/wiki?curid=5786164", "title": "Pianeti superiori", "text": ""}
{"id": "5786165", "revid": "78063301", "url": "https://it.wikipedia.org/wiki?curid=5786165", "title": "Pianeta superiore", "text": ""}
{"id": "5786168", "revid": "110157", "url": "https://it.wikipedia.org/wiki?curid=5786168", "title": "Serhat", "text": "Origine e diffusione.\nRiprende il termine turco \"serhat\", che vuol dire \"frontiera\", \"confine\".\nOnomastico.\nIl nome \u00e8 adespota, non essendo portato da alcun santo. L'onomastico si pu\u00f2 festeggiare il 1\u00ba novembre, per Ognissanti."}
{"id": "5786170", "revid": "78063384", "url": "https://it.wikipedia.org/wiki?curid=5786170", "title": "Attrito aerodinamico", "text": ""}
{"id": "5786171", "revid": "78063458", "url": "https://it.wikipedia.org/wiki?curid=5786171", "title": "Servitenkirche", "text": ""}
{"id": "5786172", "revid": "486946", "url": "https://it.wikipedia.org/wiki?curid=5786172", "title": "Magno di Cuneo", "text": ""}
{"id": "5786173", "revid": "110157", "url": "https://it.wikipedia.org/wiki?curid=5786173", "title": "Amnesiac Kid'z", "text": " \u00e8 un manga di Y\u014dichir\u014d Ono del 2009 pubblicato da Shinchosha sulla rivista \"Weekly Comic Bunch\" ed in seguito raccolto in tre volumi per un totale di 16 capitoli. In Italia \u00e8 stato pubblicato tra il 2011 e il 2012 da Planet Manga, etichetta di Panini Comics. \nTrama.\nL'11 gennaio 2038 Tokyo viene irradiata da un improvviso bagliore che causa in chiunque l'abbia visto la perdita di qualsiasi ricordo eccetto come articolare il linguaggio. Un milione le persone colpite ed in seguito a quell'incidente il governo giapponese croll\u00f2, salvo essere ricostruito da quelli scampati alla tragedia. Le vittime, considerate dal governo pericolosi malati, furono rinchiusi in una citt\u00e0 sotterranea denominata Tokyo Geofront per evitare epidemie e rinominati Kid'z, con la scelta di poter vivere in una famiglia fittizia o essere d'aiuto per la ricerca di una cura. Protagonista della storia \u00e8 Noa Ikurumi, un Kid'z che vive tranquillamente tra i due fratellini fittizi e la scuola fino a quando qualcuno non viene a cercarlo, una ragazza, Hikumi, che asserisce di essere la sua fidanzata e che gli rivela di essere lui stesso l'artefice della perdita di memoria di massa avvenuta due anni prima con la creazione di AREC, una bomba in grado di sottrarre i ricordi. "}
{"id": "5786188", "revid": "610351", "url": "https://it.wikipedia.org/wiki?curid=5786188", "title": "Kate del Castillo", "text": "Carriera.\nHa debuttato come attrice nel 1978 prendendo parte al film \"The Last Escape\". \u00c8 diventata famosa nel 1991 quando ha interpretato il ruolo di \"Leticia\" in \"Muchachitas\", una telenovela messa in onda in diversi paesi dell'America Latina, cos\u00ec come in \"La reina del sur\" e la serie \"Due\u00f1os Del Paraiso\", sempre come attrice protagonista.\nNel 2002 e 2003 ha intrapreso un tour internazionale al fianco dell'attore argentino Saul Lisazo. Nel Novembre 2007, \u00e8 stata nominata come una delle Star dell'anno, nel 2011 come una delle \"25 donne pi\u00f9 influenti\" e come le \"50 donne pi\u00f9 belle\" dalla rivista \"People\". Nel 2009, del Castillo \u00e8 stata nominata ambasciatore per la Commissione messicana per i diritti umani e l'anno successivo ha contribuito a lanciare la \"Blue Heart Campaign\" al fine di sensibilizzare l'opinione pubblica e combattere il traffico umano.\nVita privata.\nDel Castillo \u00e8 nata in Citt\u00e0 del Messico, capitale dello Stato del Messico. Figlia di Kate Trillo e Eric del Castillo, una leggenda del periodo d'oro del cinema messicano e un attore di soap opera. Kate ha anche altri due fratelli; una sorella \"Veronica\", e un fratellastro \"Ponciano\", da parte di suo padre. Il 3 febbraio 2001, sposa il calciatore Luis Garc\u00eda ma finisce poco tempo dopo, il 1 settembre 2004. Del Castillo vive a Los Angeles.\nIl 22 Agosto 2005 la sua casa a Los Angeles \u00e8 stata ripulita dai ladri, i quali hanno preso alcuni gioielli dell'attrice mentre lei lavorava sul film Bordertown, un film sugli omicidi femminili a Ciudad Ju\u00e1rez. Nell'agosto del 2009, Kate si \u00e8 sposata con Aar\u00f3n D\u00edaz in una cerimonia a Las Vegas. Il 26 luglio 2011, \u00e8 stato annunciato che Kate e D\u00edaz si sono separati.\nNel 2012 ha posato per una campagna pubblicitaria PETA, sensibilizzando i proprietari di animali per evitare l'abbandono di cani e gatti.\nDurante un'intervista con Cristina Saralegui, Kate ha rivelato che la sua band preferita sono i Duran Duran.\nCartello di Sinaloa.\nIl 9 gennaio 2012, ha fatto discutere di s\u00e9 per un controverso post su Twextra nel quale affermava: \"Oggi credo di pi\u00f9 al Chapo Guzm\u00e0n (l'allora capo del cartello di Sinaloa) che al governo che nasconde verit\u00e0 dolorose come la cura per il cancro, l'AIDS ecc., per il proprio beneficio e ricchezza.\"\nHa fatto da intermediaria in un'intervista tra l'attore americano Sean Penn e El Chapo Guzm\u00e1n nell'ottobre 2015, poco prima che i marines messicani lo catturassero."}
{"id": "5786199", "revid": "1711941", "url": "https://it.wikipedia.org/wiki?curid=5786199", "title": "Jean-No\u00ebl Pancrazi", "text": "Biografia.\nGiovent\u00f9.\nJean-No\u00ebl Pancrazi trascorre i primi dieci anni di vita in Algeria, con i suoi genitori e la sorella; gli anni dell'infanzia durante la guerra d'Algeria avranno una notevole ripercussione sulla sua opera.\nArriva in Francia nel 1962 e compie i suoi studi secondari a Perpignan, citt\u00e0 di origine della madre. Giunto a Parigi, frequenta inizialmente il famoso liceo Louis-le-Grand, poi segui dei corsi di letteratura presso la Sorbona. Nel 1972 \u00e8 professore aggregato di lettere moderne. La sua prima opera, pubblicata l'anno dopo, \u00e8 un saggio su Mallarm\u00e9. Negli anni '70 \u00e8 docente di francese in un liceo di Massy.\nCarriera letteraria.\nIl suo primo romanzo, \"La M\u00e9moire br\u00fbl\u00e9e\", viene pubblicato nel 1979 presso le edizioni Seuil. Seguiranno \"Lalibela ou la mort nomade\" (1981), \"L'Heure des adieux\" (1985) e \"Le Passage des princes\" (1988). L'opera successiva, \"Les Quartiers d'hiver\", viene pubblicata nel 1990 da Gallimard: la storia \u00e8 ambientata al \u00ab Vagabond \u00bb, bar gay di Parigi, durante i primi anni dell'AIDS. Il romanzo ottiene il premio M\u00e9dicis. Pancrazi continua la sua esplorazione del mondo notturno con \"Le Silence des passions\" (1994), insignito del premio Valery-Larbaud. \nRitorna sulla sua infanzia algerina, a Batna, nel momento in cui il paese precipita nella guerra, con \"Madame Arnoul\" (1995): la storia narra l'amicizia fra un ragazzino e una vicina alsaziana \u2013 che il narratore ritiene come la seconda madre \u2013 che viene considerata \u201cdalla parte degli arabi\u201d per aver diffeso una ragazzina algerina dagli assalti di un militare francese e che per questo sar\u00e0 \u00ab punita \u00bb. Il libro riceve ben tre premi: il prix du Livre Inter, il premio Maurice-Genevoix e il premio Albert-Camus. Lo scrittore rende omaggio al padre, che ha finito i suoi giorni in Corsica, in \"Long s\u00e9jour\" (1998, prix Jean Freusti\u00e9), poi alla madre in \"Ren\u00e9e Camps\" (2001). Questi tre libri compongono una vera e propria \u00ab trilogia della memoria familiare \u00bb.\nIn \"Tout est pass\u00e9 si vite\" (2003, Gran premio del romanzo dell'Acad\u00e9mie fran\u00e7aise), fa il ritratto di un'amica, scrittrice e editrice, che si ammala di cancro.\nI suoi soggiorni ad Haiti e in Repubblica Dominicana gli ispirano due romanzi: \"Les Dollars des sables\" (2006), e \"Montecristi\" (2009), in cui denuncia uno scandalo ecologico.\nIn \"La Montagne\" (2012), Jean-No\u00ebl Pancrazi affronta un ricordo che a lungo ha tenuto segreto: la morte di sei giovani compagni assassinati in montagna durante la guerra d'Algeria. Il testo \u00e8 stato insignito dei premi M\u00e9diterran\u00e9e, Marcel-Pagnol et Fran\u00e7ois-Mauriac.\nIn \"Ind\u00e9tectable\", romanzo pubblicato nel 2014 (Gallimard), racconta la vita di Mady, originario del Mali, da dieci anni clandestino a Parigi. \nJean-No\u00ebl Pancrazi \u00e8 anche autore di \"Corse\" (2000), con Raymond Depardon.\nHa ricevuto il Gran Premio della Soci\u00e9t\u00e9 des gens de lettres (SGDL) per l'insieme della sua opera. \nDal 1999, \u00e8 membro della giuria del premio Renaudot.\nNel 2013 viene realizzato un documentario su Jean-No\u00ebl Pancrazi, \"Territoires Intimes\" (film realizzato da Renaud Donche, France 3 - Corsica, settembre 2013).\nJean-No\u00ebl Pancrazi \u00e8 cavaliere dell'Ordre du M\u00e9rite et cavaliere della Legion d'Onore."}
{"id": "5786200", "revid": "287204", "url": "https://it.wikipedia.org/wiki?curid=5786200", "title": "Ippolito d\u2019Este", "text": ""}
{"id": "5786204", "revid": "1573940", "url": "https://it.wikipedia.org/wiki?curid=5786204", "title": "Himantura uarnak", "text": "La pastinaca reticolata (Himantura uarnak ()) \u00e8 un pesce cartilagineo della famiglia dei Dasiatidi.\nDescrizione.\nHa un corpo di forma romboidale, largo sino a 125\u00a0cm, con apice delle pinne pettorali arrotondato e una lunga coda a forma di frusta, 2,5-3,5 volte pi\u00f9 lunga del corpo, dotata di un aculeo seghettato in prossimit\u00e0 della base. La superficie superiore del corpo \u00e8 per lo pi\u00f9 liscia, con una fila di piccoli tubercoli appiattiti che va dagli occhi alla base della coda.\nIl colore della livrea \u00e8 variabile in rapporto all'et\u00e0 e alla localizzazione geografica. Gli adulti hanno un pattern dorsale con un reticolo di macchie marrone scuro su uno sfondo che va dal beige al giallo-marrone, con bande pi\u00f9 chiare sui lati. La parte ventrale \u00e8 chiara. I giovani sono giallastri con piccole macchie scure.\nBiologia.\n\u00c8 una specie demersale che trascorre gran parte del tempo sui fondali, ricoperto dalla sabbia o dal fango.\nAlimentazione.\nSi nutre di pesci, crostacei e molluschi.\nRiproduzione.\n\u00c8 una specie ovovivipara, che raggiunge la maturit\u00e0 sessuale verso i 4 anni di et\u00e0. La gestazione dura circa un anno, al termine dei quali la femmina partorisce 3-5 piccoli di circa 20\u00a0cm di diametro.\nDistribuzione e habitat.\nQuesta specie \u00e8 ampiamente distribuita in tutto l'Indo-Pacifico, dal Sudafrica al mar Rosso ad ovest, spingendosi a est attraverso il subcontinente indiano e il sud-est asiatico, sino a Taiwan e alle isole Ryukyu a nord, e alla Nuova Guinea e all'Australia settentrionale a sud. In epoca recente ha anche colonizzato, attraversando il canale di Suez, il Mediterraneo orientale (migrazione lessepsiana).\n\u00c8 una specie eurialina che spesso penetra negli estuari dei fiumi."}
{"id": "5786205", "revid": "1543377", "url": "https://it.wikipedia.org/wiki?curid=5786205", "title": "Buddhismo nel sudest asiatico", "text": "Il buddhismo nel sudest asiatico si riferisce alla presenza e fioritura di tutte le forme di buddhismo nel territorio del sudest asiatico fin dai tempi pi\u00f9 antichi. Storicamente il buddhismo Mah\u0101y\u0101na ha avuto un posto i rilievo in questa regione, ma nei tempi moderni la maggior parte dei paesi seguono la tradizione Therav\u0101da: i paesi del sudest asiatico a maggioranza buddhista Therav\u0101da sono la Thailandia, la Cambogia, la Birmania ed il Laos.\nIl Vietnam continua ad avere una maggioranza Mah\u0101y\u0101na a causa dell'influenza cinese. L'intero territorio dell'Indonesia era buddhista Mah\u0101y\u0101na fin dal tempo dell'impero Srivijaya sotto la dinastia Sailendra, mentre a tutt'oggi il Mah\u0101y\u0101na nel paese \u00e8 largamente praticato dalla diaspora causata dall'emigrazione cinese, cos\u00ec come accade anche a Singapore ed in Malaysia.\nIl buddhismo Mah\u0101y\u0101na \u00e8 la forma religiosa predominante della maggior parte delle comunit\u00e0 cinesi presenti a Singapore, mentre rimane una forte minoranza in Indonesia, Malaysia, Brunei e nelle Filippine.\nStoria.\nPrime tradizioni.\nIl buddhismo raggiunse il sudest asiatico sia direttamente via mare dall'India sia indirettamente a partire dall'Asia centrale e dalla Cina, in un processo che ha attraversato una gran parte del I millennio d.C.\nPrima del XII secolo i territori di Thailandia, Birmania, Laos e Cambogia hanno veduto prevalere varie sette buddhiste provenienti direttamente dall'India, e queste includevano anche gli insegnamenti del Mah\u0101y\u0101na. Nel VII secolo il monaco buddhista cinese Y\u00ecj\u00ecng osservava che, durante i suoi numerosi viaggi attraverso queste aree, tutte le principali tradizioni del buddhismo indiano fiorivano e prosperavano.\nImpero Khmer e Srivijaya.\nDurante il V e fino al XIII secolo i vari imperi formatisi nel sudest asiatico sono stati influenzati direttamente dall'India, di modo che essi hanno seguito essenzialmente la via della tradizione Mah\u0101y\u0101na. L'impero di Srivijaya a sud e l'impero Khmer a nord si trovavano in competizione per l'influenza socio-economica del territorio, mentre la loro espressione artistica si trov\u00f2 a riprodurre il ricco pantheon Mah\u0101y\u0101na dedicato ai bodhisattva.\nSrivijaya, un impero marittimo col suo centro a Palembang, sull'isola di Sumatra in Indonesia, adott\u00f2 il veicolo Mah\u0101y\u0101na e Vajrayana, sotto una linea di governanti chiamati Sailendra. Il monaco Yijing descrisse la citt\u00e0 di Palembang come un grande centro di cultura buddhista e dove il sovrano veniva sostenuto nelle sue decisioni da pi\u00f9 di mille monaci presenti all'interno della sua corte; egli ha anche testimoniato l'importanza del buddhismo gi\u00e0 nell'anno 671 quando si trov\u00f2 a consigliare ai futuri pellegrini cinesi di andare a trascorrere un anno o due proprio a Palembang.\nL'impero Srivijaya cominci\u00f2 a declinare a causa di sempre pi\u00f9 numerosi conflitti con i governanti Chola indiani, prima di essere definitivamente destabilizzato dall'espansione islamica durante il corso del XIII secolo.\nDal IX al XIII secolo il buddhismo Mah\u0101y\u0101na e l'induismo, attraverso l'espansione dell'impero Khmer, dominava una gran parte di tutta la penisola del sudest asiatico. Sotto i Khmer pi\u00f9 di 900 templi furono fatti costruire in Cambogia e nella vicina Thailandia. La grande capitale di Angkor \u00e8 stata il centro di questo sviluppo, con un complesso di costruzioni templari ed un'organizzazione urbana in grado di supportare circa un milione di abitanti, se non di pi\u00f9.\nConversioni al Therav\u0101da.\nAnche se ci sono alcuni indizi su una presenza buddhista interpretata come tradizione Therav\u0101da in Birmania, i documenti superstiti mostrano che la maggior parte del buddhismo birmano era in principio Mah\u0101y\u0101na e che veniva utilizzato il sanscrito piuttosto che la lingua p\u0101li. A seguito del declino del buddhismo in India missioni di monaci provenienti dallo Sri Lanka operarono una graduale conversioni dei birmani alla tradizione Therav\u0101da, mentre nei due secoli successivi la portarono anche a vaste aree della Thailandia, del Laos e della Cambogia, ove finirono con il soppiantare tutte le precedenti forme di buddhismo.\nTradizioni vietnamite.\nIl buddhismo praticato dai vietnamiti nel loro territorio \u00e8 principalmente di tradizione Mah\u0101y\u0101na. Il buddhismo giunse in Vietnam gi\u00e0 a partire dal II secolo attraverso il nord, proveniente dall'Asia centrale. Il buddhismo vietnamita \u00e8 molto simile al buddhismo cinese ed in parte riflette la struttura del buddhismo presente in Cina dopo la dinastia Song.\nTradizioni moderne di buddhismo.\nAttualmente vi sono tra i 190 e i 205 milioni di buddhisti nell'intero sudest asiatico, il che la rende la seconda religione presente nella regione dopo l'Islam; circa tra il 35 e il 38% della popolazione mondiale buddhista risiede nel sudest asiatico."}
{"id": "5786208", "revid": "1933974", "url": "https://it.wikipedia.org/wiki?curid=5786208", "title": "Flavio Bertelli (pittore)", "text": "Flavio Bertelli \u00e8 stato tra i pochi esponenti del divisionismo in ambito bolognese, oltre ad Augusto Majani ed Alessandro Scorzoni. Inoltre, appartiene a quel gruppo di pittori paesaggisti dell\u2019inizio del 900 della \"Scuola bolognese di pittura\", come Luigi Bertelli (il padre di Flavio), Giovanni Secchi, Antonino Sartini, Guglielmo Pizzirani, Alessandro Scorzoni, Gino Marzocchi e Garzia Fioresi, che hanno dipinto i paesaggi emiliano-romagnoli, riproducendone le bellezze e testimoniandone, con il pennello, i cambiamenti nel tempo.\nFormazione e biografia.\nFiglio del pittore Luigi Bertelli e di Matilde Benetti, Flavio Bertelli nasce a San Lazzaro di Savena nel 1865. La famiglia \u00e8 benestante e di buon livello culturale: uno zio di Luigi Bertelli, Francesco Bertelli, \u00e8 docente di Astronomia all'Universit\u00e0 di Bologna; un figlio di questi, Timoteo Bertelli, \u00e8 padre barnabita di vasto sapere. Frequenta il Collegio di \u201cSan Luigi\u201d a Bologna e successivamente il Collegio \u201cAlle Querce\u201d di Firenze, frequentando inoltre lo studio di Telemaco Signorini, maturando per il maestro ammirazione ed affetto. Quest'ultimo era il pittore che aveva conosciuto di persona Manet e Degas, era la mente pi\u00f9 aperta di tutto il movimento macchiaiolo. Tornato a Bologna, nel 1883 si iscrive all'Accademia di Belle Arti dove resta solo un anno nonostante la vittoria di due medaglie, una per l'Ornato e una per il Disegno di Figura. \nNel 1885 abbandona gli studi per dedicarsi alla pittura e a soli ventitr\u00e9 anni partecipa all'Esposizione Nazionale di Belle Arti di Bologna. Nel 1891 espone \"Nevicata\" alla I Triennale di Brera e probabilmente in questa occasione conosce Vittore Grubicy de Dragon con cui condivide i principi del divisionismo.\nIn quello stesso anno, a seguito del fallimento della fornace di famiglia, Flavio versa in una condizione economica molto difficile. Costretto a lasciare la casa di famiglia, si trasferisce in una soffitta di Palazzo Bentivoglio a Bologna, dove in seguito conosce Alfredo Baruffi ed entra a far parte del cenacolo dei \"Giambardi della Sega\", con cui condivider\u00e0 la breve esperienza dell' \"Academia de la Lira\". Espone alla II Triennale di Brera ottenendo grande successo presso la critica e nel 1895 partecipa alla mostra della Societ\u00e0 della Francesco Francia, cui continuer\u00e0 a prendere parte sino al 1922.\nNel 1898 all'Esposizione Nazionale di Torino presenta il grande dipinto divisionista \"Sera\". Nel 1900 lascia Palazzo Bentivoglio per trasferire il suo studio in via del Poggiale. In quello stesso anno collabora all'illustrazione della rivista Italia ride e rifiuta l'importante proposta dell'editore Giulio Ricordi di illustrare spartiti musicali. Partecipa nel 1903 alla LXII Esposizione della Societ\u00e0 Promotrice delle Belle Arti di Torino e nel 1905 si occupa della decorazione del battistero della chiesa di S. Ansano a Pieve del Pino. Nel 1909 \u00e8 nominato accademico dall'Accademia di Belle Arti di Bologna.\nNel 1915 termina \"Oltre il Pincio\", ritenuto dalla critica il suo capolavoro, che gli \u00e8 costata anni di fatica. \nLa parabola divisionista giunge a compimento e si conclude con la crisi spirituale del 1918. Infatti, la forte crisi depressiva lo convincer\u00e0 all'abbandono della tecnica divisionista che richiede concentrazione massima e tempi lunghi. Bertelli recupera la pittura post macchiaiola appresa negli anni fiorentini. Nel 1921 partecipa alla I Biennale romana e alla Fiorentina primaverile. Nel corso degli anni venti Flavio compie diversi viaggi tra la Romagna e le Marche: soggiorna in Carpegna, in Montefeltro, a Monghidoro, Pennabilli, Modigliana, Gabicce e Cattolica. In questi anni dipinge moltissime opere che regala ai suoi amici in cambio di ospitalit\u00e0. Da loro sappiamo che Flavio fosse ospite gentile e gradito: essi lo ricordano come gradevole pianista, persona amabile, colta e riservata.\nNel 1929 \u00e8 colpito da una nuova gravissima crisi depressiva. Ricoverato in una clinica privata \u00e8 costretto a uscirne prima del tempo perch\u00e9 impossibilitato a pagarne le spese.\nLascia quindi lo studio in via del Poggiale ed \u00e8 dapprima ospite a Crespellano dall'amico e pittore Antonino Sartini, il quale si improvvisa mercante per vendergli i dipinti accumulati in tanti anni e nello stesso tempo lo convince a tornare a dipingere. Nel 1933 si trasferisce alla Cagnona di Bellaria in un'umile casa insieme alla sorella Amalia. In questi anni \u00e8 supportato dagli amici che gli procurano gli strumenti da lavoro e si occupano della vendita dei quadri. Tra questi troviamo l'amico e pittore Antonino Sartini che continua ad aiutarlo e sostenerlo. Tuttavia vi sono altri che da Bologna portano in dono al pittore pennelli, colori e altro materiale, al fine di comprare i quadri di Bertelli ad un prezzo estremamente basso, lasciando ben poco margine di guadagno all'artista.\nIl 29 dicembre del 1941, all'et\u00e0 di settantasei anni, Flavio Bertelli si spegne per una neoplasia gastrica all'Ospedale di Rimini. Viene sepolto al Cimitero monumentale della Certosa di Bologna. Tuttavia, viene riportato nel catalogo della mostra retrospettiva di Bertelli Flavio del 1952, del 1981 e del 1991 che: \"Il Circolo Artistico di Bologna, nel decenale della morte dell'artista stanzia una somma per trasportare le spoglie di Flavio Bertelli a Bologna. Ma arriva tardi: le ossa di Flavio sono ormai confuse con quelle di altra porvera gente in una fossa comune del Cimitero di Rimini\". Lo stesso Circolo scrive infatti nel 1952 che: \"Si intendeva ricuperare i resti del corpo, sepolto in un campo comune del cimitero di Rimini, prima che fossero confusi con altri nell'ossario, e dare a essi perpetua distinzione nella nostra Certosa...L'intervento del Circolo non \u00e8 giunto a tempo a salvare le ossa dalla dispersione...\".\nStile.\nFlavio Bertelli \u00e8 stato tra i principali rappresentanti del divisionismo bolognese. Tra le opere divisioniste pi\u00f9 significative si ricorda: \"Paesaggio (1891),\" \"Sera (1898)\" e \"Oltre il Pincio (1915)\". Alla crisi depressiva del 1918 segue il graduale abbandono della tecnica divisionista in favore del recupero della pittura di macchia appresa negli anni fiorentini da Telemaco Signorini. Negli anni Trenta la pittura svapora divenendo meno materica e lasciando trasparire il supporto senza mai perdere del lirismo tipico di tutta la sua produzione."}
{"id": "5786213", "revid": "767487", "url": "https://it.wikipedia.org/wiki?curid=5786213", "title": "Leg press", "text": "La leg press (pressione delle gambe) \u00e8 un esercizio di allenamento con i pesi in cui l'individuo spinge un peso lontano dalle proprie gambe. Il termine leg-press si riferisce anche all'apparecchio utilizzato per eseguire questo esercizio. Questo esercizio pu\u00f2 essere utilizzato per valutare la forza complessiva della parte bassa del corpo di un atleta.\nGruppi di muscoli.\nLa Leg-press fa lavorare i seguenti gruppi di muscoli:\nVariando l'angolo tra la slitta e lo schienale e/o la posizione dei piedi sulla pedana si pone pi\u00f9 carico su uno o un altro gruppo muscolare.\nCarico della leg press.\nCon questo esercizio si pu\u00f2 fare un carico maggiore per allenarsi rispetto ad altri esercizi per gli stessi muscoli. Ad esempio il bodybuilder Ronnie Coleman ha pubblicato un video in cui esegue il leg-press con un peso di 2300 pounds (1043\u00a0kg) per 8 ripetizioni. Il detentore del record mondiale William Silva ha effettuato l'esercizio facendo 60 ripetizioni in 1 minuto con un carico di 454\u00a0kg."}
{"id": "5786222", "revid": "125364798", "url": "https://it.wikipedia.org/wiki?curid=5786222", "title": "Gela J.T. 2005-2006", "text": "Questa pagina raccoglie le informazioni riguardanti il Gela J.T. nelle competizioni ufficiali della stagione 2005-2006.\nRosa.\n (Capitano)\nStatistiche.\n\"Statistiche aggiornate al 27 gennaio 2016.\""}
{"id": "5786231", "revid": "182193", "url": "https://it.wikipedia.org/wiki?curid=5786231", "title": "FC Mendrisio", "text": ""}
{"id": "5786234", "revid": "155634", "url": "https://it.wikipedia.org/wiki?curid=5786234", "title": "Campionato del mondo BDO 2016", "text": "Il Campionato del mondo BDO 2016 \u00e8 stata la 39\u00aa edizione del Campionato del mondo BDO organizzata dalla British Darts Organisation.\nIl \"defending champion\" Scott Mitchell, vincitore del suo primo titolo nel 2015, \u00e8 stato sconfitto nei quarti di finale da Richard Veenstra. Il campione del mondo del 2013 Scott Waites ha vinto il titolo battendo 7-1 Jeff Smith in finale.\nLisa Ashton, vincitrice delle edizioni del 2014 e 2015 \u00e8 stata sconfitta nei quarti di finale da Trina Gulliver, la quale ha poi proseguito nel torneo fino alla finale e battendo Deta Hedman 3-2, si \u00e8 aggiudicata il suo decimo titolo.\nIl checkout pi\u00f9 alto nel torneo \u00e8 stato un 161 realizzato sia da Jeff Smith che da Scott MItchell.\nRisultati.\nUomini.\nTurno preliminare.\nLe partite del turno preliminare si sono giocate dal 3 al 5 gennaio, al meglio di 5 set.\nGiovani.\nPer la seconda volta si \u00e8 disputata l'edizione giovanile del torneo. Il 7 gennaio Josh Richardson ha battuto 3-2 in finale Jordan Boyce.\nCopertura televisiva.\nIn Italia l'evento \u00e8 stato trasmesso dai canali di Eurosport con il commento di Andrea Campagna, affiancato a turno da Gianfranco Ficetola e Giordano Reale."}
{"id": "5786237", "revid": "1684799", "url": "https://it.wikipedia.org/wiki?curid=5786237", "title": "Dark Matters", "text": ""}
{"id": "5786238", "revid": "767487", "url": "https://it.wikipedia.org/wiki?curid=5786238", "title": "Carmelo Patamia", "text": "Biografia.\nLaureato in medicina, specializzato in dermatologia e malattie veneree, \u00e8 stato libero docente all'universit\u00e0 di Napoli, cofondatore e primario del sifilocomio partenopeo e membro della Commissione sanitaria per la modificazione del regolamento sulla prostituzione. Nel 1865, riportata alla luce l'antica sorgente di Balneolo e un precedente stabilimento termale ivi esistito, promuove la costruzione dello stabilimento termale Patamia, che ha avuto una discreta fortuna fino alla scomparsa del fondatore. \u00c8 stato inoltre uno dei fondatori della Banca Popolare Cooperativa di Bagnara, promossa per fronteggiare il fenomeno dell'usura nei confronti delle fasce pi\u00f9 basse della popolazione calabrese."}
{"id": "5786239", "revid": "709406", "url": "https://it.wikipedia.org/wiki?curid=5786239", "title": "Koenigsegg Agera R", "text": ""}
{"id": "5786244", "revid": "767487", "url": "https://it.wikipedia.org/wiki?curid=5786244", "title": "Westwood (California)", "text": " Westwood \u00e8 un \"census-designated place\" della contea di Lassen nello stato della California.\nWestwood \u00e8 stata costruita su un flusso di lava verso nord dai vulcani Cascade Mountain Range."}
{"id": "5786247", "revid": "1488558", "url": "https://it.wikipedia.org/wiki?curid=5786247", "title": "La pazienza di Griselda", "text": "La pazienza di Griselda (\"La Marquise de Salusses ou la Patience de Griselidis\") \u00e8 una fiaba in versi di Charles Perrault.\nFu pubblicata per la prima volta il 22 settembre 1691 nella raccolta \"Recueil de Plusieurs Pi\u00e8ces d'Eloquence et de Po\u00e9sie pr\u00e9sent\u00e9es \u00e0 l'Acad\u00e9mie Fran\u00e7aise pour les prix de l'Ann\u00e9e 1691\". Era stata letta all'Acad\u00e9mie fran\u00e7aise da l'Abb\u00e9 Lavau il 26 agosto 1691.\nGrazie al successo ottenuto venne pubblicata separatamente qualche settimana pi\u00f9 tardi in volume 12.\nFu inserita nel 1697 nella raccolta I racconti di Mamma Oca.\nTrama.\nUn Principe si innamora di una pastorella e la sposa. Tuttavia continuamente mette alla prova il suo amore e la sua fedelt\u00e0. La giovane pazientemente subisce e alla fine i suoi sacrifici saranno premiati.\nFonte letteraria.\nLa trama \u00e8 tratta dall'omonima novella del Decameron di Giovanni Boccaccio.\nAnalisi.\nAttraverso la fiaba, Perrault ci offre una rappresentazione della sua epoca, in particolare dei costumi della classe sociale dominante. Ci sono scene della vita a corte: lusso, feste, nozze. La fiaba \u00e8 anche un pretesto per una riflessione sul potere, sul rapporto fra gli uomini e le donne, sulla crudelt\u00e0 e sulla virt\u00f9."}
{"id": "5786271", "revid": "253269", "url": "https://it.wikipedia.org/wiki?curid=5786271", "title": "Bob Steele", "text": "Figlio del regista Robert N. Bradbury e fratello gemello dell'attore Bill Bradbury, si spos\u00f2 tre volte: dal 1931 al 1933 con Louise A. Chessman; dal 1935 al 1938 con Alice Petty Hackley e dal 1939 fino alla morte con Virginia Nash Tatem.\n\u00c8 morto nel 1988, a 81 anni, per un enfisema."}
{"id": "5786280", "revid": "267975", "url": "https://it.wikipedia.org/wiki?curid=5786280", "title": "Congregazione della disciplina regolare", "text": ""}
{"id": "5786285", "revid": "1974457", "url": "https://it.wikipedia.org/wiki?curid=5786285", "title": "Unit\u00e0 produttiva", "text": "Una unit\u00e0 produttiva, nel diritto del lavoro italiano, viene caratterizzata dalle seguenti due definizioni:"}
{"id": "5786292", "revid": "1543377", "url": "https://it.wikipedia.org/wiki?curid=5786292", "title": "Deceiver (The Word Alive)", "text": "Deceiver \u00e8 l'album di debutto del gruppo musicale statunitense The Word Alive, pubblicato il 31 agosto 2010 dalla Fearless Records.\nTracce.\nTesti di Tyler Smith, musiche dei The Word Alive, eccetto dove indicato."}
{"id": "5786294", "revid": "287204", "url": "https://it.wikipedia.org/wiki?curid=5786294", "title": "Henize 2-10", "text": "Henize 2-10 \u00e8 una galassia nana situata nella costellazione della Bussola alla distanza di circa 51 milioni di anni luce dalla Terra.\n\u00c8 stata la prima galassia nana nella quale \u00e8 stata identificata la presenza, al centro, di un buco nero supermassiccio di massa pari a circa un milione di masse solari.\nLa galassia \u00e8 stata studiata dai telescopi spaziali Hubble e Chandra nelle varie bande dello spettro elettromagnetico. \u00c8 presente un elevato tasso di formazione stellare evidenziato dagli ammassi stellari di colore blu. La presenza di starburst e di un buco nero supermassiccio sono aspetti analoghi alle condizioni presenti nell'Universo ai primordi.\nQuesta galassia non presenta al centro un bulge ricco di stelle e la presenza del buco nero supermassiccio pu\u00f2 significare che il suo sviluppo pu\u00f2 precedere la crescita del bulge stesso mentre, nell'ambito dell'Universo a noi vicino, questa crescita abitualmente si verifica parallelamente."}
{"id": "5786299", "revid": "767487", "url": "https://it.wikipedia.org/wiki?curid=5786299", "title": "Il piccolo garibaldino", "text": "Il piccolo garibaldino, \u00e8 un cortometraggio del 1909 prodotto e diretto da Filoteo Alberini.\nIl film si basa sulla storia vera di Luigi Giuseppe Marchetti e Giuseppe Marchetti, padre e figlio partecipanti alla spedizione dei Mille. La stessa storia ispir\u00f2 il romanzo omonimo di Giuliano Mas\u00e8, pubblicato nel 1910, nonch\u00e9 il celebre film \"1860\" di Alessandro Blasetti.\nCuriosit\u00e0.\nIl film \u00e8 stato proiettato nel 2007 dall'obbedienza massonica del Grande Oriente d'Italia in occasione del bicentenario della nascita di Giuseppe Garibaldi nel corso delle celebrazioni per l'equinozio di autunno e della Presa di Roma alla Villa del Vascello a Roma, sede di rappresentanza dell'obbedienza massonica."}
{"id": "5786322", "revid": "287204", "url": "https://it.wikipedia.org/wiki?curid=5786322", "title": "Deceiver", "text": ""}
{"id": "5786340", "revid": "588403", "url": "https://it.wikipedia.org/wiki?curid=5786340", "title": "Ypiranga Clube", "text": "LYpiranga Clube, noto anche semplicemente come Ypiranga, \u00e8 una societ\u00e0 calcistica brasiliana con sede nella citt\u00e0 di Macap\u00e1, capitale dello stato dell'Amap\u00e1.\nStoria.\nIl club \u00e8 stato fondato il 15 maggio 1963 su un'iniziativa di padre Vit\u00f3rio Galliani, vicario della Igreja Nossa Senhora da Concei\u00e7\u00e3o, che guidava i membri della Juventude Oratoriana do Trem (JOT), un movimento legato alla chiesa di Vit\u00f3rio Galliani. Sotto l'influenza di Vit\u00f3rio Galliani, si stabil\u00ec che i colori sociali del club sarebbero stati l'azzurro e il nero, gli stessi colori dell'Inter dell'Italia, club che tifava il padre. Guaracy Freitas fu eletto come primo presidente del club.\nHa partecipato al Campeonato Brasileiro S\u00e9rie C nel 1999, nel 2001, nel 2002, e nel 2003 e al Campeonato Brasileiro S\u00e9rie D nel 2013. Nel 2000, l'Ypiranga ha partecipato alla Copa Jo\u00e3o Havelange, il club venne inserito nel \"Modulo Verde\", dove \u00e8 stato eliminato al secondo turno."}
{"id": "5786341", "revid": "1149807", "url": "https://it.wikipedia.org/wiki?curid=5786341", "title": "Pixel C", "text": "Il Google Pixel C o semplicemente Pixel C (nome in codice \"Dragon\" o \"Smaug\"), \u00e8 un tablet con il sistema operativo Android, sviluppato e commercializzato da Google. Il dispositivo \u00e8 stato presentato il 29 settembre 2015 assieme ai Nexus 6P e Nexus 5X con cui ha in comune un connettore per la ricarica veloce USB Type C.\nSoftware.\nIl Pixel C utilizza il sistema operativo mobile Android, sviluppato da Google. Monta nativamente la versione 6.0 Marshmallow. \nIl 7 dicembre 2015 viene rilasciato l'aggiornamento ad Android 6.0.1 introducendo un restyle della navigation bar, le nuove emoji dello standard Unicode 8.0, gli aggiornamenti di sicurezza mensili e svariate correzioni di bug minori.\nHardware.\nSchermo.\nLo schermo misura 10.2 pollici e il display \u00e8 di tipo LCD IPS Quad HD con una risoluzione di 2560 \u00d7 1800 pixel. Il vetro del Pixel C \u00e8 un Corning Gorilla Glass 4, \"multi-touch\" (max. 10 tocchi contemporanei). La densit\u00e0 di pixel \u00e8 di 308 ppi (pixel-per-inch, pixel per pollice). \u00e8 anche dotato di un sensore di luce ambientale per regolare la luminosit\u00e0 dello schermo automaticamente.\nTasti fisici.\nCi sono un totale di due comandi fisici: il bilanciere del volume a sinistra ed il pulsante accensione/stand-by a destra.\nAudio.\nIl Pixel C \u00e8 dotato di audio stereo. Presente il jack da 3,5 mm per le cuffie sul bordo destro.\nCamera.\nIl tablet \u00e8 stato dotato di un sensore posteriore da 8 megapixel senza flash LED e di una fotocamera anteriore da 2 megapixel.\nSensori.\nPixel C ha al suo interno il nuovissimo Android Sensor Hub, presentato da Google, \u00e8 un coprocessore a basso voltaggio con il compito di gestire il funzionamento di tutti i sensori scaricandone il lavoro del processore primario giovando sull'autonomia del dispositivo. \u00e8 inoltre dotato di giroscopio, accelerometro, magnetometro.\nMemoria.\nPixel C \u00e8 disponibile in due varianti: 32 GB o 64 GB di memoria interna non espandibile. L'unico modo per \"espandere\" la memoria \u00e8 utilizzare servizi di \"cloud storage\" quali Google Drive o simili oppure usare via OTG chiavette USB.\nCPU e RAM.\nIl Pixel C \u00e8 fornito del processore a 64 bit octa core NVIDIA Tegra X1 operante a 1,90\u00a0GHz. ed \u00e8 dotato di 3 GB di RAM LPDDR4. Possiede inoltre una GPU Maxwell con 256 cores grafici.\nBatteria.\nIl tablet monta una batteria ricaricabile agli ioni di litio da 9000 mAh, integrata nel sistema e non estraibile, in grado di garantire 12 ore di utilizzo. \u00e8 ricaricabile tramite USB di tipo C."}
{"id": "5786345", "revid": "262457", "url": "https://it.wikipedia.org/wiki?curid=5786345", "title": "Samkarsana", "text": ""}
{"id": "5786347", "revid": "122246", "url": "https://it.wikipedia.org/wiki?curid=5786347", "title": "Qualificazioni di pallavolo femminile ai Giochi della XXXI Olimpiade - Mondiale (girone A)", "text": "Le qualificazioni mondiali di pallavolo femminile ai Giochi della XXXI Olimpiade (girone A) si sono svolte dal 14 al 22 maggio 2016 a Tokyo, in Giappone: al torneo hanno partecipato otto squadre nazionali e le prime tre classificate e la prima asiatica e oceaniana classificata si sono qualificate per i Giochi della XXXI Olimpiade.\nRegolamento.\nFormula.\nLe squadre hanno disputato un'unica fase con formula del girone all'italiana.\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nItalia\nSecondo posto.\nPaesi Bassi\nTerzo posto.\nGiappone"}
{"id": "5786353", "revid": "1776051", "url": "https://it.wikipedia.org/wiki?curid=5786353", "title": "Gualtiero Sacchetti", "text": "Biografia.\nLaureato in ingegneria a Bologna entra nella professione alle dipendenze della Societ\u00e0 Italiana per le Strade Ferrate Meridionali ed esordisce nell'insegnamento quale assistente alla cattedra di fisica dell'ateneo bolognese. Dopo il ritiro delle truppe austriache a seguito della disfatta di Magenta, e dell'ultimo cardinale legato, Giuseppe Milesi Pironi Ferretti, fa parte della Guardia formata dai cittadini liberali per il mantenimento dell'ordine pubblico, e con l'annessione della citt\u00e0 al Regno di Sardegna inizia a partecipare alla vita politica. Clericale e conservatore, definito sulla stampa \"il pi\u00f9 nero tra i neri\", \u00e8 tra i primi animatori della sede felsinea del futuro Partito liberale costituzionale e fedelissimo sostenitore di Marco Minghetti. \u00c8 stato consigliere comunale e assessore all'edilizia, consigliere e presidente della provincia e membro della deputazione provinciale; amministratore del monte di piet\u00e0 e membro della societ\u00e0 agraria, nel 1874 viene eletto per la prima volta deputato, costantemente rieletto per sette legislature salvo la quindicesima. Alla sua morte lascia per testamento tutte le sue sostanze all'Universit\u00e0 di Bologna affinch\u00e9 fosse istituito un premio per i docenti che ne illustrano il nome."}
{"id": "5786357", "revid": "124862078", "url": "https://it.wikipedia.org/wiki?curid=5786357", "title": "Joey Sturgis", "text": "\u00c8 conosciuto per il suo lavoro con gruppi musicali principalmente metalcore e post-hardcore (molti dei quali anche electronicore), come Asking Alexandria, The Devil Wears Prada, Attack Attack!, Of Mice &amp; Men, I See Stars, Crown the Empire, The Word Alive e Blessthefall, per un totale di oltre 60 album prodotti e/o mixati.\nI suoi studi di registrazione, The Foundation Recording Studio, sono locati a Connersville, Indiana."}
{"id": "5786358", "revid": "709406", "url": "https://it.wikipedia.org/wiki?curid=5786358", "title": "Citosintrifosfato", "text": ""}
{"id": "5786361", "revid": "198541", "url": "https://it.wikipedia.org/wiki?curid=5786361", "title": "Italia Volpiana", "text": ""}
{"id": "5786365", "revid": "1543377", "url": "https://it.wikipedia.org/wiki?curid=5786365", "title": "Qualificazioni di pallavolo femminile ai Giochi della XXXI Olimpiade - Mondiale (girone B)", "text": "Le qualificazioni mondiali di pallavolo femminile ai Giochi della XXXI Olimpiade (girone B) si sono svolte dal 20 al 22 maggio 2016 a San Juan, in Porto Rico: al torneo hanno partecipato quattro squadre nazionali e la prima classificata si \u00e8 qualificata per i Giochi della XXXI Olimpiade.\nRegolamento.\nFormula.\nLe squadre hanno disputato un'unica fase con formula del girone all'italiana.\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nPorto Rico\nSecondo posto.\nColombia\nTerzo posto.\nKenya"}
{"id": "5786367", "revid": "1305772", "url": "https://it.wikipedia.org/wiki?curid=5786367", "title": "Melloni", "text": ""}
{"id": "5786385", "revid": "110157", "url": "https://it.wikipedia.org/wiki?curid=5786385", "title": "IFAF CEI Interleague 2014", "text": "La IFAF CEI Interleague 2014 \u00e8 stata la 4\u00aa edizione dell'omonimo torneo europeo di football americano, organizzato dalla IFAF Europe.\nSi \u00e8 conclusa il 21 giugno con la finale vinta per 21-17 dai serbi Pan\u010devo Panthers sugli ungheresi Budapest Cowboys."}
{"id": "5786412", "revid": "767487", "url": "https://it.wikipedia.org/wiki?curid=5786412", "title": "Un bacio", "text": "Un bacio \u00e8 un film del 2016 diretto da Ivan Cotroneo.\nIl soggetto \u00e8 tratto dall'omonimo romanzo, pubblicato nel 2010 da Bompiani, dello stesso regista, al suo terzo lungometraggio.\nTrama.\nLorenzo \u00e8 un sedicenne orfano di entrambi i genitori, apertamente gay che, dopo aver vissuto in un orfanotrofio a Torino viene adottato da Renato e Stefania, e trasferito a Udine. Quando il mondo gli sembra troppo sbagliato si rifugia in fantasie ad occhi aperti: ad esempio il suo primo giorno di scuola immagina di avere un'accoglienza trionfale con balletti e applausi, mentre come benvenuto riceve un \"frocio!\" urlatogli. In classe incontra Blu, una ragazza chiusa e riservata con la quale stringe immediatamente amicizia, emarginata dalla classe e considerata \"di facili costumi\": lei stessa minimizza il fatto di avere avuto un rapporto sessuale di gruppo con quattro ragazzi, l'anno precedente, tra i quali c'era il suo ragazzo Gi\u00f2, che ora studia a Milano.\nBlu \u00e8 bravissima a scrivere, e tutto il film \u00e8 un racconto che lei stessa scrive alla futura se stessa per non dimenticare la sua vita di sedicenne; tuttavia, a causa dell'emarginazione, \u00e8 spesso in punizione per violenza verso le compagne. In classe c'\u00e8 anche Antonio, ragazzo atletico e bravissimo a basket, ma introverso, considerato quasi ritardato: la verit\u00e0 \u00e8 che \u00e8 rimasto sconvolto dalla morte del fratello maggiore in un incidente stradale. Antonio talvolta parla con il fratello, proiezione della sua mente: a lui confida di essere innamorato di Blu, mentre Lorenzo confida proprio a lei di avere una cotta per Antonio.\nVengono mostrati anche i rapporti tra i tre e i rispettivi genitori: Lorenzo \u00e8 stato bene accolto dai genitori adottivi, i quali non hanno scelto un bambino piccolo come fanno tanti altri; la madre di Blu \u00e8 un'aspirante scrittrice, e la figlia prende abitualmente di nascosto la sua posta, nascondendo tutte le lettere di rifiuto dalle case editrici; Antonio e suo padre hanno come svago e distacco dalla realt\u00e0 la caccia alla lepre ma il ragazzo ha paura che i genitori avrebbero preferito che fosse stato lui a morire invece del fratello.\nUno dei primi giorni di scuola, la professoressa di inglese vuole espellere Lorenzo dall'aula perch\u00e9 si \u00e8 presentato con le unghie smaltate: a suo dire ci\u00f2 ha causato scompiglio nella classe e pretende un comportamento pi\u00f9 consono. Renato, convocato dalla preside, lo difende dicendo che la responsabilit\u00e0 \u00e8 della professoressa che non sa mantenere l'ordine. L'uomo sostiene inoltre come il figlio debba essere accettato per quello che \u00e8 e non semplicemente tollerato dai compagni. Poco tempo dopo viene aperta una pagina Facebook di odio verso Lorenzo, cosa che lui tratta con derisione. In uno dei post una compagna di classe invita alla festa di compleanno tutti tranne Antonio, cos\u00ec Lorenzo e Blu ne approfittano per invitarlo a una loro \"festa privata\". L'eccezionalit\u00e0 dei due convince anche Antonio, e i tre legano indissolubilmente.\nI tre amici decidono di girare un video in cui Lorenzo fa da \"giornalista\" rivelando verit\u00e0 nascoste sulle tre ragazze pi\u00f9 popolari della scuola e su un membro della squadra di basket, di cui Antonio fa parte, essendo le persone che pi\u00f9 di tutti li trattano male: il giorno seguente marinano la scuola per far calmare le acque a seguito della pubblicazione del video su YouTube, prendono un treno per Roma e trascorrono la giornata in un negozio vintage della citt\u00e0 tanto da fare una sfilata di moda con i vestiti del negozio. Nell'ennesima lettera sottratta alla madre, Blu scopre che la casa editrice non aveva apprezzato il racconto spedito, ma invece apprezzava un suo blog, che la madre teneva nascosto alla famiglia, in cui la donna scriveva tutto ci\u00f2 che pensava della famiglia stessa, compresa Blu. Le due litigano: Blu toglie il saluto alla madre, anche se dopo qualche giorno lei cancella il blog.\nLa vendetta delle ragazze ridicolizzate nel video non si fa aspettare: vandalizzano la classe con insulti scritti sulle pareti contro loro stesse, con lo scopo di mettere nei guai gli autori del video stesso: Blu le picchia, mentre Lorenzo e Antonio cercano di dividerle, ma questo non impedisce alla professoressa di farli sospendere per tre giorni. Durante la sospensione decidono di andare al fiume per fare una nuotata. Mentre Blu si \u00e8 allontanata per cambiarsi, Lorenzo vede Antonio spogliarsi: con il tentativo di un approccio fisico, gli si avvicina e lo sfiora, ma Antonio rimane scioccato, lo scansa e scappa. Antonio si allontana sempre pi\u00f9 dagli altri due, spaventato dal comportamento di Lorenzo che non teme il giudizio degli altri. Successivamente confessa a Blu di essere innamorato di lei e che biasima il comportamento del fidanzato di Blu, ma non \u00e8 ricambiato. L'amicizia sembra essere rotta.\nIl giorno del compleanno di Antonio, Lorenzo va nella palestra dove Antonio si allena per portargli il suo regalo di compleanno e riallacciare i rapporti, ma Antonio, sotto pressione per il giudizio dei compagni di squadra, non vuole farsi vedere con lui e in un impeto di rabbia lo picchia. Poco dopo essere arrivato a casa, Lorenzo viene chiamato fuori da Antonio, andato a casa sua per scusarsi. Lorenzo lo bacia e con grande sorpresa Antonio ricambia il bacio, ma subito dopo scappa impaurito. Lorenzo \u00e8 sempre pi\u00f9 innamorato, e frena la madre che chiede insistentemente dei lividi. Intanto torna in citt\u00e0 Gi\u00f2, il ragazzo di Blu. Dopo aver fatto l'amore, lei gli chiede se fosse stato con altre negli ultimi mesi: lui le risponde di non aver fatto altro che studiare, pensare a lei e vedere il \"loro video\". Blu non capisce di che si tratta: Gi\u00f2 le mostra un video della notte in cui lei ebbe il rapporto sessuale di gruppo e si rende conto di aver sempre minimizzato di essere stata ubriacata a scopo di stupro.\nNel frattempo, Antonio non riesce a gestire l'evento del bacio tra lui e Lorenzo e il giorno dopo, quando va a caccia con il padre, il fratello gli appare in visione, e lo perseguita ricordandogli che ha provato piacere dal bacio con Lorenzo. Invece Blu si sfoga con la madre e il giorno dopo si recano dalla polizia per denunciare lo stupro. Nel frattempo Antonio non riesce a gestire le accuse che gli ruotano intorno per la sua amicizia con Lorenzo e va a scuola, entra in aula, estrae la pistola del padre, guardia giurata, e uccide Lorenzo. La notizia giunge immediatamente alla stazione di polizia, proprio mentre Blu e la madre sono a sporgere denuncia.\nAl funerale di Lorenzo partecipano tutti gli insegnanti, i compagni e i genitori. Solamente Antonio, in prigione, e Blu, troppo scioccata, non sono presenti. Blu, voce fuori campo, conclude il racconto della storia con una scena alternativa: Lorenzo che tenta l'approccio fisico al fiume e Antonio che dichiara semplicemente e con pacatezza di non essere pronto a stare con lui, Lorenzo lo accetta, sapendo di avere ancora tempo, dopodich\u00e9 i tre amici fanno il bagno nel fiume felici e spensierati come avevano progettato.\nColonna sonora.\nDel singolo \"Hurts\" di Mika \u00e8 stato girato un videoclip, diretto proprio da Ivan Cotroneo, con la partecipazione dei tre protagonisti del film.\nPromozione.\nIl teaser trailer del film \u00e8 stato diffuso su YouTube sul canale di Lucky Red il 12 gennaio 2016.\nDistribuzione.\nIl film \u00e8 stato distribuito nelle sale cinematografiche il 31 marzo 2016."}
{"id": "5786415", "revid": "1573940", "url": "https://it.wikipedia.org/wiki?curid=5786415", "title": "Andre Dirrell", "text": "Soprannominato \"\"The Matrix\" o \"The Resurrected\"\", ha vinto la medaglia di bronzo ai Giochi Olimpici di Atene 2004.\nCarriera.\nDirrell compie il suo debutto da professionista il 27 gennaio 2005, sconfiggendo il connazionale Carlos Jones per KO tecnico alla quarta ripresa.\nIl Super Six World Boxing Classic.\nNel 2009 diviene uno dei sei partecipanti al Super Six World Boxing Classic, un torneo pugilistico organizzato dalla rete televisiva Showtime: assieme a Dirrell vi sono inclusi Arthur Abraham, Andre Ward, Carl Froch, Mikkel Kessler e Jermain Taylor.\nDopo il Super Six.\nIl 23 maggio 2015 affronta il britannico James DeGale all'Agganis Arena di Boston, in un match valevole per il titolo vacante IBF dei supermedi. La battaglia fra i due ex olimpionici si rivela molto tecnica, con Dirrell che subisce due atterramenti nel corso della seconda ripresa. Lo statunitense riesce comunque a rimontare e a portare l'avversario sulla distanza, mettendolo in difficolt\u00e0 in diverse occasioni. DeGale si affida invece alla sua boxe elusiva. La contesa termina ai punti dopo dodici riprese. Dirrell sar\u00e0 condizionato dai due \"knockdown\" subiti, in quanto esce sconfitto dal match via decisione unanime: 114-112, 114-112 e 117-109."}
{"id": "5786418", "revid": "1634065", "url": "https://it.wikipedia.org/wiki?curid=5786418", "title": "Falcon 9 v1.0", "text": "Il Falcon 9 v1.0 \u00e8 stato la prima versione del vettore Falcon 9, progettato e assemblato negli stabilimenti SpaceX a Hawthorne, California. Lo sviluppo del lanciatore pesante inizi\u00f2 nel 2005 e vol\u00f2 per la prima volta nel giugno del 2010. Il Falcon 9 v 1.0 lanci\u00f2 in seguito quattro capsule Dragon: una per un volo test, poi una per dimostrare le capacit\u00e0 della capsula mentre le ultime due svolsero voli operativi verso la stazione spaziale internazionale sotto un contratto Commercial Resupply Services stipulato con la NASA.\nIl lanciatore era dotato di motori Merlin prodotti dalla stessa SpaceX, i quali erano alimentati con ossigeno liquido (LOX) e kerosene ultraraffinato (RP-1). Aveva una capacit\u00e0 di verso l'orbita terrestre bassa (LEO) e di verso l'orbita di trasferimento geostazionaria (GTO), nonostante tutti lanci furono verso la LEO.\nIl vettore \u00e8 stato ritirato nel 2013 ed \u00e8 stato sostituito dal pi\u00f9 potente Falcon\u00a09\u00a0v1.1, che vol\u00f2 per la prima volta nel settembre 2013. Dei suoi cinque lanci, tutti portarono il payload principale in orbita con successo, nonostante un'anomalia port\u00f2 alla perdita di un payload secondario.\nDesign.\nPrimo stadio.\nIl primo stadio del Falcon 9 v1.0 \u00e8 stato usato nei primi cinque lanci del Falcon 9, ed era dotato di nove motori Merlin disposti in una griglia 3x3. Ognuno di questi motori aveva una spinta al lancio pari a 556 kN, per una spinta totale di circa 5 000 kN.\nIl serbatoi sello stadio erano costruiti da una lega alluminio litio ed erano assemblati con la tecnica FSW, la tecnica di saldatura pi\u00f9 affidabile e resistente che esista.\nPer innescare la combustione nei motori era usato un mix piroforico a base di Trietilalluminio e Trietilborano (TEA-TEB).\nSecondo stadio.\nLo stadio superiore era dotato di un singolo motore Merlin ottimizzato per il vuoto, con un rapporto di espansione di 117:1 e un tempo di accensione di 345 secondi. Per rendere pi\u00f9 affidabile la capacit\u00e0 di riaccensione, il motore \u00e8 stato dotato di sue sistemi ridondanti di starter piroforici (TEA-TEB).\nIl serbatoio del secondo stadio \u00e8 praticamente una versione accorciata del primo, e fa uso delle stesse procedure, materiali e metodi produttivi in modo da rendere pi\u00f9 veloce ed economica l'assemblaggio del razzo.\nSul secondo stadio sono stati montati inoltre quattro propulsori Draco per il controllo dell'assetto. Questi motori vengono utilizzati per mantenere un assetto stabile durante le operazioni di separazione del carico utile.\nControllo.\nSpaceX utilizz\u00f2 computer di volo multipli e tolleranti ai guasti. Ogni motore Merlin era controllato da tre computer che prendevano decisioni a seguito di una votazione, ognuno dei quali era composto da due processori fisici che si controllano a vicenda. Il software di controllo lavora in ambiente Linux ed \u00e8 scritto in C++.\nCronologia lanci.\nIl Falcon 9 v1.0 \u00e8 stato lanciato cinque volte, tutte trasportando con successo una capsula Dragon nell'orbita terrestre bassa, delle quali tre raggiunsero e si agganciarono con la ISS. Una di queste missioni rilasci\u00f2 un payload secondario in un'orbita pi\u00f9 bassa di qella prevista per un problema col motore del secondo stadio e per le norme di sicurezza imposte dalla missione primari verso la stazione."}
{"id": "5786427", "revid": "1543377", "url": "https://it.wikipedia.org/wiki?curid=5786427", "title": "Qualificazioni di pallavolo maschile ai Giochi della XXXI Olimpiade - Mondiale (girone B)", "text": "Le qualificazioni mondiali di pallavolo maschile ai Giochi della XXXI Olimpiade (girone B) si sono svolte dal 4 al 6 giugno 2016 a Citt\u00e0 del Messico, in Messico: al torneo hanno partecipato quattro squadre nazionali e la prima classificata si \u00e8 qualificata per i Giochi della XXXI Olimpiade.\nRegolamento.\nFormula.\nLe squadre hanno disputato un'unica fase con formula del girone all'italiana.\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nMessico\nSecondo posto.\nCile\nTerzo posto.\nTunisia"}
{"id": "5786433", "revid": "8660", "url": "https://it.wikipedia.org/wiki?curid=5786433", "title": "EFAF Challenge CUP", "text": ""}
{"id": "5786434", "revid": "110157", "url": "https://it.wikipedia.org/wiki?curid=5786434", "title": "Test nucleare nordcoreano del gennaio 2016", "text": "Con test nucleare nordcoreano del gennaio 2016 si fa riferimento al quarto test nucleare effettuato dalla Corea del Nord il 6 gennaio 2016 alle ore 10:00:01 (ora locale) presso il sito di Punggye-ri, approssimativamente a 50\u00a0km a nordovest della citt\u00e0 di Kilju nella provincia omonima. Lo United States Geological Service ha registrato un terremoto di magnitudo 5.1 in loco; il China Earthquake Networks Center ha registrato una magnitudo di 4.9.\nI media della Corea del Nord annunciarono che il regime aveva testato con successo una bomba all'idrogeno. Tuttavia gli esperti di terze parti, oltre ai funzionari e alle agenzie sudcoreane, hanno dubitato della veridicit\u00e0 dell'annuncio della Corea del Nord, sostenendo che l'ordigno fosse pi\u00f9 probabilmente una bomba a fissione nucleare oppure un'arma a fissione potenziata. Tali armi usano la fusione dell'idrogeno per produrre piccole e pi\u00f9 leggere testate adatte per armare un dispositivo di somministrazione, come un missile, piuttosto che per raggiungere il potere distruttivo di una vera bomba all'idrogeno.\nContesto.\nIl governo della Corea del Nord (ufficialmente Repubblica Popolare Democratica di Corea) ha condotto precedentemente altri tre esperimenti nucleari sotterranei nel 2006, 2009 e 2013, a seguito dei quali ha ricevuto le sanzioni del Consiglio di Sicurezza delle Nazioni Unite.\nI presidenti degli Stati Uniti d'America e Corea del Sud avevano esortato la Corea del Nord a riprendere parte al cosiddetto \"dialogo a sei\" nell'ottobre del 2015. I presidenti hanno inoltre messo in guardia la Corea del Nord contro l'eventualit\u00e0 di un quarto test nucleare.\nNel dicembre 2015 il leader supremo della Corea del Nord Kim Jong-un ha rivendicato la capacit\u00e0 del proprio paese di lanciare una bomba all'idrogeno, ovvero un dispositivo molto pi\u00f9 potente rispetto alle tradizionali bombe atomiche utilizzate nel precedenti esperimenti ; tale affermazione tuttavia fu accolta con scetticismo dalla Casa Bianca e dal governo sudcoreano.\nNel successivo discorso di capodanno, Kim Jong-un ha avvertito che la provocazione degli \"invasori esterni\" avrebbe incontrato una \"guerra santa di giustizia\"."}
{"id": "5786440", "revid": "339392", "url": "https://it.wikipedia.org/wiki?curid=5786440", "title": "3G network", "text": ""}
{"id": "5786441", "revid": "110157", "url": "https://it.wikipedia.org/wiki?curid=5786441", "title": "Life Cycles", "text": "Life Cycles \u00e8 il secondo album in studio del gruppo musicale statunitense The Word Alive, pubblicato il 3 luglio 2012 dalla Fearless Records.\n\u00c8 il primo album della band realizzato senza il batterista Justin Salinas e il tastierista Dusty Riach, usciti dalla band all'inizio del 2012."}
{"id": "5786449", "revid": "785863", "url": "https://it.wikipedia.org/wiki?curid=5786449", "title": "Casa mia casa mia...", "text": ""}
{"id": "5786467", "revid": "1543377", "url": "https://it.wikipedia.org/wiki?curid=5786467", "title": "Qualificazioni di pallavolo maschile ai Giochi della XXXI Olimpiade - Mondiale (girone A)", "text": "Le qualificazioni mondiali di pallavolo maschile ai Giochi della XXXI Olimpiade (girone A) si sono svolte dal 28 maggio al 5 giugno a Tokyo, in Giappone: al torneo hanno partecipato otto squadre nazionali e le prime tre classificate e la prima asiatica e oceaniana classificata si sono qualificate per i Giochi della XXXI Olimpiade.\nRegolamento.\nFormula.\nLe squadre hanno disputato un'unica fase con formula del girone all'italiana.\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nPolonia\nSecondo posto.\nIran\nTerzo posto.\nFrancia"}
{"id": "5786473", "revid": "110157", "url": "https://it.wikipedia.org/wiki?curid=5786473", "title": "Kaplan (Louisiana)", "text": "Kaplan \u00e8 una citt\u00e0 statunitense della parrocchia di Vermilion nello stato della Louisiana."}
{"id": "5786476", "revid": "287204", "url": "https://it.wikipedia.org/wiki?curid=5786476", "title": "Love Bites (album)", "text": ""}
{"id": "5786498", "revid": "1319264", "url": "https://it.wikipedia.org/wiki?curid=5786498", "title": "Corteo storico (rievocazione)", "text": ""}
{"id": "5786501", "revid": "78066602", "url": "https://it.wikipedia.org/wiki?curid=5786501", "title": "Etnacomics", "text": ""}
{"id": "5786502", "revid": "110157", "url": "https://it.wikipedia.org/wiki?curid=5786502", "title": "Serie A 2015-2016 (calcio a 5 femminile)", "text": "La Serie A 2015-2016 \u00e8 stata la 5\u00aa edizione della categoria nonch\u00e9 la 1\u00aa edizione di secondo livello. Con l'istituzione del campionato di Serie A \u00c9lite, la Serie A \u00e8 infatti diventata il secondo livello del Campionato italiano di calcio a 5 femminile.\nFormula.\nSono promosse in Serie A \u00c9lite le vincenti dei tre gironi e la squadra classificatasi come miglior seconda (tenuto conto del valore medio dei punti) al termine della stagione regolare che sono inoltre qualificate d'ufficio alla seconda fase dei play-off scudetto. Due ulteriori promozioni sono riservate alle vincenti degli spareggi che coinvolgeranno le rimanenti seconde classificate e le societ\u00e0 dei tre gironi giunte terze e quarte in classifica. Per ogni girone retrocede al campionato regionale la societ\u00e0 giunta ultime classificate al termine della stagione regolare.\nPartecipanti.\nIl Consiglio Direttivo della Divisione Calcio a 5, preso atto della mancata iscrizione di 8 societ\u00e0 aventi diritto e del ripescaggio in Serie A \u00c9lite del Breganze, ha provveduto al ripescaggio di Bellator Ferentum, Jasnagora, Martina, Vis Fondi e della retrocessa Maracan\u00e0 Dream (nuova denominazione della Vis Concordia Morrovalle) fissando a 32 societ\u00e0 l'organico della categoria. Anche Le Formiche e Thienese hanno modificato la propria denominazione sociale, rispettivamente in Ark\u00e8 Siracusa e Thienese-Altovicentino."}
{"id": "5786507", "revid": "158913", "url": "https://it.wikipedia.org/wiki?curid=5786507", "title": "Alessandro d'Afrodisia", "text": ""}
{"id": "5786516", "revid": "767487", "url": "https://it.wikipedia.org/wiki?curid=5786516", "title": "Nino Lolli", "text": "Centrocampista, gioc\u00f2 nel Modena, nella Mirandolese e nel Bologna: con quest'ultima squadra conquist\u00f2 lo scudetto di campione d'Italia del campionato di Divisione Nazionale 1928-1929.\nAlla fine della seconda guerra mondiale, venne designato dal Comitato di Liberazione Nazionale quale primo sindaco di Mirandola dopo la Liberazione.\nBiografia.\nNino Lolli nacque da Attilio e Carolina Mascherini. Anche il fratello Libero Lolli si dedic\u00f2 al calcio, ma mor\u00ec prematuramente il 23 settembre 1934, all'et\u00e0 di soli 24 anni: in sua memoria \u00e8 intitolato lo stadio comunale di Mirandola.\nConclusa l'esperienza calcistica a seguito di un grave infortunio, Nino Lolli trov\u00f2 impiego nell'ufficio bieticoltori di Mirandola, dove non nascose le sue idee socialiste, nonostante il regime fascista. Dopo l'8 settembre 1943, a causa dell'aggravarsi della situazione, fu costretto a scappare dalle persecuzioni nazifasciste, giungendo in bicicletta fino in Piemonte.\nGrazie alla sua esperienza e al fatto di essere \"figlio d'arte\" (il padre Attilio fu avvocato e sindaco di Mirandola in epoca prefascista, dal 1914 al 1918), il 24 aprile 1945 venne designato dal Comitato di Liberazione Nazionale (di cui fece parte durante la lotta di Liberazione) quale sindaco pro-tempore, nomina poi confermata dal decreto prefettizio del 18 luglio successivo. Alle prime elezioni comunali del 17 marzo 1946, la lista formata dal Partito Socialista e dal Partito Comunista vinse con il 75% dei voti, ottenendo 24 consiglieri su 30, che in seguito confermarono l'incarico di primo cittadino a Lolli. A seguito della scissione di palazzo Barberini, Nino Lolli e la sua giunta furono costretti alle dimissioni e il 25 gennaio 1948 il consiglio comunale elesse quale nuovo sindaco il comunista Oreste Gelmini.\nNel 1949 Nino Lolli venne arrestato con l'accusa di peculato ed incarcerato per 35 giorni, ma venne in seguito scagionato. Tale vicenda lo port\u00f2 ad allontanarsi dalla politica, tornando a dirigere l'ufficio bieticoltori fino alla sua scomparsa, avvenuta all'et\u00e0 di 59 anni in seguito ad una malattia incurabile.\nMario Merighi, suo amico, lo descrisse come \u00abun uomo onesto, capace e dedito al lavoro e alla carica di amministratore pubblico; una persona da additare come esempio per le future generazioni\u00bb.\nAlla memoria di Nino Lolli \u00e8 dedicato il giardino pubblico (noto anche come \"giardini alti\") di fronte al palazzo della GIL e al castello dei Pico.\nCarriera sportiva.\nNella stagione 1923-1924 debutt\u00f2, nel ruolo di centrocampista, nel Modena FC, che chiuse al 7\u00ba posto della classifica del campionato di Prima Divisione - Girone A. Ritornato nella Mirandolese, vinse il campionato 1925-1926.\nIn seguito pass\u00f2 nelle file del Bologna FC, esordiendo nella terza partita di campionato del 21 ottobre 1928 nella partita Bologna- (5-1). Nella stagione 1928-29 contribu\u00ec alla vittoria del titolo di campione d'Italia, giocando nelle partite contro il Genova 1893 e il Brescia Calcio.\nA seguito di un grave infortunio di gioco con rottura di tibia e perone, dovette rallentare la promettente attivit\u00e0 sportiva. Dal 1929 al 1933 gioc\u00f2 nella US Mirandolese."}
{"id": "5786518", "revid": "729019", "url": "https://it.wikipedia.org/wiki?curid=5786518", "title": "Ottone Secondo Tournon", "text": "Biografia.\nDopo la laurea in ingegneria idraulica e architettura civile all'universit\u00e0 di Torino nel 1855 si arruola nell'esercito piemontese, nel quale entra come sottotenente presso lo Stato maggiore del genio militare. Raggiunge il grado di tenente generale nel 1891 e durante la sua carriera ha fatto parte del 1\u00ba e del 2\u00ba reggimento zappatori e del 2\u00ba, 3\u00ba e 5\u00ba reggimento del genio. Ha comandato il 1\u00ba reggimento del genio, di cui \u00e8 stato anche ispettore generale, e la scuola militare di Modena. Ha preso parte alla seconda e terza guerra d'indipendenza ed ha ricevuto diversi encomi per i soccorsi prestati nel Polesine durante l'inondazione del 1872 e per l'organizzazione di grandi manovre all'estero."}
{"id": "5786547", "revid": "709406", "url": "https://it.wikipedia.org/wiki?curid=5786547", "title": "ATCasi", "text": ""}
{"id": "5786552", "revid": "363629", "url": "https://it.wikipedia.org/wiki?curid=5786552", "title": "Specchio curvo", "text": "Uno specchio curvo \u00e8 uno specchio con una superficie riflettente curva. La superficie pu\u00f2 essere concava o convessa.\nSpecchio concavo.\nIn uno specchio curvo concavo la superficie riflettente \u00e8 posta nella parte interna della concavit\u00e0. Negli specchi sferici concavi i raggi di luce incidenti parallelamente all'asse di simmetria dello specchio convergono verso un punto detto fuoco. Per tale caratteristica sono utilizzati in alcune centrali termodinamiche allo scopo di produrre calore tramite la concentrazione dei raggi solari.\nGli specchi concavi possono essere utilizzati per ingrandire delle immagini. Sono quindi ad esempio utilizzati dai dentisti e nella cosmesi.\nSpecchio convesso.\nNegli specchi curvi convessi la superficie riflettente \u00e8 posta nella parte esterna della concavit\u00e0. Negli specchi convessi i raggi incidenti parallelamente all'asse dello specchio divergono in diverse direzioni. I prolungamenti dei raggi si incontrano dietro allo specchio in punto detto fuoco virtuale.\nGli specchi convessi vengono utilizzati ad esempio come specchi di sorveglianza."}
{"id": "5786557", "revid": "1543377", "url": "https://it.wikipedia.org/wiki?curid=5786557", "title": "Storia della National Hockey League (1967-1992)", "text": "Il periodo di espansione della National Hockey League (NHL) inizi\u00f2 quando sei nuove squadre furono aggiunte per la stagione 1967-68, finiva cos\u00ec l'era delle Original Six. Le sei squadre originarie furono raggruppate nella neonata East Division, mentre le squadre aggiuntive, Los Angeles Kings, Minnesota North Stars, Oakland Seals, Philadelphia Flyers, Pittsburgh Penguins e St. Louis Blues, formarono la West Division.\nLa NHL aggiunse altre sei squadre entro il 1974: i Buffalo Sabres e i Vancouver Canucks (nel 1970), gli Atlanta Flames e i New York Islanders (nel 1972) e i Washington Capitals e i Kansas City Scouts (nel 1974). Si arriv\u00f2 cos\u00ec a 18 partecipanti. Questa espansione progressiva della lega venne interrotta parzialmente a causa della creazione della World Hockey Association (WHA), che oper\u00f2 dal 1972 fino al 1979 cercando di competere con la NHL contendendole i mercati e i giocatori. Bobby Hull fu il giocatore pi\u00f9 celebre ad aver accettato di trasferirsi nella nuova lega, firmando un ricchissimo contratto con i Winnipeg Jets. Quando la WHA si sciolse nel 1979 la NHL accett\u00f2 di assorbire quattro delle franchigie rimaste, Edmonton Oilers, Hartford Whalers, Quebec Nordiques e Winnipeg Jets. Nel frattempo nel 1978 si erano sciolti i Cleveland Barons e cos\u00ec la NHL si stabilizz\u00f2 per diversi anni a quota 21 squadre, fino a quando nel 1991 ricominci\u00f2 l'espansione con la creazione dei San Jose Sharks.\nDurante questo periodo la NHL inizi\u00f2 ad operare anche a livello internazionale a partire dalla Summit Series del 1972, nella quale i migliori giocatori canadesi sfidarono i campioni dell'. Il vinse la serie al meglio delle otto sfide con quattro successi a tre pi\u00f9 un pareggio. Il successo della serie port\u00f2 alla nascita della Canada Cup, competizione svoltasi in cinque occasioni fra il 1976 e il 1991. Le squadre della NHL affrontarono inoltre le formazioni provenienti dall'URSS in diversi tour in giro per il Nordamerica fra il 1975 e 1991 in quella che sarebbe stata nota come Super Series. La caduta della cortina di ferro nel 1989 apr\u00ec le porte della NHL a diversi giocatori provenienti dall'ex blocco sovietico, i quali si aggiunsero ad alcuni gi\u00e0 scappati nel corso degli anni '80.\nQuesto fu il periodo pi\u00f9 ricco di reti nella storia della NHL, in particolare grazie agli Edmonton Oilers e a Wayne Gretzky, l'unico giocatore capace in quattro occasioni di superare quota 200 punti in stagione regolare stabilendo il primato assoluto di 215 nella stagione 1985-86 e di 92 reti nel campionato 1981-82. L'unico capace di avvicinarsi alle cifre di Gretzky fu Mario Lemieux, il quale arriv\u00f2 a quota 199 punti nel 1988-89."}
{"id": "5786558", "revid": "5695", "url": "https://it.wikipedia.org/wiki?curid=5786558", "title": "Quilotoa", "text": "Il Quilotoa \u00e8 un lago di origine vulcanica dell'Ecuador, situato nella provincia del Cotopaxi, nella parte occidentale delle Ande ecuadoriane.\nLa caldera di 3 chilometri di diametro si form\u00f2 per il collasso del vulcano di dacite a cui fece seguito una eruzione di VEI-6 circa 800 anni fa, che produsse un colata piroclastica e lahar (colate di fango) che raggiunsero l'Oceano Pacifico, e che depositarono ceneri vulcaniche attraverso l'area lungo le Ande settentrionali.\nNel corso del tempo il cratere si \u00e8 riempito d'acqua formando un lago profondo circa 250 m e i cui minerali disciolti gli hanno conferito un tono verdastro. Sono presenti delle fumarole nel fondo del lago ed esistono sorgenti calde nel lato orientale del vulcano.\nLa superficie del lago si trova a 3500\u00a0m di altitudine, il volume totale di acqua immagazzinata \u00e8 di 0,35\u00a0km\u00b3. Secondo gli abitanti locali, il livello del lago sta lentamente diminuendo nel corso degli ultimi 10 anni. Dei depositi di travertino si verificano lungo la costa fino a 10\u00a0m sopra il livello del lago (nel 2000).\nQuilotoa \u00e8 una localit\u00e0 turistica di crescente popolarit\u00e0. La strada che arriva alla cittadina di Quilotoa \u00e8 generalmente percorsa da camion o autobus noleggiati dalla citt\u00e0 di Zumbahua, 17\u00a0km a sud, o pi\u00f9 comunemente da autobus provenienti da Latacunga.\n\u00c8 presente una laguna color verde smeraldo, e si possono compiere vari sport come l'escursionismo e il kayak, inoltre il luogo \u00e8 meta anche degli amanti della fotografia, per la presenza di diversi mammiferi."}
{"id": "5786560", "revid": "46291", "url": "https://it.wikipedia.org/wiki?curid=5786560", "title": "Plantago argentea", "text": "La piantaggine argentata (Plantago argentea ) \u00e8 una pianta erbacea perenne della famiglia delle Plantaginaceae.\nEtimologia.\nIl nome generico (\"Plantago\") deriva dalla parola latina \"planta\" che significa \"pianta del piede\" e fa riferimento alle piatte foglie basali di questa pianta simili a \"piante di un piede\". L'epiteto specifico (\"argentea\") deriva dal latino e significa \"argentata\" e fa riferimento ai riflessi delle foglie.\nIl nome scientifico della specie \u00e8 stato definito dal botanico francese Dominique Chaix (1730-1799), sacerdote e parroco di Les Baux, frazione di La Roche-des-Arnauds, nelle Hautes-Alpes nella pubblicazione \"Histoire des Plantes de Dauphin\u00e9: Contenant une Pr\u00e9face Historique, un Dictionnaire des Termes de Botanique, les Classes, les Familles, les Genres, &amp; les Herborisations des Environs de Grenoble, de la Grande Chartreuse, de Brian\u00e7on, de Gap &amp; de Montelimar. Paris - 1: 376. 2: 302\" del 1786.\nDescrizione.\nLe piante di questa voce hanno una altezza variabile da 2 a 5 dm. La forma biologica \u00e8 emicriptofita rosulata (H ros), ossia in generale sono piante erbacee acaule, a ciclo biologico perenne, con gemme svernanti al livello del suolo e protette dalla lettiera o dalla neve e hanno le foglie disposte a formare una rosetta basale. Sono piante proterogine (gli ovuli maturano prima del polline per evitare l'autofecondazione in quanto sono piante soprattutto anemogame). In genere la pubescenza \u00e8 formata da peli semplici.\nRadici.\nLe radici sono secondarie da un rizoma legnoso con portamento verticale o obliquo e sono caratteristicamente ingrossate (fino a 1\u00a0mm); sono inoltre diritte e pi\u00f9 o meno parallele.\nFusto.\nLa parte aerea della pianta consiste in uno o pi\u00f9 assi fiorali (= scapi) allungati e privi di foglie. Gli scapi sono eretti con striature indistinte.\nFoglie.\nLe foglie sono tutte in rosetta basale con disposizione spiralata e sono persistenti per tutto l'anno. Nella parte inferiore (da 1/2 a 3/5 della lunghezza) si restringono in una specie di picciolo pubescente; quella superiore \u00e8 allargata con forme lineari-lanceolate (o strettamente lanceolate), bordi interi o con debolissimi denti distanziati. La pagina fogliare \u00e8 percorsa da alcune (3 - 5) evidenti venature parallele ed \u00e8 pubescente pi\u00f9 o meno argentino-sericea. Le stipole sono assenti. Dimensione della lamina: larghezza 0,5 \u2013 1\u00a0cm; lunghezza 10 \u2013 17\u00a0cm. Dimensione delle brattee: 3,5 \u2013 5\u00a0mm.\nInfiorescenza.\nLe infiorescenze sono delle spighe composte da fiori riuniti in gran numero; i fiori sono sessili, piccoli e ridotti in ogni elemento. Le spighe hanno delle forme ovoidali compatte. Nell'infiorescenza sono presenti delle brattee carenate a forma ovato-acuminata, piatta con nervatura centrale presente solamente nella met\u00e0 inferiore e margini scariosi. Dimensione della spiga: larghezza 5\u00a0mm; lunghezza 10 \u201315\u00a0mm. Dimensioni delle brattee: larghezza 2 - 2,3\u00a0mm; lunghezza 3 \u2013 4\u00a0mm.\nFiore.\nI fiori sono ermafroditi, attinomorfi, tetrameri (4-ciclici), ossia con quattro verticilli (calice \u2013 corolla - androceo \u2013 gineceo) e tetrameri (4-meri: la corolla e il calice sono pi\u00f9 o meno a 4 parti).\nFioritura: da giugno ad agosto.\nFrutti.\nI frutti sono delle capsule da ovoidi a ellissoidi con deiscenza trasversale (opercolata, ossia con coperchio) in parte nascoste dai sepali persistenti. I semi hanno la faccia interna concava e sono pochi (1 o 2). I cotiledoni sono paralleli al lato ventrale. Lunghezza dei semi: 3\u00a0mm\nDistribuzione e habitat.\nFitosociologia.\nAreale alpino.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nAreale italiano.\nPer l'areale italiano completo la specie di questa voce appartiene alla seguente comunit\u00e0 vegetale:\nL'alleanza \"Genistion lobelii\" \u00e8 caratterizzata da praterie mediterraneo-montane, dominate da camefite (emicriptofite cespitose e camefite suffrutticose) ad habitus pulvinato, che crescono su litosuoli calcarei e dolomitici delle Alpi marittime. Pu\u00f2 anche colonizzare formazioni di litosuoli calcarei e dolomitici, in condizioni geomorfologiche difficili come di forti pendenze o di creste ventose o su rocce emergenti. La distribuzione di questa alleanza va dai Pirenei orientali alla Corsica sino alle Alpi marittime, provenzali e liguri con penetrazione anche in quelle piemontesi. Tali formazioni xerofile possono essere in rapporto evolutivo con i boschi xerofitici, calcicoli a Quercus ilex e a Quercus pubescens delle Alpi sud-occidentali ma possono pure costituire delle formazioni durevoli in particolari condizioni geomorfologiche come zone scoscese e crinali rocciosi ventosi.\nTassonomia.\nLa famiglia di appartenenza della specie (Plantaginaceae) comprende 113 generi e 1800 specie (114 generi e 2100 specie o anche 90 generi e 1900 specie secondo altre fonti) ha una distribuzione pi\u00f9 o meno cosmopolita ma con molti taxa distribuiti soprattutto nelle zone temperate e nell'areale mediterraneo. Il genere \"Plantago\" si compone di oltre 250 specie una trentina delle quali sono presenti nella flora spontanea italiana. All'interno della famiglia Plantaginaceae il genere \u00e8 descritto nella trib\u00f9 Plantagineae.\nLa specie \"P. argentea\" appartiene al Gruppo di P. lanceolata definito da alcuni caratteri comuni come la forma delle foglie lanceolato-lineari con bordi interi e scapi allungati spesso striato-scanalati. Il gruppo \u00e8 formato dalle seguenti specie (oltre a quella di questa voce): \"Plantago lanceolata\" e \"Plantago altissima\" . Di seguito sono indicate le differenze morfologiche pi\u00f9 evidenti tra queste tre specie:\nDal punto di vista ecologico mentre \"P. lanceolata\" \u00e8 sinantropica, le altre due specie vivono nella vegetazione naturale. E probabilmente non formano neppure un complesso poliploide in quanto \"P. lanceolata\" e \"P. altissima\" sono diploidi con 2n = 12, mentre \"P. argetea\" \u00e8 esaploide con 2n = 72 (altre fonti per \"P. argetea\" forniscono il valore 2n = 12).\nSottospecie.\nPer questa specie \u00e8 riconosciuta come valida la seguente sottospecie:\nDal punto di vista fitosociologico la sottospecie di questa voce appartiene alla seguente comunit\u00e0 vegetale:\nMacrotipologia: vegetazione delle praterie\nL'alleanza \"Saturejion subspicatae\" include le praterie xerofile e rupicole caratterizzate da elevata aridit\u00e0 e marcata eliofilia delle specie. Sono correlate a suoli primitivi o minerali, oligotrofici, su rocce compatte, nel piano bioclimatico supramediterraneo e distribuite fino al piano mesotemperato superiore (200\u2013900 m) dei rilievi prealpini. La distribuzione di questo areale si estendono dal litorale croato-dalmatico alle propaggini calcaree delle Alpi sudorientali. Le entit\u00e0 associate a questa alleanza hanno una distribuzione sudesteuropea e illirica. Alcune comunit\u00e0 di questa alleanza possiedono caratteristiche di praterie borigene primarie e possono quindi essere considerate stabili o lungamente durevoli in quanto localizzate in zone soggette a venti di bora che ne impediscono l'incespugliamento; altre si configurano come praterie secondarie, originate dall'azione dell'uomo e mantenute attraverso pascolamento.\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nAltre notizie.\nLa piantaggine argentata in altre lingue \u00e8 chiamata nei seguenti modi:"}
{"id": "5786561", "revid": "1543377", "url": "https://it.wikipedia.org/wiki?curid=5786561", "title": "Famiglia di motori a razzo SpaceX", "text": "Dalla sua fondazione nel 2002 SpaceX ha sviluppato tre\u00a0 famiglie di motori a razzo: Merlin, Kestrel e Draco; e ne sta sviluppando una quarta: il Raptor.\nStoria.\nNei suoi primi dieci anni SpaceX ha sviluppato diversi motori a propellente liquido pi\u00f9 un ulteriore modello in fase di progettazione. A gennaio 2016 tutti i motori prodotti: Kestrel, Merlin 1, Draco e SuperDraco, sono stati sviluppati per essere usati su uno dei lanciatori della compagnia: Falcon 1, 9 o Heavy; oppure sulla capsula Dragon. Ogni motore sviluppato prima del 2012 era progettato per consumare RP-1 e ossigeno liquido (LOX), mentre i propulsori RCS consumano propellente ipergolico.\nNel novembre 2012, alla conferenza della Royal Aeronautical Society a Londra, la SpaceX ha annunciato il piano di sviluppare un propulsore alimentato a metano per i futuri vettori. Questi motori useranno un ciclo a combustione stadiata per aver una maggiore efficienza, simile a quella del motore prodotto dall'ex-URSS NK-33.\nA met\u00e0 2015 SpaceX ha sviluppato nove diversi tipi di motore nei primi tredici anni di esistenza.\nMotori RP-1/LOX.\nSpaceX ha sviluppato due motori al cherosene nel 2012: il Merlin 1 e il Kestrel; e ha pubblicamente discusso la possibilit\u00e0 di creare una versione pi\u00f9 potente ed efficiente del Merlin: il Merlin 2. Il Merlin 1 era impiegato nel primo stadio del Falcon 1 (il secondo impiegava un motore Kestrel), nel primo e nel secondo del Falcon 9 e Heavy e anche nei dimostratori tecnologici Grasshopper e F9R Dev 1.\nMerlin 1.\nIl Merlin 1 \u00e8 una famiglia di motori a razzo RP-1/LOX sviluppata tra il 2003 e il 2013. Le versioni A e B impiegavano un ugello raffreddato per mezzo dell'ablazione di una struttura composita in fibra di carbonio. Il Merlin 1A poteva erogare 340 kN ed era usato per il primo stadio del Falcon 1, per i primi due voli nel 2006 e 2007. Il Merlin 1B era dotato di una turbopompa pi\u00f9 potente ed era pi\u00f9 potente, ma non \u00e8 mai stato utilizzato durante un lancio poich\u00e9 la SpaceX pass\u00f2 direttamente alla versione 1C.\nIl Melin 1C utilizza un ugello e una camera di combustione a raffreddamento rigenerativo. Il primo test che simulava un intero ciclo di missione si \u00e8 svolto nel 2007, mentre la sua prima missione \u00e8 avvenuta nell'agosto 2008, durante il terzo volo del Falcon 1, tale volo fu il primo razzo a propellente liquido finanziato da privato a raggiungere l'orbita con successo; \u00e8 stato poi impiegato nell'ultimo volo del Falcon 1 e\u00a0 nelle prime cinque missioni del Falcon 9 v1.0, tra il 2010 e il 2013.\nAnche il Melin 1D, sviluppato tra il 2011 e il 2012, possiede la stessa camera di combustione e lo stesso ugello a raffreddamento rigenerativo della versione C. Questo modello ha una spinta nel vuoto di 690 kN, un impulso specifico di 310 s, un rapporto di espansione maggiore (16 contro i 14,5 del Merlin 1C) e una pressione nella camera di combustione di 9.7 MPa. Una nuova miglioria aggiunta al motore \u00e8 la capacit\u00e0 di variare la spinta dal 70% al 100% del massimo. Il motore ha il pi\u00f9 alto rapporto potenza-peso di qualunque altro motore a razzo: 150:1. Il primo volo della versione D fu sulla missione inaugurale del Falcon 9 v1.1. Il 29 settembre 2013, durante la sesta missione del Falcon 9, in cui \u00e8 stata lanciata con successo la sonda CASSIOPE, \u00e8 stata per la prima volta testata la capacit\u00e0 di riaccensione del motore. Step fondamentale per il progetto di rendere i lanciatori SpaceX completamente riutilizzabili.\nKestrel.\nIl Kestrel \u00e8 stato un motore a razzo alimentato dalla miscela RP-1/LOX sviluppato dalla SpaceX per il secondo stadio del Falcon 1. Fu progettato con la stessa architettura del Merlin ma senza la pesante turbopompa, sfruttando la pressione dei serbatoi per il flusso di carburante. La camera di combustione era raffreddata da materiale ablativo mentre l'ugello, fabbricato in una lega ad alta resistenza composta da niobio, sfruttava il calore radiante. Il controllo della direzione di spinta (TVC - \"Thrust Vectoring Control\") lungo gli assi di beccheggio e imbardata era garantito da attuatori elettro-meccanici, mentre il rollio era controllato da getti a freddo di elio.\nMotori a Metano.\nNel novembre del 2012, il CEO della SpaceX Elon Musk annunci\u00f2 un nuovo obbiettivo per quanto riguarda i propulsori della compagnia: progettare un motore metano/LOX. Questa scelta \u00e8 fondamentale per supportare il programma di sviluppo delle tecnologie per raggiungere Marte. Non ci sono piani per lo sviluppo di uno stadio superiore a metano per i vettori della famiglia Falcon. Questo programma \u00e8 focalizzato sullo sviluppo del motore Raptor da utilizzare nelle missioni verso Marte.\nRaptor.\nIl Raptor \u00e8 un motore a metano in fase di sviluppo dalla fine degli anni 2000, sebbene in origine il mix LH2/LOX fosse quello scelto agli inizi della progettazione, nel 2009. Quando fu usato per la prima volta dalla SpaceX il termine \"Raptor\" era riferito esclusivamente ad un progetto per uno stadio superiore. SpaceX, nell'ottobre 2013, annunci\u00f2 l'intenzione di sviluppare una serie di motori a metano, indicando inizialmente che ogni motore avrebbe prodotto 2,94 MN di spinta nel vuoto. Nel febbraio 2014 fu annunciato che il Raptor sar\u00e0 impiegato sia su un nuovo stadio superiore sia sull'enorme primo stadio del Mars Colonial Transporter (10 metri di diametro, ovvero come il primo stadio del Saturn V). Ogni stadio user\u00e0 nove Raptor, come sul primo stadio del Falcon 9 dove vengono tuttora utilizzati nove Merlin 1D. Il mese successivo (marzo 2014) SpaceX conferm\u00f2 che tutto il lavoro di progettazione del Raptor si era concentrata su quest'ultimo progetto, lasciando da parte lo sviluppo della versione pi\u00f9 piccola per lo stadio superiore.\nIl motore Raptor user\u00e0 il ciclo a precombustione a flusso completo, pi\u00f9 efficiente e teoricamente pi\u00f9 affidabile, a differenza dei Merlin precedente sviluppati che impiegavano un ciclo aperto e un generatore di gas. Nel febbraio 2014 fu progettato di far raggiungere al Raptor 4.4 MN di spinta e un impulso specifico nel vuoto di 363 secondi, 321 secondi al livello del mare.\nIl primo test \u00e8 stato programmato per gli inizi di maggio 2014. Il primo elemento ad essere stato testato fu l'iniettore di carburante.\nIl ciclo a precombustione a flusso completo del Raptor fara s\u00ec che il 100 per cento dell'ossidante e del carburante azionino le rispettive turbine. Entrambi i proellenti saranno completamente nella fase di gas prima di entrare nella camera di combustione. Prima del 2014 solo due progetti simili erano stati sviluppati a sufficienza per raggiungere la fase di testaggio: il progetto sovietico degli anni '60\u00a0 RD-270 e il dimostratore tecnologico della Aerojet Rocketdyne Integrated powerhead, sviluppato nei primi anni 2000.\nSono previste altre caratteristiche del design a flusso completo per migliorare ulteriormente le performance e l'affidabilit\u00e0, con la possibilit\u00e0 di scegliere quale qualit\u00e0 prediligere:\nMotori ipergolici.\nDraco.\nIl Draco \u00e8 un motore ipergolico che utilizza un mix di monometilidrazina e tetraossido di azoto. Ogni motore Draco produce 400 N di spinta. Sono utilizzati a bordo della capsula Dragon e sul secondo stadio del Falcon 9 come reaction control system.\nSuperDraco.\nIl SuperDraco utilizza gli stessi propellenti ipergolici del Draco ma ne produce quasi 200 volte la spinta (67 kN), facendo di esso il terzo motore pi\u00f9 potente progettato dalla SpaceX. Per confronto sviluppa un nono della potenza del Merlin ma il doppio della potenza del Kestrel usato sul secondo stadio del Falcon 1. Sar\u00e0 usato come Launch Escape System a bordo della capsula Dragon V2 che trasporter\u00e0 equipaggi verso l'orbita terrestre bassa; e come sistema di controllo del rientro e atterraggi della sonda Red Dragon su Marte."}
{"id": "5786564", "revid": "8660", "url": "https://it.wikipedia.org/wiki?curid=5786564", "title": "Kenny Hilliard", "text": "Ha giocato al college per la Louisiana State University (LSU). \u00c8 stato scelto dagli Houston Texans durante il Draft NFL 2015."}
{"id": "5786569", "revid": "1543377", "url": "https://it.wikipedia.org/wiki?curid=5786569", "title": "Ramona (California)", "text": "Ramona \u00e8 un \"census-designated place\" della contea di San Diego nello stato della California. \u00c8 sito nella valle di Santa Maria."}
{"id": "5786570", "revid": "1573940", "url": "https://it.wikipedia.org/wiki?curid=5786570", "title": "The Lost Village", "text": "The Lost Village (lett. \"Il villaggio perduto\"), in originale , \u00e8 una serie televisiva anime scritta da Mari Okada e prodotta da Diomed\u00e9a per la regia di Tsutomu Mizushima. Trasmessa in Giappone dal 1\u00ba aprile al 17 giugno 2016, \u00e8 stata proposta in streaming, in versione simulcast, in Italia e nel resto del mondo, ad eccezione dell'Asia, da Crunchyroll. Una serie di romanzi spin-off, scritta da Tsukasa Tsuchiya ed illustrata da Kei, ha avuto inizio il 17 agosto 2016.\nTrama.\nUn gruppo di trenta giovani uomini e donne viaggia su un bus per raggiungere il villaggio di Nanaki, un luogo di dubbia esistenza: secondo le leggende si vocifera che sia un posto utopico, libero dagli ostacoli del mondo, perfetto per chi vuole lasciare la routine di tutti i giorni, curare le proprie ferite interne, abbandonare la disperazione e ricominciare la vita da zero. Ma arrivati in fondo tra le montagne, i viaggiatori trovano solo un villaggio disabitato, in decadenza e con qualche traccia di vita. La verit\u00e0 su Nanaki deve ancora essere scoperta."}
{"id": "5786577", "revid": "729019", "url": "https://it.wikipedia.org/wiki?curid=5786577", "title": "Gondol\u00ec Gondol\u00e0", "text": "Gondol\u00ec gondol\u00e0 \u00e8 una canzone scritta da Nisa con l'arrangiamento musicale di Renato Carosone. Fu pubblicata come singolo, la prima volta nel 1962, dopo essere stata presentata al festival di Sanremo, dove si era classificata terza e classificandosi poi al secondo posto della hit parade italiana, dove rest\u00f2 per oltre tre mesi. La canzone ebbe un vasto successo anche a livello internazionale, furono realizzate numerose cover in diverse lingue, fu anche lanciata da Pat Boone negli USA, dove riscosse un discreto successo, notevole la versione in olandese di Caterina Valente, con l'arrangiamento di Jack Bulterman."}
{"id": "5786582", "revid": "125225278", "url": "https://it.wikipedia.org/wiki?curid=5786582", "title": "Urban Meyer", "text": ""}
{"id": "5786587", "revid": "78067401", "url": "https://it.wikipedia.org/wiki?curid=5786587", "title": "Alex Damiano", "text": ""}
{"id": "5786592", "revid": "1543377", "url": "https://it.wikipedia.org/wiki?curid=5786592", "title": "Geoffrey de Mandeville, I conte di Essex", "text": "Nobile infedele o ambito?\nGeoffrey de Mandeville nacque presumibilmente attorno al 1092 da William de Mandeville (morto prima del 1130) e Marguerite de Rie, figlia a sua volte del nobile normanno Eudo Dapifer. Geoffrey succedette agli incarichi e titoli paterni alla sua morte avvenuta attorno al 1130 o, dapprima, fino al 1016. Una porzione notevole dei beni di famiglia nell'Essex erano in mano alla corona, suo padre aveva infatti contratto ingenti debiti con il re dovuti in parte a una multa piuttosto corposa inflitta a suo padre da Enrico I d'Inghilterra. Tale ammenda fu comminata quando dalla Torre di Londra scapparono dei prigionieri nel periodo in cui William ne era responsabile. Nelle mani del re erano anche le propriet\u00e0 del nonno materno, propriet\u00e0 che Geoffrey provvide a reclamare.\nGli obiettivi di Geoffrey pare fossero il recuperare le terre di famiglia e il succedere al padre nei propri incarichi cose in cui riusc\u00ec durante i violenti giri di giostra che portarono all'alternarsi di Stefano d'Inghilterra e Matilde d'Inghilterra dopo la morte di Enrico I avvenuta nel 1135 e che portarono allo scoppio dell'anarchia inglese.\nAll'inizio Geoffrey support\u00f2 Stefano che, attorno al 1140, lo cre\u00f2 Conte di Essex ed entro l'anno dopo riprese possesso dei manieri che aveva in quella regione. Quando la fortuna gir\u00f2 di nuovo, sempre in quell'anno, Matilde lo nomin\u00f2 Conestabile della Torre di Londra e in quegli anni fond\u00f2 l'abbazia di Walden costruendo un castello nelle vicinanze.\nGeoffrey contribu\u00ec anche alla creazione del priorato di Hurley, nel Berkshire, la cui costruzione era iniziata per volere di suo nonno Geoffrey de Mandeville (morto 1100 circa).\nQuando nel 1141 Stefano venne catturato a Lincoln egli, come molti altri baroni, riconobbe la sovranit\u00e0 di Matilde che, appunto, lo nomin\u00f2 conestabile, gli condon\u00f2 i debiti del padre, gli ridiede le terre del nonno in Normandia e lo nomin\u00f2 High Sheriff di diverse contee. Quando per\u00f2 nel mese di dicembre Stefano si liber\u00f2 e torn\u00f2 al potere Geoffrey torn\u00f2 di nuovo dalla sua parte. Nel corso dei secoli si \u00e8 molto dibattuto sulla tempistica dei documenti che gli diedero onori e titoli, infatti l'ordine temporale in cui questi vennero redatti danno due ritratti diversi. In un caso emerge un uomo che cerc\u00f2 di mettere i due rivali l'uno contro l'altro per ottenere vantaggi personali nell'altro di un uomo corteggiato da entrambi i contendenti per avere il suo supporto.\nGeoffrey venne arrestato nel 1143 e, sotto la minaccia della pena di morte, cedette a Stefano l'incarico di Conestabile cos\u00ec come i castelli di Pleshey e di Walden, in risposta, comunque, Geoffrey si ribell\u00f2 contro il re.\nPer un anno intero egli rimase alla macchia come un bandito usando l'Isola di Ely e l'Abbazia di Ramsey come quartier generale, Stefano lo cinse quindi d'assedio e Geoffrey mor\u00ec nel settembre 1144 per un colpo di freccia. Poich\u00e9 mor\u00ec in stato di scomunica gli venne negata la sepoltura. Preso in carico dai Cavalieri templari venne da loro sepolto presso la Chiesa del Tempio di Londra. Suo figlio fece costruire una lapide da porre sul pavimento visibile ancora oggi.\nGeoffrey si spos\u00f2 con Rohese de Vere (1100circa-1070 o dopo) da cui ebbe:"}
{"id": "5786614", "revid": "436907", "url": "https://it.wikipedia.org/wiki?curid=5786614", "title": "Shadowmaker (album Apocalyptica)", "text": "Shadowmaker \u00e8 l'ottavo album in studio del gruppo musicale finlandese Apocalyptica, pubblicato il 17 aprile 2015 dalla Epic Records e dalla Sony Music."}
{"id": "5786617", "revid": "965985", "url": "https://it.wikipedia.org/wiki?curid=5786617", "title": "The Future's What It Used to Be", "text": "The Future's What It Used to Be \u00e8 il quinto album in studio del gruppo di musica elettronica britannico Apollo 440, pubblicato nel 2012."}
{"id": "5786621", "revid": "287204", "url": "https://it.wikipedia.org/wiki?curid=5786621", "title": "Lahmacun", "text": "Il Lahmacun (in turco \"Lahmacun\" - pronuncia \"Lamagiun\", armeno: \u053c\u0561\u0570\u0574\u0561\u057b\u0578, dal termine ), \u00e8 una ricetta della tradizione medio oriente. Chiamata anche pizza armena o pizza turca \u00e8 uno spuntino di pane sottile con carne, di solito ovino o di bovino, verdure finemente tritate e spezie. Lahmacun di solito \u00e8 offerto nelle varianti piccante e normale.\nSi \u00e8 anche diffuso a Gerusalemme dopo l'arrivo degli ebrei provenienti da Urfa (sud-est della Turchia), che tradizionalmente aggiungono alla carne una salsa di tamarindo.\nAccompagnamento.\nViene spesso servito con l'accompagnamento di \"ayran\" o \"\u015falgam\" o arrotolato attorno a verdure tra cui cetrioli in salamoia, pomodori, peperoni, cipolle, lattuga o melanzane arrostite."}
{"id": "5786622", "revid": "18379", "url": "https://it.wikipedia.org/wiki?curid=5786622", "title": "Giovanni Battista Alliprandi", "text": ""}
{"id": "5786626", "revid": "1941276", "url": "https://it.wikipedia.org/wiki?curid=5786626", "title": "Shadowboxer (singolo)", "text": "Shadowboxer \u00e8 un singolo della cantautrice statunitense Fiona Apple, pubblicato nel 1996 ed estratto dal suo primo album \"Tidal\"."}
{"id": "5786627", "revid": "1337443", "url": "https://it.wikipedia.org/wiki?curid=5786627", "title": "Francesco Trinchera", "text": "Biografia.\nDiscendente da una famiglia di tradizione liberale si laurea in giurisprudenza ed ottiene la libera docenza in diritto internazionale a Napoli. Studioso delle dottrine giuridiche ed economiche all'insegnamento abbina una intensa attivit\u00e0 giornalistica e pubblicistica. Ha diretto il quotidiano Il Progresso, fondato da Giovanni Nicotera, e la Rivista critica di scienze, lettere ed arti. A Napoli, dove risiede per motivi di lavoro, \u00e8 stato consigliere comunale, assessore all'istruzione, assessore delegato e assessore anziano facente funzioni di sindaco; alla Camera, dove siede tra gli alleati del Nicotera, ha rappresentato la sua regione nei collegi di Brindisi e Ostuni."}
{"id": "5786665", "revid": "6923", "url": "https://it.wikipedia.org/wiki?curid=5786665", "title": "OV-chipkaart", "text": "OV-chipkaart (abbreviazione dell'olandese \"openbaar vervoer chipkaart\", che significa \"carta a chip per il trasporto pubblico\") \u00e8 un sistema di bigliettazione elettronica attraverso smart card contactless usato per tutti i trasporti pubblici terrestri di linea nei Paesi Bassi. Introdotto nel 2005, a partire dal 3 novembre 2011 costituisce l'unico sistema di pagamento sulle linee ferroviarie e delle metro, tram e bus, sostituendo per queste ultime tre il vecchio sistema denominato \"strippenkaarten\". Sulla rete ferroviaria, invece, \u00e8 possibile acquistare i biglietti in altri formati.\nLa OV-chipkaart \u00e8 stata creata per l'iniziativa di cinque delle maggiori compagnie di trasporto del paese: la societ\u00e0 nazionale ferroviaria Nederlandse Spoorwegen, la societ\u00e0 di bus Connexxion e le societ\u00e0 di trasporto pubblico urbano delle tre maggiori citt\u00e0: la GVB di Amsterdam, la HTM dell'Aia e la RET di Rotterdam. Per raggiungere questo obiettivo, le cinque societ\u00e0 hanno creato una joint venture denominata \"Trans Link Systems\" (abbreviato \"TLS\") per sviluppare, attivare ed estendere a tutte le reti di trasporto pubblico del paese la OV-chipkaart.\nStoria.\nA partire dagli anni 1980, diversi sistemi di pagamento elettronico furono testati nei Paesi Bassi. Tra questi primi tentativi, si pu\u00f2 citare la \"Magneetkaart\" sviluppata da Siemens, e il \"Tripperpas\" testato per circa due anni a Groninga sui bus della compagnia Arriva.\nLo sviluppo del sistema OV-chipkaart inizi\u00f2 nell'ottobre 2001 con la creazione della \"Trans Link Systems\" da parte delle cinque compagnie di trasporto NS, GVB, RET, HTM e Connexxion. Tra le attivit\u00e0, nel 1999, ci fu anche la delega alla \"Nederlandse Spoorwegen\" per andare a Hong Kong per studiare il sistema della Octopus card, basato sullo standard MIFARE, in avanzata fase di sviluppo e lanciato due anni pi\u00f9 tardi. Il sistema poi attivato negli anni a seguire nei Paesi Bassi \u00e8 direttamente mutuato da quello di Hong Kong. Nel 2002, i primi lettori furono testati dalla RET a Rotterdam con la \"Tournicard\" e, nel 2003, le NS testarono a loro volta i lettori sulla \"Hoekse Lijn\" (Schiedam - Hoek van Holland). Il sistema OV-Chipkaart fu per la prima volta testato da dei viaggiatori di Rotterdam nel 2005. Il sistema \u00e8 diventato totalmente operativo in tutto il paese a partire dal 2012.\nFunzionamento.\nTariffa.\nL'\"OV-chipkaart\" funziona con una tariffazione \"pay as you go\", ovvero proporzionale alla distanza percorsa o al numero di zone attraversate, sullo stesso modello dell'Oyster Card di Londra. Gli utenti devono procedere a un \"check-in\" all'ingresso della stazione, per metro o treno, o alla salita sul mezzo, per bus e tram, e a un \"check-out\", rispettivamente, all'uscita dalla stazione o alla discesa del mezzo. Il costo della tratta viene decurtato dalla carta, nel limite del saldo disponibile.\nCauzione (\"Instaptarief\").\nIl sistema di tariffazione differisce se la carta viene utilizzata per il treno o per uno degli altri mezzi. Il principio di base della tariffazione dell'OV Chipkaart \u00e8 il prelievo di una cauzione, detta \"Instaptarief\" e prelevata automaticamente dal saldo nel momento in cui l'utente effettua il check-in. Questo serve ad evtare il rischio che l'utente dimentichi o eviti in modo fraudolento di effettuare il check-out. L'ammontare della cauzione \u00e8 automaticamente rimborsato al check-out, momento in cui, contemporaneamente, viene invece addebitato l'importo del viaggio. Per ciascun viaggio saranno quindi presenti tre movimenti sulla carta: l'addebito della cauzione, la restituzione della cauzione e l'addebito del costo del viaggio. L'ammontare della cauzione \u00e8 di 4 euro per i viaggi in bus, tram e metro, e di 10 o 20 euro per i viaggi in treno, a seconda che la carta abbia o meno associato un abbonamento.\nPay as you go.\nSui mezzi di trasporto pubblico la tariffazione dell'OV-chipkaart \u00e8 basata sul pagamento di una tariffa di base (\"Basistarief\") al momento del \"check-in\", pi\u00f9 una tariffa chilometrica proporzionale alla distanza percorsa. Questo ammontare forfettario \u00e8 prelevato indipendentemente dalla distanza percorsa dall'utilizzatore, ed \u00e8 fissata su scala nazionale. Alla data di agosto 2013, era pari a 0,86\u20ac. Anche se il sistema di pagamento \u00e8 uniforme a livello nazionale, ciascuna azienda di trasporto definisce una tariffazione chilometrica propria al di l\u00e0 della tariffa di base e della cauzione. A titolo di esempio, il costo di una corsa sul tram di identica lunghezza sar\u00e0 dunque differente a Amsterdam e a L'Aia. In caso di cambio di mezzo, deve essere effettuato il check-out su quello dal quale si discende e nuovamente il check-in su quello sul quale si sale ma, se il tempo trascorso tra le due operazioni \u00e8 inferiore a 35 minuti, il sistema considera questo come un cambio e non addebita nuovamente la \"Basistarief\".\nIn caso di viaggio in treno il check-in viene effettuato alla stazione di salita del primo treno e il check-out viene effettuato alla stazione di discesa dell'ultimo treno e, in caso di cambi non viene effettuato nessun check-out e check-in intermedio. Inoltre per i viaggi in treno non \u00e8 dovuta la \"Basistarief\".\nProdotti.\nLa \"OV-chipkaart\" pu\u00f2 essere utilizzata sia per viaggi occasionali sia per viaggi per i quali l'utente \u00e8 titolare di un abbonamento. L'abbonamento deve essere sottoscritto con la specifica compagnia di trasporti che fornisce il servizio e registrato sulla carta stessa. La carta fa la funzione quindi di carta di abbonamento per le tratte per cui l'utente \u00e8 titolare di abbonamento e normale carta a scalare di credito per tutte le altre tratte. Il sistema sceglier\u00e0 automaticamente se e quanto addebitare dal credito disponibile in funzione del mezzo utilizzato e della tratta percorsa.\nRicarica.\n\u00c8 possibile ricaricare la \"OV-chipkaart\" presso le stazioni ferroviarie dei Paesi Bassi e presso alcuni esercizi pubblici, quali, ad esempio, la catena di supermercati Albert Heijn. La carta pu\u00f2 essere anche ricaricata in linea.\nGestione in linea.\nA seconda del tipo di carta e degli abbonamenti ad essa associati, \u00e8 possibile gestire la carta attraverso login al sito dedicato. Ci\u00f2 permette all'utilizzatore di accedere all'insieme delle informazioni relative alle proprie \"OV-chipkaart\", ai prodotti associati (abbonamenti, riduzioni) e allo storico delle transazioni. La piattaforma permette anche di effettuare richieste in linea quali cambio di prodotti associati, richieste di rimborsi, ecc."}
{"id": "5786666", "revid": "1941276", "url": "https://it.wikipedia.org/wiki?curid=5786666", "title": "Sleep to Dream", "text": "Sleep to Dream \u00e8 un singolo della cantautrice statunitense Fiona Apple, pubblicato nel 1997 ed estratto dal suo primo album \"Tidal\".\nVideo.\nIl video del brano \u00e8 stato diretto dal regista francese St\u00e9phane Sednaoui e ha vinto l'MTV Video Music Award al miglior artista esordiente nell'ambito degli MTV Video Music Awards 1997."}
{"id": "5786676", "revid": "88812", "url": "https://it.wikipedia.org/wiki?curid=5786676", "title": "Volgarit\u00e0 in lingua latina", "text": ""}
{"id": "5786686", "revid": "1941276", "url": "https://it.wikipedia.org/wiki?curid=5786686", "title": "Fast as You Can", "text": "Fast as You Can \u00e8 un singolo della cantautrice statunitense Fiona Apple, pubblicato nel 1999 ed estratto dal suo secondo album \"When the Pawn...\".\nVideo.\nIl video del brano \u00e8 stato diretto dal regista statunitense Paul Thomas Anderson e girato in California."}
{"id": "5786700", "revid": "125493416", "url": "https://it.wikipedia.org/wiki?curid=5786700", "title": "Lu\u00eds Ortiz (pugile)", "text": "Soprannominato \"The Real King Kong\", \u00e8 stato campione WBA ad interim dei pesi massimi dal 2015 al 2016.\n\u00c8 stato due volte sfidante per il titolo mondiale WBC, perdendo (nelle sue due uniche sconfitte da professionista) per KO contro Deontay Wilder. \nDa dilettante ha vinto una medaglia d'argento ai campionati mondiali 2005. \nStile di combattimento.\nAd Ortiz \u00e8 stato affibbiato il soprannome \"The Real King Kong\", per via della sua stazza e della potenza dei suoi pugni. \u00c8 inoltre un discreto \"counter-puncher\".\nCarriera.\nOrtiz compie il suo debutto da professionista in tarda et\u00e0, a quasi 31 anni, il 16 febbraio 2010, sconfiggendo lo statunitense Lamar Davis per KO tecnico alla prima ripresa.\nNel 2013 sigla un accordo con la Golden Boy Promotions."}
{"id": "5786704", "revid": "1941276", "url": "https://it.wikipedia.org/wiki?curid=5786704", "title": "Paper Bag", "text": "Paper Bag \u00e8 un singolo della cantautrice statunitense Fiona Apple, pubblicato nel 2000 ed estratto dal suo secondo album \"When the Pawn...\".\nVideo.\nIl video del brano \u00e8 stato diretto dal regista statunitense Paul Thomas Anderson.\nUsi nei media.\nLa canzone \u00e8 presente nei film \"The Last Kiss\" (2006) e \"Le amiche della sposa\" (2011)."}
{"id": "5786706", "revid": "1904508", "url": "https://it.wikipedia.org/wiki?curid=5786706", "title": "Mowbray", "text": "Il Casato de Mowbray \u00e8 un casato baronale di origine normanna originato dal villaggio di Montbray. \u00c8 da qui che venne Geoffrey de Montbray, vescovo di Coutances, che arriv\u00f2 in Inghilterra con Guglielmo il Conquistatore. Per il supporto dimostrato la corona gli furono concesse 280 manieri e suo nipote, Roberto di Mowbray, divenne \"Conte di Northumbria\" nel 1080, egli tuttavia si ribell\u00f2 contro Guglielmo II d'Inghilterra e fu tratto agli arresti al Castello di Windsor. Dopo la sua incarcerazione la moglie Matilde ottenne l'annullamento e si spos\u00f2 con Nigel d'Aubigny la cui famiglia proveniva da Saint-Martin-d'Aubigny. Roberto era lo zio di Nigel e nonostante questi ne avesse ereditato i vasti possedimenti le nozze vennero annullate per consanguineit\u00e0 prima che avessero dei figli. Nigel si rispos\u00f2 una seconda volta e dalla moglie Gundred ebbe un maschio, Roger, il cui cognome, per volere regio, venne cambiato da d'Aubigny a Montbray di cui, col tempo, Mowbray divenne la corruzione.\nLa linea baronale maschile fin\u00ec nel 1457 circa con la nascita di una femmina anche se, uno dei figli della generazione precedente, aveva fondato una dinastia in Scozia che era sopravvissuta alla prova del tempo. Storicamente la famiglia ebbe il maggior sviluppo attorno a Durham, nel Lincolnshire e nel Leicestershire.\nLa variante Mowbray \u00e8 la pi\u00f9 diffusa, anche se si trovano dei Moubray e dei Mowberry.\nStoria.\nOrigini.\nLa dinastia baronale venne fondata da Geoffrey de Montbray, vescovo di Coutances, il figlio di suo fratello, Roberto di Mowbray, che si era ribellato contro Guglielmo II d'Inghilterra fu poi perdonato e creato Conte di Northumbria quale erede dello zio, eredit\u00e0 che perse quando fu imprigionato nel 1095 a seguito di un'altra ribellione. A questo punto la storia dei Mowbray si incontra con quella di un'altra famiglia, quella dei D'Aubigny. \nNigel d'Aubigny era un ardente sostenitore di Enrico I d'Inghilterra, suo fratello William era divenuto maggiordomo del re, uno dei suoi figli fu William d'Aubigny, I conte di Arundel, mentre Nigel venne ricompensato con le numerose terre che erano state portate via a Roberto di Mowbray sia in Inghilterra che in Normandia. Nigel spos\u00f2 quindi Matilda de l'Aigle, che aveva divorziato da Roberto, tuttavia anche il loro matrimonio naufrag\u00f2 e da un'altra moglie ebbe un figlio Roger che prese il cognome di Mowbray quale riconoscimento dell'entit\u00e0 delle terre che sarebbe andato ad ereditare.\nAscesa.\nRoger de Mowbray divenne un grande e ricco cavaliere, support\u00f2 Stefano d'Inghilterra e venne catturato con lui alla Battaglia di Lincoln, liberato si ribell\u00f2 contro Enrico II d'Inghilterra e partecip\u00f2 alle crociate. Anche il suo bisnipote William de Mowbray fu un ribelle, si rivolt\u00f2 infatti contro Giovanni d'Inghilterra e fu fra i 25 baroni scelti che dovevano assicurarsi che il sovrano restasse entro i limiti imposti dalla Magna Carta. Insieme al fratello Roger combatt\u00e9 contro Enrico III d'Inghilterra alla Battaglia di Lincoln del 1217 dove fu catturato. Uno dei suoi bisnipoti, John de Mowbray (1286-1322) si un\u00ec alle lotte di Tommaso Plantageneto e fu quindi catturato presso Boroughbridge e giustiziato.\nConti e Duchi di Norfolk.\nJohn de Mowbray aveva sposato Aline de Braose, figlia di Guglielmo de Braose, II barone di Braose, che in dote aveva portato le signorie di Gower, nel Galles meridionale, e di Bramber. Uno dei loro figli fu John de Mowbray, III barone Mowbray che si spos\u00f2 con Giovanna di Lancaster imparentando i Mowbray con la famiglia reale, Giovanna infatti era la bisnipote di Enrico III d'Inghilterra. Loro primogenito fu John de Mowbray, IV barone Mowbray che si un\u00ec in matrimonio con Elizabeth Segrave, un matrimonio che un\u00ec ancora di pi\u00f9 i Mowbray alla famiglia reale. Sua suocera era infatti Margaret, duchessa di Norfolk, figlia di Tommaso di Brotherton uno dei figli di Edoardo I d'Inghilterra. La vicinanza alla famiglia reale port\u00f2 altre terre ed incarichi di prestigio e nel 1397 venne creato, per volere di Riccardo II d'Inghilterra, il titolo di \"Duca di Norfolk\" a vantaggio di Thomas de Mowbray, I duca di Norfolk.\nPrivato del titolo ducale nel 1399 a seguito di una disputa con Enrico di Bolingbroke, venne quindi esiliato. Suo figlio maggiore Thomas de Mowbray, IV conte di Norfolk (1385-8 giugno 1405), venne giustiziato per essersi unito al vescovo Richard le Scrope in un complotto contro Enrico IV d'Inghilterra. Il titolo ducale torn\u00f2 ai Mowbray solo nel 1424 quando venne restituito al fratello di Thomas, John (1389-19 ottobre 1432).\nEstinzione.\nJohn de Mowbray, IV duca di Norfolk (18 ottobre 1444-14 gennaio 1476) venne investito anche del titolo di \"Conte del Surrey\", egli mor\u00ec senza eredi maschi, la sua unica figlia Anne de Mowbray, VIII contessa di Norfolk, spos\u00f2 Riccardo di Shrewsbury il figlio minore di Edoardo IV d'Inghilterra quando entrambi erano ancora bambini. Anne mor\u00ec nel 1481 a soli otto anni.\nGli eredi andarono quindi cercati fra le figlie femmine del I Duca, Margaret ed Isabel, che si erano sposate l'una dentro la famiglia Howard e l'altra con James Berkeley, I barone Berkeley e fu fra i loro discendenti che si divise l'eredit\u00e0. Il ducato e il contado del Surrey andarono agli Howard nel 1483, mentre il titolo di \"Conte maresciallo di Inghilterra\" e quello di \"Conte di Nottingham\" fu dato ai Berkeley due anni dopo. Entrambe le famiglie si assunsero le baronie di Mowbray e Segrave, ma fu un membro degli Howard a essere chiamato \"Lord Mowbray\" attorno al 1640 cosa che sottoline\u00f2 il loro diritto a quell'eredit\u00e0. Attualmente le propriet\u00e0 dei Mowbray e la signoria di Bramber sono ancora ad appannaggio del Duca di Norfolk."}
{"id": "5786711", "revid": "1941276", "url": "https://it.wikipedia.org/wiki?curid=5786711", "title": "Parting Gift", "text": "Parting Gift \u00e8 un singolo della cantautrice statunitense Fiona Apple, pubblicato nel 2005 ed estratto dal suo terzo album \"Extraordinary Machine\"."}
{"id": "5786713", "revid": "1941276", "url": "https://it.wikipedia.org/wiki?curid=5786713", "title": "O' Sailor", "text": "O' Sailor \u00e8 un singolo della cantautrice statunitense Fiona Apple, pubblicato nel 2005 ed estratto dal suo terzo album \"Extraordinary Machine\".\nVideo.\nIl video del brano \u00e8 stato diretto dalla regista italiana naturalizzata canadese Floria Sigismondi."}
{"id": "5786714", "revid": "125963029", "url": "https://it.wikipedia.org/wiki?curid=5786714", "title": "TV8 (Italia)", "text": "TV8 \u00e8 un canale televisivo italiano privato edito da Nuova Societ\u00e0 Televisiva Italiana, societ\u00e0 appartenente al gruppo Sky Italia, rivolto a un target generalista e composto quasi totalmente da continue repliche di film, programmi di intrattenimento ed eventi sportivi gi\u00e0 ripetutamente trasmessi dalla piattaforma pay, pur con qualche rara esclusiva assoluta.\nLo speaker ufficiale del canale \u00e8 il doppiatore Federico Zanandrea.\nStoria.\nIl canale nasce dalla cessione, da parte del gruppo Viacom International Media Networks Italia, delle attivit\u00e0 del canale 8 del digitale terrestre e dell'ex societ\u00e0 produttrice di MTV Italia a Sky Italia, come gi\u00e0 anticipato dal quotidiano La Repubblica a giugno 2015.\nIl 31 luglio 2015 Sky Italia acquista da Viacom la societ\u00e0 \"MTV Italia S.r.l.\", editrice dello storico canale MTV, che viene ridenominata Nuova Societ\u00e0 Televisiva Italiana; la titolarit\u00e0 del marchio MTV rimane comunque a Viacom, mantenendo la numerazione LCN al canale 8. Parallelamente, il 1\u00ba agosto 2015, arriva in esclusiva su Sky al canale 133 MTV Next, che trasmette una programmazione simile all'emittente originale.\nIl rebrand: da MTV8 a TV8.\nPer un breve periodo il canale ha mantenuto il nome MTV fino alla mattina del 16 settembre 2015, quando ha cambiato nome e logo in MTV8. Dallo stesso mese cominciano ad essere trasmesse durante il daytime, insieme alle produzioni del precedente gruppo editoriale Viacom, repliche di vari programmi gi\u00e0 trasmessi dai canali Sky tra cui i talent show \"America's Got Talent\", \"Britain's Got Talent,\" \"The X Factor UK\" e \"Hell's Kitchen USA\", oltre che eventi sportivi in chiaro di cui Sky Italia possiede i diritti, come il Motomondiale (gare trasmesse anche su Cielo in simulcast e per lo pi\u00f9 in differita) e la UEFA Europa League (una partita delle squadre italiane in simulcast con Sky Sport e il nuovo relativo approfondimento condotto da Alessandro Bonan e Federica Fontana con ospiti in studio Gianni De Biasi ed Alessandro Costacurta con Fayna) e in differita alcune partite della Coppa del Mondo di Rugby, o scarse produzioni di documentari dal genere \"crime\", diventando un canale semigeneralista.\nDal 13 settembre 2015 vengono trasmesse ogni domenica per 6 settimane le audizioni di \"X Factor 9\" in contemporanea con Cielo, dopo tre giorni dalla messa in onda sulla rete satellitare Sky Uno. Tuttavia la parte relativa ai live del talent show (eccezion fatta per la finale) rimane esclusiva assoluta di quest'ultimo.\nCon il passaggio di propriet\u00e0 vengono trasmesse quattro brevi spazi informativi quotidiani a cura di Sky TG24, la prima alle 6:00, mentre le altre tre nel corso della mattinata di 5 o 15 minuti. Con la nuova denominazione a MTV8, il telegiornale mattutino (dalle 6 alle 7:30) \u00e8 in \"simulcast\" con Sky TG24.\nGli speciali informativi (Sky TG24).\nIl 13 novembre 2015, in occasione degli attentati di Parigi fu trasmesso il simulcast per tutta la serata e notte della diretta straordinaria di Sky TG24 (stessa cosa nella mattina del 22 marzo 2016 per gli attacchi a Bruxelles e nella mattina del 24 agosto 2016 per il terremoto del centro Italia).\nLa programmazione.\nIl 7 dicembre fu trasmesso in prima serata \"X Factor 2015 Best of - La gara\", uno speciale televisivo di tre ore e mezza che riassunse tutti i 7 live show del programma trasmessi su Sky Uno antecedenti alla finale. Il 10 dicembre fu trasmessa in chiaro in simulcast con Cielo e Sky Uno la finale di \"X Factor 2015\". Dal 14 dicembre viene trasmesso \"Mamme sull'orlo di una crisi da ballo\".\nNel 2016 Sky decise di trasmettere la seconda stagione di \"Hell's Kitchen Italia\" dall'8 gennaio 2016 su TV8 e non pi\u00f9 su Cielo, che aveva trasmesso la prima stagione. Si decise in seguito la stessa cosa da giugno 2016 per quanto riguarda la prima stagione de \"Il contadino cerca moglie\" trasmesso da Fox Life.\nA partire dall'8 gennaio 2016, il canale subisce un restyling in cui viene messo in risalto il numero 8 e inizia ad essere chiamato semplicemente nei promo \"TV8\" dallo speaker del canale; in occasione del restyling, viene scelto come testimonial del canale Claudio Bisio, che appare in alcuni spot che richiamano lo slogan \"Vedrai solo 8\". Dalla stessa data viene aperto per la prima volta anche il sito web del canale TV e attivato lo streaming del canale. Il 20 gennaio Sky annuncia che il suo canale free trasmetter\u00e0 \"Italia's Got Talent\" (programma in cui \u00e8 presente lo stesso Claudio Bisio, testimonial del canale, nelle vesti di giudice) in contemporanea con Sky Uno, dando cos\u00ec una prima importante produzione al canale seppur condivisa con la pay.\nDalla sera del 4 febbraio va in onda la rubrica calcistica \"Gol Collection\", una raccolta dei gol dei principali campionati di calcio esteri (Premier League, Liga e Bundesliga) di cui Sky (anche tramite Fox Sports) detiene i diritti in esclusiva.\nIl cambio ufficiale del nome.\nDal 18 febbraio 2016, con la trasmissione del programma in prima visione assoluta \"Squadre da incubo\", il canale assume la nuova denominazione ufficiale TV8, come si evince dal logo. Il programma dura solamente una stagione.\nIl 22 febbraio esordisce in chiaro la nuova edizione in lingua italiana del docu-reality \"Cheaters - Tradimenti\", condotto da Roberto Farnesi. Vengono trasmessi anche documentari in versione italiana prodotti originariamente in lingua inglese su personaggi famosi e divi del cinema o della musica, ovvero \"Scandali ad Hollywood\" ed \"Eredit\u00e0 da Star\".\nDal 24 aprile 2016, TV8 rinnova i bumper \"Vedrai solo 8\" con protagonisti Lodovica Comello, Frank Matano, Federica Fontana, Roberto Farnesi, Omar Fantini, Gianluca Fubelli ed altri personaggi di Sky.&lt;br&gt;In concomitanza vanno in onda altri programmi gi\u00e0 trasmessi da Sky, come \"Intervention - noi ti salveremo\", factual in cui si aiutano persone affette da dipendenze, \"Baby Animals - Cuccioli petalosi\", documentario sugli animali e \"Affari legali\".\nVenne trasmessa in esclusiva in chiaro su TV8 (e contemporaneamente su Sky Uno) la settima edizione di \"Italia's Got Talent\", con la finale in diretta il 13 maggio 2016. Nonostante la messa in onda congiunta pay-free, un disclaimer a fine puntata indica IGT \"Una produzione Sky per TV8\".\nIl 22 marzo 2016 era programmato l'inizio della serie \"Sleepy Hollow,\" ma fu rimandato al 16 maggio per i fatti accaduti quel giorno (attentati di Bruxelles). Arrivati a tale data, TV8, che aveva deciso di trasmettere la serie alle 23:00, sceglie di trasmettere un film; il debutto in chiaro definitivo di questa serie viene posticipato al 2 giugno seguente.\nSu TV8 and\u00f2 in onda in contemporanea con Sky Atlantic il primo episodio di \"Dov'\u00e8 Mario?\" con Corrado Guzzanti, scelta fatta per promuovere la serie TV i cui rimanenti episodi sarebbero andati in onda solo sul canale a pagamento.\nTV8 trasmette inoltre numerosi film, anche prime visioni in chiaro di film recenti andate in onda sulla pay TV; alcuni film vengono trasmessi in cicli nelle prime serate in specifici giorni della settimana (e poi replicati), come \"Back to the Fantastic\" il luned\u00ec (catastrofici, fantascienza, fantasy), \"Born Romantic\" il marted\u00ec (commedie, romantici), \"Happy Friday\" il venerd\u00ec (commedie, film cartoons) o occasionalmente \"Sabato in giallo\" il sabato e \"Ombre d'estate\" (drammatici, gialli) nel primo pomeriggio dal luned\u00ec al venerd\u00ec durante il periodo estivo.\nVengono mandati in onda anche cicli di documentari, come ad esempio \"Trip 8\", nel quale viene intrapreso un viaggio nel mondo della droga o \"Body &amp; Me\", riguardante il mondo della moda e del corpo femminile sotto varie forme.\nNella stagione 2016-2017, nel mese di giugno, per TV8 arrivarono nove puntate alle 8:30 del mattino (con replica alle 20:30 con contenuti inediti) del programma \"Edicola Fiore\", condotto da Fiorello e Stefano Meloccaro, replicate in differita di mezz'ora rispetto alla diretta su Sky Uno, e nel mese di settembre il primo game show autoprodotto da TV8 dal titolo \"Singing in the Car\", condotto da Lodovica Comello e composto da 20 puntate in onda dal luned\u00ec al venerd\u00ec: entrambi i programmi (di cui il secondo \u00e8 in esclusiva assoluta), in onda nell'access prime time del canale, si alterneranno la messa in onda in quella fascia per pi\u00f9 volte durante tutta la stagione televisiva ma senza ottenere grandi ascolti; entrambi saranno cancellati, il primo per volont\u00e0 dello showman siciliano.\nSuccessivamente, tra settembre e novembre, sono state replicate ogni venerd\u00ec per sei settimane le audizioni di \"X Factor 10\" a un giorno di distanza dalla messa in onda su Sky Uno, oltre ad un nuovo ciclo di 50 puntate di \"Edicola Fiore\" replicato sempre alle 8:30 del mattino e alle 20:30, ed ogni domenica la replica, destinata inizialmente a Cielo, della quinta edizione di MasterChef Italia vinta da Erica Liverani, facendo cos\u00ec diventare tv8 un canale composto essenzialmente di continue e ripetute repliche dei programmi gi\u00e0 ampiamente trasmessi da Sky.\nDurante il periodo natalizio and\u00f2 in onda in prima visione assoluta la prima e unica edizione italiana di \"Kid's Got Talent\", versione per bambini di \"Italia's Got Talent\" in onda in quattro puntate e condotta da Claudio Bisio e Lodovica Comello, seguito da una replica di \"Junior MasterChef Italia 3\".\nDal 20 gennaio 2017 arriva il venerd\u00ec sera \"Il testimone\", programma condotto da Pif, che torna cos\u00ec sul canale 8 del digitale terrestre dopo il passaggio di MTV Italia sul satellite, seppur anch'esso in replica. Dal 23 gennaio arriva la seconda edizione di \"Singing in the Car\". Il 13 febbraio debutta anche il nuovo talk show pomeridiano \"The Real\". Dal 23 febbraio arriva anche l'ottava edizione di \"Italia's Got Talent\" ogni venerd\u00ec in prima serata. Dal 20 marzo tornano Fiorello e Stefano Meloccaro con \"Edicola Fiore\" in access prime time dal luned\u00ec al venerd\u00ec per poi lasciare spazio tra maggio e giugno alla terza stagione di \"Singing in the Car\". Arrivano poi le repliche altri tre programmi gi\u00e0 trasmessi dai canali Sky: dal 5 maggio ogni venerd\u00ec la terza edizione di \"Hell's Kitchen Italia\", il 21 giugno la seconda edizione de \"Il contadino cerca moglie\", condotta da Ilenia Lazzarin, e durante l'estate inoltre arriva \"Matrimonio a prima vista Italia\".\nCon la nuova stagione televisiva 2017-2018 la direttrice di TV8 Antonella D'Errico cancella ufficialmente \"The Real\" e \"Singing in the Car\". Dal 27 agosto 2017 sul canale andarono in onda le repliche della sesta edizione di \"MasterChef Italia\" vinta da Valerio Braschi ogni domenica in prima serata, seguito poi dalla replica della prima stagione di MasterChef Celebrity. Inoltre, a partire dal 28 agosto, debutta in access prime time il nuovo game show \"Guess My Age - Indovina l'et\u00e0\" condotto da Enrico Papi, in sostituzione di \"Singing in the Car\", l'unica autoproduzione di TV8 ad avere un certo successo. Dalla stessa data il canale comincia a mandare in onda i nuovi bumper \"Vedrai solo 8\" con protagonista Alessandro Borghese, presente nel canale con la replica di \"4 ristoranti\", anch'esso gi\u00e0 in onda su Sky Uno.\nIl 4 settembre 2017, viene annunciato prima la chiusura di \"Edicola Fiore\" da parte dello stesso Fiorello e poi dell'arrivo sul canale delle repliche della seconda edizione del talent show \"Dance Dance Dance\", trasmesso precedentemente su Fox Life.\nAgli upfront della nuova stagione televisiva, Sky annuncia solo due nuove produzioni esclusive per la rete. La prima \u00e8 \"The Comedians\" con Frank Matano e Claudio Bisio (che avr\u00e0 vita breve), l'altra \u00e8 \"Cuochi d'Italia\" con Alessandro Borghese, in partenza per il 13 novembre 2017. Sempre dallo stesso mese, sulla rete approda \"Giorgione - Orto e cucina\", come sempre gi\u00e0 trasmesso su Sky (Gambero Rosso Channel) e il Weekly di X Factor 2017, condotto da Aurora Ramazzotti. Inoltre, dopo aver ripetutamente dichiarato in un primo momento di mandare le partite del primo turno di UEFA Europa League del Milan solo in pay, Sky ci ripensa e decide di trasmettere il 23 novembre 2017 anche su TV8 il match contro l'.\nNella stagione 2018 della Formula 1, con l'acquisizione in esclusiva assoluta dei diritti televisivi da parte di Sky, TV8 trasmette quattro gare in diretta e le restanti diciassette in differita.\nSenza nessun annuncio, TV8 dal 12 marzo trasmette un altro programma di cucina in esclusiva assoluta, \"Best Bakery - La migliore pasticceria d'Italia\". Nel 2020 per\u00f2 esso trasloca su Sky Uno.\nIl 16 marzo 2018, TV8 annuncia una nuova edizione italiana del \"Saturday Night Live\" (la quinta dopo le quattro versioni Mediaset) condotta da Claudio Bisio dal 7 aprile 2018.\nIl 28 luglio TV8 trasmette in differita la partita di International Champions Cup della Juventus, mentre il 4 agosto 2018 TV8 manda in diretta la partita di International Champions Cup dell'Inter con studio pre e post partita simulcast con Sky Sport 24.\nL'11 settembre 2018 TV8 comunica che per i post partita di Europa League non andr\u00e0 pi\u00f9 in onda \"Goal Collection\" ma il simulcast con Sky Sport con il post partita Europa League Live, inoltre nel primo turno Milan e Lazio si alterneranno nella diretta del gioved\u00ec (tuttavia nella quarta giornata Sky ha optato per Diretta Gol e nella sesta ha trasmesso il match biancoceleste causa X Factor). La replica della settima stagione di MasterChef vinta da Simone Scipioni, dopo alcune puntate si sposta dal marted\u00ec al mercoled\u00ec poi di nuovo al giorno originario, e in ogni caso ha un netto calo di ascolti, in linea con la media di rete ma molto lontani da quelli passati.\nDal 16 ottobre 2018 inizia la quinta stagione di \"Cuochi d'Italia\", uno dei pochi format inediti di TV8 insieme a \"Guess my Age\" e \"Vite da copertina\"; quest'ultimo ha per la prima volta una conduttrice in presenza, Alda D'Eusanio. Ad esse si aggiungono \"La notte dei record\" condotta da Enrico Papi, e un altro programma di cucina condotto da Pupo, \"Pupi &amp; Fornelli\", che per\u00f2 chiuderanno presto i battenti. Inoltre Sky decide di trasmettere in diretta non esclusiva in chiaro le gare della poco seguita SBK, riducendo a 6 le gare in diretta in chiaro di MotoGP.\nIl 9 settembre 2019 inizia \"Ho qualcosa da dirti\" con Enrica Bonaccorti, unica novit\u00e0 esclusiva assoluta della stagione. Da venerd\u00ec 13 settembre parte la tredicesima edizione di \"X Factor\" con la consolidata copertura free (24 ore di differita per le selezioni, 6 giorni per i live, e la finale in diretta); finite le selezioni, dal 25 ottobre vanno in onda le repliche con ascolti altalenanti dell'ottava edizione di MasterChef vinta da Valeria Raciti.\nDal 2020 ad oggi.\nIl 20 gennaio 2020 Sky annuncia che TV8 non trasmetter\u00e0 pi\u00f9 lo studio MotoGP con Davide Camicioli, preferendovi quello gi\u00e0 in onda su Sky Sport analogamente a quanto avvenuto per Europa League e Formula 1. Il 22 gennaio inizia la decima edizione di Italia's Got Talent.\nDal 13 maggio 2020, insieme a Cielo, TV8 \u00e8 disponibile su Tiv\u00f9sat anche in HD.\nDal 21 giugno 2020 viene trasmessa in chiaro la serie TV realizzata da Sky \"Gomorra\" dalla prima stagione ogni domenica sera; tuttavia ci\u00f2 avviene in forma irregolare per la necessit\u00e0 di dare spazio ad altre repliche.\nIl 29 giugno 2020 debuttano due nuovi programmi autoprodotti per il canale: il primo \u00e8 \"Ogni mattina\", dalle 10 alle 14 condotto da Alessio Viola ed Adriana Volpe, il secondo \u00e8 il TG8, notiziario curato dalla redazione di Sky TG24 per il momento con un'unica edizione alle 12:00 all'interno del nuovo contenitore mattutino; dal 4 luglio 2020, ogni fine settimana, \u00e8 seguito da TG8 Sport, notiziario sportivo curato dalla redazione di Sky Sport 24 e condotto da Davide Camicioli.\nDurante la presentazione dei palinsesti fu annunciata come unica novit\u00e0 assoluta per TV8, al netto di alcune conferme e delle solite repliche che costituiscono la quasi totalit\u00e0 della programmazione, la messa in onda della rivisitazione del format \"Sarabanda\" rinominato \"Name That Tune - Indovina la canzone\" e condotto da Enrico Papi.\nIl 28 luglio 2020 la versione in definizione standard cessa definitivamente le trasmissioni su Sky, mentre su Tiv\u00f9sat viene marchiata come provvisoria e si avvisa che verr\u00e0 spenta il 1\u00ba dicembre. Tale versione resta per\u00f2 disponibile sul digitale terrestre.\nIn occasione della finale di UEFA Europa League 2019-2020 tra Siviglia e Inter trasmessa il 21 agosto 2020, TV8 ottiene l'ascolto pi\u00f9 alto dalla sua nascita, con 4.240.000 spettatori e il 22,7% di share.\nDal 6 settembre 2020 Gomorra lascia spazio alla replica della nona edizione di MasterChef vinta da Antonio Lorenzon, e si sposta a luned\u00ec 7 settembre 2020 in prima visione in chiaro con la terza stagione, dal 19 ottobre 2020 prosegue Gomorra con la quarta stagione.\nDal 1\u00ba ottobre 2020 il canale, insieme a Cielo e Sky TG24, diventa disponibile nel mux Mediaset 1 mentre la versione presente sul mux TIMB 3 \u00e8 diventata provvisoria fino alla sua eliminazione, che \u00e8 avvenuta il 1\u00ba gennaio 2021.\nIl 17 marzo and\u00f2 in onda in esclusiva assoluta e senza particolari annunci \"Scemi da matrimonio\", che propone in ogni puntata tre scherzi architettati da Mitch e Gibba durante tale evento.\nIl 2 aprile il TG8 chiuse per bassi ascolti, mentre dal 6 aprile il programma \"Ogni mattina\", condotto da Adriana Volpe, sempre a causa dei bassi ascolti ottenuti, riduce la sua durata terminando la messa in onda alle ore 12:00 anzich\u00e9 alle ore 14:00, per chiudere definitivamente venerd\u00ec 25 giugno 2021.\nDal 20 aprile, il canale trasmette in seconda serata \"Mappe Criminali\", un documentario in prima visione realizzato per la rete e condotto da Daniele Piervincenzi.\nIl 23 giugno 2021 sui social della rete viene annunciato l'arrivo di Max Giusti, che sostituir\u00e0 Enrico Papi alla conduzione di \"Guess My Age\" dal 1\u00ba settembre 2021.\nIl 1\u00ba luglio 2021, in seguito ad una riorganizzazione di alcuni canali Sky, si trasferisce dalla posizione 121 alla 125.\nIl 20 luglio 2021, attraverso un video postato sul profilo ufficiale del canale, viene annunciato l'ingresso di Elisabetta Canalis tra i volti della rete alla conduzione di \"Vite da copertina\". L'attrice prende cos\u00ec il posto di Rosanna Cancellieri che aveva condotto il programma nella stagione 2020-2021. La replica della decima edizione di MasterChef vinta da Francesco Aquila va in onda da domenica 29 agosto, mentre Alessandro Borghese sar\u00e0 alla guida di due esclusive assolute prive di annuncio: lo show culinario \"Piatto Ricco\" e il gioco \"Game of Talents\". Sempre attraverso i canali social dell'emittente, viene annunciato che saranno replicate in chiaro la serie HBO \"The undoing - Le verit\u00e0 non dette\" e la mini-serie Sky Original \"Petra.\"\nIl 1\u00b0 gennaio 2022 TV8, Cielo e Sky TG24, passano nel mux TIMB 3 mentre diventano provvisorie le versioni del mux Mediaset 1.\nNel 2022 trasmetter\u00e0 insieme a Sky Sport le partite dell'Italia nel Sei Nazioni in diretta, precedute dai test-match autunnali casalinghi contro All Blacks e Uruguay (quello contro l'Argentina va su Cielo per lasciare spazio alla diretta delle qualifiche del Motomondiale a Valencia).\nLa direttrice Antonella D'Errico ha poi annunciato un parziale cambio di strategia per la rete, che consiste nel proporre format sperimentali per la rete e con nuovi volti, ma continuer\u00e0 la politiche delle ripetute e continue repliche: \"Italia's Got Talent\", inizialmente annunciato come esclusiva assoluta per gli abbonati Sky e NOW, sar\u00e0 invece replicato sei giorni dopo rispetto alla messa in onda pay, con la finale in simulcast (come accadde nel 2015).\nProgrammi.\nVengono qui di seguito elencati tutti i programmi che vanno in onda su TV8. L'asterisco indica le produzioni originali del canale.\nPrincipali conduttori.\nI soli conduttori legati esclusivamente a TV8 sono Elisabetta Canalis e\nMax Giusti.\nAscolti.\nShare 24h di TV8.\nDati Auditel relativi al giorno medio mensile sul target individui 4+."}
{"id": "5786723", "revid": "1941276", "url": "https://it.wikipedia.org/wiki?curid=5786723", "title": "Not About Love", "text": "Not About Love \u00e8 un singolo della cantautrice statunitense Fiona Apple, pubblicato nel 2006 ed estratto dal suo terzo album \"Extraordinary Machine\".\nVideo.\nIl video del brano \u00e8 stato diretto e montato da Michael Blieden. Nel video appare, oltre alla cantante, anche l'attore e comico statunitense di origini greche Zach Galifianakis."}
{"id": "5786724", "revid": "86599", "url": "https://it.wikipedia.org/wiki?curid=5786724", "title": "Cratere Avogadro", "text": "Avogadro \u00e8 un grande cratere lunare di 129,84 km situato nella parte nord-occidentale della faccia nascosta della Luna.\nIl cratere \u00e8 dedicato allo scienziato italiano Amedeo Avogadro.\nCrateri correlati.\nAlcuni crateri minori situati in prossimit\u00e0 di Avogadro sono convenzionalmente identificati, sulle mappe lunari, attraverso una lettera associata al nome."}
{"id": "5786728", "revid": "1941276", "url": "https://it.wikipedia.org/wiki?curid=5786728", "title": "Every Single Night", "text": "Every Single Night \u00e8 un singolo della cantautrice statunitense Fiona Apple, pubblicato nel 2012 ed estratto dal suo quarto album \"The Idler Wheel...\"."}
{"id": "5786730", "revid": "1494169", "url": "https://it.wikipedia.org/wiki?curid=5786730", "title": "Unsteady", "text": ""}
{"id": "5786742", "revid": "86599", "url": "https://it.wikipedia.org/wiki?curid=5786742", "title": "Cratere Avicenna", "text": "Avicenna \u00e8 un cratere lunare di 72,99 km situato nella parte nord-orientale della faccia nascosta della Luna.\nIl cratere \u00e8 dedicato allo scienziato e filosofo persiano Avicenna.\nCrateri correlati.\nAlcuni crateri minori situati in prossimit\u00e0 di Avicenna sono convenzionalmente identificati, sulle mappe lunari, attraverso una lettera associata al nome."}
{"id": "5786749", "revid": "767487", "url": "https://it.wikipedia.org/wiki?curid=5786749", "title": "Il mio papero preferito", "text": "Il mio papero preferito (\"My Favorite Duck\") \u00e8 un film del 1942 diretto da Chuck Jones e prodotto dalla Leon Schlesinger Productions. \u00c8 un cortometraggio a cartoni animati, uscito il 5 dicembre 1942 e distribuito dalla Warner Bros. Pictures.\nIl film vede come protagonisti Porky Pig e Daffy Duck, celebri personaggi delle serie \"Looney Tunes\" e \"Merrie Melodies\".\nTrama.\nIl maiale balbuziente Porky Pig si sta prendendo una vacanza nella natura selvatica, ma viene subito preso di mira da Daffy Duck, un papero nero svitato e dispettoso che non perde occasione per tormentarlo e rovinare i suoi tentativi di render piacevole la vacanza.\nDurante il cartone Porky finisce sempre vittima degli scherzi e delle provocazioni di Daffy (che gli impedisce di pescare, cucinare, schiacciare un pisolino e piazzare la sua tenda), cacciandolo in guai assurdi e situazioni dolorose; ad un certo punto Porky si irrita e prende in considerazione l'idea di conciarlo per le feste ma il molesto Daffy si difende astutamente da lui mostrandogli una serie di avvisi che vietano il maltrattamento delle anatre, con una multa di ben $ 500 in caso di trasgressione. Proprio a causa del divieto Porky si ritrova controvoglia a subire le angherie di Daffy senza poter reagire.\nDopo l'ennesima bravata di Daffy, Porky \u00e8 colmo di rancore e vorrebbe un fucile carico in mano; il papero, ascoltandolo, glielo presta ma, volendo esibire il solito annuncio col divieto per tutelarsi, estrae quello che annuncia che la caccia alle anatre \u00e8 ufficialmente aperta (ha esaurito gli avvisi per fermare Porky). Allora Porky, stufo di fare la vittima e \"aiutato\" dai nuovi cartelli, lo insegue. Quando si spezza la quarta parete (ovvero la pellicola stessa), Daffy si rivolge al pubblico e annuncia fiero di aver sconfitto Porky ma poi il colpo di scena: il maiale ricompare e pesta finalmente il suo molestatore."}
{"id": "5786754", "revid": "767487", "url": "https://it.wikipedia.org/wiki?curid=5786754", "title": "Visualize/Video Archive", "text": "Visualize / Video Archive \u00e8 un DVD del gruppo musicale britannico Def Leppard, pubblicato nel 2001 dalla Universal Music Group. Raccoglie \"Visualize\" e \"Video Archive\", filmati pubblicati originariamente in VHS. Il DVD include anche interviste inedite come contenuti extra."}
{"id": "5786761", "revid": "767487", "url": "https://it.wikipedia.org/wiki?curid=5786761", "title": "Un incontro leale", "text": "Un incontro leale (\"To Duck or Not to Duck\") \u00e8 un film del 1943 diretto da Chuck Jones e prodotto dalla Leon Schlesinger Productions. Si tratta di un cortometraggio d'animazione uscito il 6 marzo 1943 e distribuito dalla Warner Bros. Pictures.\nTrama.\nLa caccia alle anatre \u00e8 aperta. Daffy vola pigramente nel cielo e ride dei cacciatori. Ma dopo un'ultima spavalderia, viene apparentemente colpito. Il cane di Taddeo, Laramore, vuole riportarlo dal suo padrone. All'improvviso, Daffy si sveglia mentre il cane lo prende in bocca. Daffy lo rimprovera per la sua brutalit\u00e0 e ricambia il favore: prende violentemente il cane a sua volta nel becco.\nDopo questa lezione, apre la bocca del cane e vi si mette dentro. Laramore riporta l'anatra a Taddeo, che si vanta di essere un grande cacciatore \"sportivo\". Daffy si ribella a questa affermazione. Inizia facendo piangere Taddeo per il suo destino di povera anatra indifesa, poi lo critica per la mancanza di sportivit\u00e0. Cambia i ruoli, prende la sua pistola, poi i suoi vestiti. Portato via nella sua verve per dimostrare di essere indifeso contro il cacciatore, \"apre\" le sue piume, ma notiamo che sotto indossa un giubbotto antiproiettile.\nNonostante questo, Daffy sfida Taddeo ad un incontro di boxe. Questa partita \u00e8 in realt\u00e0 organizzata da tutte le amichevoli anatre del lago di Daffy ed \u00e8 completamente truccata. Il cane, unico sostenitore di Taddeo, \u00e8 abbondantemente preso a sassate dalla folla di anatre che fischiano il suo padrone. L'arbitro, una papera apparentemente imparziale, prende in giro Taddeo e loda Daffy. Con il pretesto di mostrare i colpi proibiti dalle regole, riempie Taddeo con questi colpi e Daffy fa lo stesso. Daffy gioca a indovinare con il suo avversario, e Taddeo viene colpito da un martello alla testa. L'arbitro coglie l'occasione per dichiarare vincitore Daffy. Taddeo, ancora sotto shock, si vendica, per\u00f2, riproducendo la truffa dei \"tiri proibiti\" su Daffy e l'arbitro.\nDoppiaggio.\nEssendo caduto nel dominio pubblico, questo cortometraggio ha avuto diversi doppiaggi: un doppiaggio degli anni '90 (utilizzato nelle edizioni home video non ufficiali e nelle trasmissioni TV sulle reti private milanesi) in cui Daffy Duck ha la voce di Riccardo Peroni e Taddeo di Luca Semeraro; infine, il ridoppiaggio del 1998 (utilizzato nelle edizioni home video ufficiali e nelle trasmissioni TV di Mediaset e Rai) in cui Daffy Duck ha la voce di Marco Mete e Taddeo di Marco Bresciani."}
{"id": "5786774", "revid": "599013", "url": "https://it.wikipedia.org/wiki?curid=5786774", "title": "Lucian Bute", "text": "Soprannominato \"\"Le Tombeur\" o \"Mister KO\"\", \u00e8 stato campione IBF dei pesi supermedi dal 2007 al 2012. Prima di perdere il titolo IBF, ha difeso la cintura per nove volte consecutive e raggiunto il primo posto nella sua divisione di peso in una classifica stilata dalla rivista \"The Ring\".\nNato in Romania, ha acquisito la cittadinanza canadese nel 2012.\nCarriera.\nBute compie il suo debutto da professionista il 22 novembre 2003, sconfiggendo lo statunitense Robert Muhammad per KO tecnico alla seconda ripresa."}
{"id": "5786775", "revid": "1543377", "url": "https://it.wikipedia.org/wiki?curid=5786775", "title": "Lynch (Nebraska)", "text": "Lynch \u00e8 un villaggio degli Stati Uniti d'America della contea di Boyd nello Stato del Nebraska. La popolazione era di 245 persone al censimento del 2010.\nStoria.\nLynch \u00e8 stato incorporato come villaggio nel 1893. Prende il nome da John Lynch, un colono pioniere.\nGeografia fisica.\nLynch \u00e8 situata a (42.829804, -98.465453).\nSecondo lo United States Census Bureau, ha un'area totale di .\nSociet\u00e0.\nEvoluzione demografica.\nSecondo il censimento del 2010 nel villaggio abitavano 245 persone.\nEtnie e minoranze straniere.\nSecondo il censimento del 2010, la composizione etnica del villaggio era formata dal 94,3% di bianchi, lo 0,8% di nativi americani, lo 0,4% di asiatici, lo 0,8% di oceanici, e il 3,7% di due o pi\u00f9 etnie. Ispanici o latinos di qualunque razza erano il 2,9% della popolazione."}
{"id": "5786777", "revid": "1123217", "url": "https://it.wikipedia.org/wiki?curid=5786777", "title": "Zhu Yuanzhang", "text": ""}
{"id": "5786807", "revid": "2146321", "url": "https://it.wikipedia.org/wiki?curid=5786807", "title": "Baskets", "text": "Baskets \u00e8 una serie televisiva statunitense con protagonista Zach Galifianakis, che \u00e8 anche co-creatore assieme a Louis C.K. e Jonathan Krisel.\nLa serie ha debuttato su FX il 21 gennaio 2016.\nIl 31 luglio 2019 FX ha annunciato la cancellazione della serie dopo la quarta stagione.\nTrama.\nChip Baskets coltiva da sempre il sogno di diventare un clown professionista. Dopo aver fallito ad una prestigiosa scuola di clown a Parigi, si vede costretto a lavorare in rodeo locale di Bakersfield, California.\nProduzione.\nNel dicembre 2013, la societ\u00e0 di produzione di Louis C.K., Pig Newton, ha firmato un accordo con FX per la creazione di vari programmi televisivi. Il 14 gennaio 2014, FX ha ordinato l'episodio pilota scritto da C.K., Galifianakis e Krisel.\nIl 27 agosto 2014, FX ha ordinato un'intera stagione composta da 10 episodi. Il 23 febbraio 2016, FX ha rinnovato la serie per una seconda stagione, mentre il 9 marzo 2017 ottiene il rinnovo per una terza stagione.\nNel mese di novembre del 2017, in seguito alle accuse di molestie sessuali che vedono coinvolto Louis C.K., FX annulla l'accordo generale con C.K. e la sua compagnia di produzione, Pig Newton. C.K. non avr\u00e0 alcun coinvolgimento nelle future stagioni della serie.\nDistribuzione.\nLa prima stagione \u00e8 stata trasmessa dal 21 gennaio al 24 marzo 2016, la seconda dal 19 gennaio al 23 marzo 2017, mentre la terza dal 23 gennaio al 27 marzo 2018.\nIn Australia la serie va in onda su Comedy Channel dal 26 gennaio 2016, mentre nel Regno Unito, invece, viene trasmessa su Fox dal 13 aprile 2017.\nIn Italia \u00e8 ancora inedita.\nAccoglienza.\nPrima stagione.\nLa prima stagione \u00e8 stata accolta positivamente dalla critica. Sull'aggregatore di recensioni Rotten Tomatoes ha un indice di gradimento del 68% con un voto medio di 7,11 su 10 basato su 41 recensioni, su Metacritic, invece ha avuto un punteggio di 68 su 100 basato su 32 recensioni.\nSeconda stagione.\nLa seconda stagione invece, su Rotten Tomatoes ha un indice di gradimento del 100% con un voto medio di 8,0 su 10, basato su 10 recensioni, mentre su Metacritic ha un punteggio di 83 su 100 basato su 8 recensioni."}
{"id": "5786814", "revid": "287204", "url": "https://it.wikipedia.org/wiki?curid=5786814", "title": "Cratere Deslandres", "text": "Deslandres \u00e8 un cratere meteoritico sulla superficie della Luna.\n\u00c8 intitolato allo scienziato Henri-Alexandre Deslandres."}
{"id": "5786825", "revid": "640277", "url": "https://it.wikipedia.org/wiki?curid=5786825", "title": "Superficie di Giano", "text": ""}
{"id": "5786826", "revid": "110157", "url": "https://it.wikipedia.org/wiki?curid=5786826", "title": "EFAF Challenge Cup 2010", "text": "La EFAF Challenge Cup 2010 \u00e8 stata la 2\u00aa e ultima edizione dell'omonimo torneo europeo di football americano, organizzato dalla EFAF. Con i 12 team partecipanti la formula del torneo prevede quattro gironi da ognuno dei quali si qualifica per i playoff la prima classificata.\nHa avuto inizio il 17 aprile e si \u00e8 conclusa il 17 luglio con la finale vinta per 36-14 dai serbi Klek Knights sui turchi Istanbul Cavaliers.\nStagione regolare.\nClassifica.\nLa classifica della regular season \u00e8 la seguente:"}
{"id": "5786828", "revid": "640277", "url": "https://it.wikipedia.org/wiki?curid=5786828", "title": "Superficie di Febe", "text": ""}
{"id": "5786830", "revid": "640277", "url": "https://it.wikipedia.org/wiki?curid=5786830", "title": "Superficie di Giapeto", "text": ""}
{"id": "5786831", "revid": "709406", "url": "https://it.wikipedia.org/wiki?curid=5786831", "title": "Citosindifosfato", "text": ""}
{"id": "5786833", "revid": "709406", "url": "https://it.wikipedia.org/wiki?curid=5786833", "title": "Citosina monofosfato", "text": ""}
{"id": "5786852", "revid": "1120856", "url": "https://it.wikipedia.org/wiki?curid=5786852", "title": "Lago Campagna", "text": ""}
{"id": "5786865", "revid": "640277", "url": "https://it.wikipedia.org/wiki?curid=5786865", "title": "Superficie di Epimeteo", "text": ""}
{"id": "5786866", "revid": "945903", "url": "https://it.wikipedia.org/wiki?curid=5786866", "title": "April Wine (album)", "text": "April Wine \u00e8 il primo ed eponimo album in studio del gruppo rock canadese April Wine, pubblicato nel 1971.\nClassifica.\nSingoli"}
{"id": "5786867", "revid": "1335892", "url": "https://it.wikipedia.org/wiki?curid=5786867", "title": "Cedratine", "text": "La C\u00e9dratine \u00e8 un distillato (liquore) prodotto da una miscela di agrumi e di erbe mediterranee.\n\u00c8 nata in Tunisia, dove viene ancora prodotta per la maggior parte. La sua gradazione alcolica \u00e8 compresa tra 36% e 40%. \u00c8 molto popolare anche in Corsica.\nLa C\u00e9dratine pu\u00f2 essere consumata direttamente a temperatura ambiente o fredda, o pu\u00f2 servire come base per molti cocktail e per la macedonia di frutta."}
{"id": "5786870", "revid": "640277", "url": "https://it.wikipedia.org/wiki?curid=5786870", "title": "Superficie di Amaltea", "text": ""}
{"id": "5786871", "revid": "945903", "url": "https://it.wikipedia.org/wiki?curid=5786871", "title": "On Record (album)", "text": "On Record \u00e8 il secondo album in studio del gruppo rock canadese April Wine, pubblicato nel 1972.\nGi\u00e0 in quest'album il bassista e membro originale del gruppo, Jim Henman, \u00e8 rimpiazzato da Jim Clench.\nL'album \u00e8 dedicato al cantante Rhythm and Blues di Montreal, Harrison Tabb, amico di David Henman, morto nel 1971 in un incidente stradale. \nClassifica.\nAlbum\nSingoli"}
{"id": "5786872", "revid": "640277", "url": "https://it.wikipedia.org/wiki?curid=5786872", "title": "Superficie di Tebe", "text": ""}
{"id": "5786873", "revid": "640277", "url": "https://it.wikipedia.org/wiki?curid=5786873", "title": "Superficie di Mimas", "text": ""}
{"id": "5786874", "revid": "640277", "url": "https://it.wikipedia.org/wiki?curid=5786874", "title": "Superficie di Encelado", "text": ""}
{"id": "5786875", "revid": "599013", "url": "https://it.wikipedia.org/wiki?curid=5786875", "title": "C\u00e9dratine", "text": ""}
{"id": "5786876", "revid": "640277", "url": "https://it.wikipedia.org/wiki?curid=5786876", "title": "Superficie di Dione", "text": ""}
{"id": "5786877", "revid": "640277", "url": "https://it.wikipedia.org/wiki?curid=5786877", "title": "Superficie di Rea", "text": ""}
{"id": "5786878", "revid": "945903", "url": "https://it.wikipedia.org/wiki?curid=5786878", "title": "Electric Jewels", "text": "Electric Jewels \u00e8 il terzo album in studio del gruppo rock canadese April Wine, pubblicato nel dicembre del 1973.\nNuovi cambi nell'organico della band: David e Richie Henman sono sostituiti (prima delle registrazioni dei brani) da Gary Moffet e Jerry Mercer.\nClassifica.\nAlbum\nSingoli"}
{"id": "5786879", "revid": "124123", "url": "https://it.wikipedia.org/wiki?curid=5786879", "title": "Ibn Jurayj", "text": "Studioso musulmano di \"\u1e25ad\u012bth\", Ibn Jurayj \u00e8 ricordato come un \"seguace dei Seguaci\" (\"T\u0101bi\u02bf al-T\u0101bi\u02bfyy\u012bn\") e un cultore di Isr\u0101\u02be\u012bliyy\u0101t (narrazioni riguardanti l'antico popolo degli Israeliti).&lt;br&gt;\nFu attivo particolarmente in Iraq e presso la corte del califfo abbaside al-Mansur.\nNome.\nIbn Jurayj (\"figlio di Jurayj\") \u00e8 l'adattamento arabo del nome di Gregorio (Gregorios) o Giorgio (Georgios).\nBiografia.\nSuo padre era uno studioso musulmano e suo nonno Jurayj (Gregorios, o Georgios) era un cristiano bizantino. &lt;br&gt;\nLa sua vita \u00e8 descritta nel libro \"al-Tahdh\u012bb al-tahdh\u012bb\" di Ibn Hajar al-'Asqalani, ma di lui parla anche Ibn Khallik\u0101n nei suoi \"Wafay\u0101t al-ay\u02bf\u0101n\".\nIbn Jurayj raccolse \"\u1e25ad\u012bth\" a La Mecca\nOperes.\nLa sua opera pi\u00f9 importante \u00e8 considerata il \"Musannaf\".\nLe sue tradizioni sono riprese nel \"Sunan\" di Abu Dawud al-Sijistani, uno dei Sei libri che compongono la Sunna.\nNella \"Muwa\u1e6d\u1e6d\u0101\u02be\" di M\u0101lik ibn Anas, si legge: \nGiudizi dei sunniti.\nI sunniti lo qualificano come \"Imam\". Dhahabi, nel XIV secolo lo defin\u00ec:\nAb\u016b \u02bfAw\u0101na ha narrato nel suo \"\u1e62a\u1e25\u012b\u1e25\" che Ibn Jurayj aveva detto a Ba\u1e63ra circa la \"mut\u02bfa\": \"Testimonio che sono tornato indietro da ci\u00f2 (\"i.e.\" dal permetterlo)\", dopo che egli aveva riferito 18 tradizioni che la consentivano."}
{"id": "5786880", "revid": "640277", "url": "https://it.wikipedia.org/wiki?curid=5786880", "title": "Superficie di Iperione", "text": ""}
{"id": "5786893", "revid": "640277", "url": "https://it.wikipedia.org/wiki?curid=5786893", "title": "Superficie di Umbriel", "text": ""}
{"id": "5786894", "revid": "640277", "url": "https://it.wikipedia.org/wiki?curid=5786894", "title": "Superficie di Ariel", "text": ""}
{"id": "5786895", "revid": "640277", "url": "https://it.wikipedia.org/wiki?curid=5786895", "title": "Superficie di Miranda", "text": ""}
{"id": "5786896", "revid": "640277", "url": "https://it.wikipedia.org/wiki?curid=5786896", "title": "Superficie di Oberon", "text": ""}
{"id": "5786898", "revid": "729019", "url": "https://it.wikipedia.org/wiki?curid=5786898", "title": "Laurent-Perrier", "text": "Laurent-Perrier \u00e8 una delle pi\u00f9 grandi case produttrici di champagne del mondo con sede a Tours-sur-Marne, nella regione della Champagne-Ardenne.\nStoria.\nAndr\u00e9 Michel Pierlot fond\u00f2 nel 1812 la casa vinicola con l'acquisizione di vigneti siti nei comuni di Bouzy, Tours-sur-Marne ed Ambonnay. Alla sua morte l'attivit\u00e0 fu rilevata dal suo cantiniere, Eugene Laurent. Successivamente sotto la gestione della vedova di questi, Mathilde Emilie Perrier, la casa adott\u00f2 l'attuale nome (inizialmente Veuve Laurent-Perrier, vale a dire \"Vedova Laurent-Perrier\") portandola al successo. Sua figlia, Eug\u00e9nie Hortense Laurent, dopo la crisi seguita alla prima guerra mondiale vendette l'azienda a Marie-Louise Lanson de Nonancourt nel 1939.. Nel dopoguerra si deve a Bernard de Nonancourt il rilancio e l'affermazione del marchio ai vertici mondiali.\nProduzione.\nNel 2014 Laurent-Perrier si \u00e8 confermato quinto produttore mondiale di champagne.\nAlcuni dei principali prodotti sul mercato sono:"}
{"id": "5786899", "revid": "111151647", "url": "https://it.wikipedia.org/wiki?curid=5786899", "title": "TGcom24 Meteo", "text": ""}
{"id": "5786905", "revid": "729019", "url": "https://it.wikipedia.org/wiki?curid=5786905", "title": "Giuseppe Besozzi", "text": "Biografia.\nAmmesso in accademia nel 1852, sottotenente nel 17\u00ba reggimento fanteria nel 1856, partecipa alla seconda guerra d'indipendenza e viene gravemente ferito durante la Battaglia di San Martino, decorato per valore di medaglia d'argento. Nel 1861, promosso capitano, \u00e8 destinato alla repressione del brigantaggio nel meridione ed ottiene una nuova decorazione per l'annientamento di una banda guidata da tal Giuseppe Romeo. Dopo la terza guerra d'indipendenza comanda il 75\u00ba battaglione di fanteria, la divisione territoriale militare di Cuneo e il 1\u00ba e 9\u00ba corpo d'armata. Collocato in posizione ausiliaria per limiti di et\u00e0 nel 1905 viene insignito del titolo di conte."}
{"id": "5786908", "revid": "1994432", "url": "https://it.wikipedia.org/wiki?curid=5786908", "title": "Liceo scientifico Manfredi Azzarita", "text": "Il Liceo Scientifico \"Manfredi Azzarita\" \u00e8 una scuola statale secondaria di secondo grado di Roma facente parte dell'Istituto d'Istruzione Superiore \"Tommaso Salvini\". \u00c8 nato a seguito della separazione dalla succursale di Via Bezzecca del liceo scientifico Augusto Righi dal liceo stesso, nel 1973. \u00c8 situato in Via Tommaso Salvini 24, nel quartiere Parioli, in coabitazione con l'istituto tecnico commerciale \"Antonio Genovesi\".\nStoria.\nIl plesso scolastico, progettato dall'architetto Tullio Passarelli, risale al 1925. Fino al 1972 ha ospitato l'istituto delle Suore dei Sacri Cuori e dell\u2019Adorazione e negli anni settanta \u00e8 stato acquistato dalla provincia di Roma, che lo aveva assegnato all'istituto tecnico commerciale \"Antonio Genovesi\" ed alle classi della succursale di via Bezzecca del liceo scientifico statale \"Augusto Righi\", divenuta in seguito autonoma come liceo scientifico \"Manfredi Azzarita\".\nL'istituto Genovesi ha aperto in seguito una sede succursale in via Venezuela, nel vicino Villaggio Olimpico, che venne successivamente acquisita dal \"liceo Azzarita\".\nNella seconda met\u00e0 degli anni novanta, la struttura di Via Salvini \u00e8 stata ristrutturata e durante i lavori alcune classi sono state trasferite momentaneamente nel plesso scolastico di via Boccioni, in coabitazione con la scuola media \"Ippolito Nievo\", in una sede appena ristrutturata a seguito dell'attentato di via Fauro del 15 maggio 1993.\nA seguito del piano di dimensionamento scolastico 1999/2000 varato dal ministro dell'istruzione Luigi Berlinguer del secondo governo D'Alema, il liceo Azzarita si aggrega al Liceo classico \"Lucrezio Caro\".\nA seguito di un crescente numero di iscrizioni di entrambe le scuole, il 1 Settembre 2003 il liceo \"Azzarita\" si separa dal \"Lucrezio Caro\" e si unisce all'Istituto d'Istruzione Superiore Salvini 24.\nNel 2010, durante un'occupazione studentesca viene rubata la medaglia d'oro al valor militare attribuita postuma al partigiano e capitano di complemento a cui il liceo \u00e8 intitolato, Manfredi Azzarita, che era stata donata dal padre di questi ed era custodita in una teca in presidenza."}
{"id": "5786909", "revid": "1573940", "url": "https://it.wikipedia.org/wiki?curid=5786909", "title": "Sigilmassasaurus", "text": "Sigilmassasaurus (il cui nome significa \"lucertola di Sigilmassa\") \u00e8 un genere estinto di dinosauro teropode spinosauridae vissuto nel Cretaceo superiore circa 100-94 milioni di anni fa, in quello che oggi \u00e8 il Nord Africa. Come la maggior parte dei teropodi spinosauridi \"Sigilmassasaurus\" era un bipede carnivoro, dalla costituzione moderatamente massiccia; come i suoi parenti pi\u00f9 stretti, probabilmente, aveva uno stile di vita anfibio.\nStoria della scoperta.\nI fossili di questo dinosauro sono stati recuperati nella formazione nordafricana nota come Kem Kem Beds, nei pressi dell'Oasi di Tafilalt, vicino all'antica citt\u00e0 di Sijilmassa, da cui prende anche il nome. Fu il paleontologo canadese Dale Russell a scoprire questo animale e a descriverlo nel 1996, denominandolo \"Sigilmassasaurus\" che l'unione del nome della citt\u00e0 di \"Sigilmassa\" con la parola greca \"sauros\", \"lucertola\". Il suo nome specifico, invece, \"brevicollis\" deriva dal latino \"brevis\" (\"corto\") e \"collum\" (\"collo\"), in quanto le vertebre del collo erano piuttosto corte.\nI fossili di \"Sigilmassasaurus\" provengono da dei sedimenti di arenaria rossa, nel sud del Marocco, conosciuto anche con il nome di \"Gr\u00e8s rouges infrac\u00e9nomaniens\". Questa zona della formazione risale al Cenomaniano, nei primi anni del tardo Cretaceo, circa 100 a 94 milioni di anni fa.\nDispute sulla validit\u00e0.\nL'olotipo di \"S. brevicollis\", (CMN 41857), \u00e8 composto solamente da alcune vertebre cervicali posteriori, pi\u00f9 un'altra quindicina di vertebre cervicali, ritrovate da Russell sempre nelle Kem Kem Beds. In origine fu ritrovato anche dell'altro materiale scheletrico in Egitto, che venne identificato come \"Spinosaurus B\" (Stromer, 1934). Russell consider\u00f2 questo esemplare egiziano, (IPHG 1922 X45), come appartenente al genere \"Sigilmassasaurus\" o ad un animale strettamente imparentato, identificandolo come una seconda specie di \"Sigilmassasaurus\" che chiam\u00f2 \"Sigilmassasaurus sp.\". In seguito fu ritrovato un altro esemplare, CMN 41.629, che Russel identific\u00f2 nuovamente come \"Sigilmassasaurus sp.\" e che comprendeva una vertebra dorsale anteriore. Dopo tale ritrovamento sembrava quasi che \"Spinosaurus B\" fosse un intermedio tra le due specie, per questo Russell istitu\u00ec la famiglia dei Sigilmassasauridae (Russell, 1996), per contenere questi animali. Le vertebre del collo di questi dinosauri si distinguono perch\u00e9 pi\u00f9 larghe da un lato all'altro, di circa il 50%, di quello che sono lunghe da davanti a dietro. Se il suo collo in generale fosse particolarmente breve \u00e8 tuttavia sconosciuto: la vertebra che compone l'olotipo \u00e8 una vertebra cervico-dorsale, dalla transizione tra il collo e la parte posteriore, che non sarebbe lunga comunque. L'esatta posizione di \"Sigilmassasaurus\" all'interno dell sottordine dei teropodi \u00e8 sconosciuta, tuttavia vista la stretta somiglianza e l'iniziale confusione con \"Spinosaurus\", lo mostrerebbe come un genere non specifico di Spinosauridae.\nLa validit\u00e0 di \"Sigilmassaurus\" come specie a s\u00e9 stante, non \u00e8 sempre stata riconosciuta. Nel 1996, Paul Sereno e colleghi descrissero il cranio di un \"Carcharodontosaurus\" (SGM-Din-1), in Marocco, insieme ad una vertebra del collo (SGM-Din-3), che assomigliava vagamente a quella presente in \"Spinosaurus B\", ritenendo \"Sigilmassasaurus\" un sinonimo junior di \"Carcharodontosaurus\" (Sereno et al., 1996).\nSuccessive ricerche hanno dimostrato che l'esemplare SGM-Din-3 di \"Carcharodontosaurus\" era troppo differente da quello di \"Spinosaurus B\", e che \"Sigilmassasaurus\" era effettivamente un genere separato. Lo stesso studio ha affermato che le vertebre caudali raccolte da Russell appartenevano in realt\u00e0 a un iguanodontide (Novas et al., 2005). Tuttavia un successivo studio del 2013 sment\u00ec tale teoria classificando nuovamente \"Sigilmassasaurus\" come un genere a s\u00e9 stante, ma dalla classificazione incerta.\nRecentemente nel 2014, Ibrahim e colleghi hanno affermato che \"Sigilmassasaurus\" non fosse altro che un sinonimo di \"Spinosaurus aegyptiacus\", considerando l'esemplare \"Spinosaurus B\" come il neotipo di \"Spinosaurus\" e considerando la seconda specie \"Spinosaurus maroccanus\" come un \"nomen dubium\". Tuttavia nella nova ridescrizione del 2015, \"Sigilmassasaurus\", \u00e8 stato nuovamente riclassificato come un genere a s\u00e9 stante, appartenente alla famiglia degli spinosauridae. Questa ri-descrizione afferm\u00f2 anche che \"Spinosaurus maroccanus\" altro non \u00e8 che un sinonimo junior di \"Sigilmassaurus\", e respingendo la richiesta di Ibrahim di considerare \"Spinosaurus B\" come neotipo di \"Spinosaurus aegyptiacus\".\nUno studio di Arden \"et al.\" (2018) ha concluso che \"Sigilmassasaurus\" \u00e8 un genere valido e forma un clade con \"Spinosaurus\", ossia la trib\u00f9 Spinosaurini. Il pi\u00f9 grande esemplare di \"Spinosauro cfr. aegyptiacus\", MSNM V4047, \u00e8 stato provvisoriamente assegnato a \"S. brevicollis\" e sulla base delle vertebre di \"Sigilmassasaurus\", quest'ultimo in vita potrebbe essere stato anche pi\u00f9 grande di \"Spinosaurus\". Tuttavia l'assenza di materiale fossile articolato, \u00e8 difficile essere certi a quale genere appartengano i resti.\nPaleoecologia.\n\"Sigilmassasaurus\" condivideva il suo habitat con altri teropodi predatori di grandi dimensioni, vissuti nel Cenomaniano del Nord Africa, sollevando dei dubbi su come tali animali carnivori potessero coesistere, in special modo il colossale \"Spinosaurus\", che ad oggi \u00e8 il pi\u00f9 grande dinosauro carnivoro conosciuto, e il pi\u00f9 piccolo ma pur sempre enorme \"Carcharodontosaurus\", entrambi vissuti negli stessi luoghi tra il Marocco e l'Egitto. Oltre ad essi vi erano anche altri due teropodi pi\u00f9 piccoli, \"Deltadromeus\" e \"Bahariasaurus\". La fauna erbivora invece era pi\u00f9 scarsa e caratterizzata dall'iguanodontide \"Ouranosaurus\" e dal sauropode \"Paralititan\". Vi erano inoltre numerose specie di coccodrillo, come il gigantesco \"Sarcosuchus\", numerose specie di anfibi e pesci. \"Sigilmassasaurus\" rappresenterebbe il quarto teropode gigante del suo habitat. Tale situazione assomiglia a quella del tardo Giurassico della Formazione Morrison in Nord America, che vantava fino a cinque teropodi giganti pi\u00f9 altri pi\u00f9 piccoli (Henderson, 1998; Holtz. Et al, 2004). Tuttavia la sostanziale differenza tra i crani dei carnivori del Kem Kem, consentivano ai vari carnivori di occupare nicchie ecologiche diverse e nutrirsi di prede differenti, un po' come succede oggi nelle savane africane (Farlow e Pianka, 2002)."}
{"id": "5786930", "revid": "1120856", "url": "https://it.wikipedia.org/wiki?curid=5786930", "title": "Lago di Cascinette", "text": ""}
{"id": "5786932", "revid": "339392", "url": "https://it.wikipedia.org/wiki?curid=5786932", "title": "Graziella Franchini", "text": ""}
{"id": "5786937", "revid": "263989", "url": "https://it.wikipedia.org/wiki?curid=5786937", "title": "Storia della National Hockey League (1967\u201392)", "text": ""}
{"id": "5786939", "revid": "110197771", "url": "https://it.wikipedia.org/wiki?curid=5786939", "title": "Sand casting", "text": "Il sand casting come espressione artistica nasce da un'intuizione di Costantino Nivola che ha applicato la tecnica della colata in sabbia, gi\u00e0 utilizzata in metallurgia, alla creazione di pannelli in calcestruzzo con una faccia decorata da bassorilievi.\nL'artista sardo, che aveva la casa e il laboratorio a East Hampton, ide\u00f2 la tecnica mentre giocava con i figli sulla vicina spiaggia di Amagansett e tracciava disegni sulla sabbia.\nLe prime prove, realizzate con colate in gesso sull'opera in negativo impressa sulla sabbia umida, diedero buoni risultati che, per\u00f2, a causa della salinit\u00e0 dell'arenile non erano duraturi.\nIn queste prime creazioni coinvolse anche il grande architetto Le Corbusier il quale fu pi\u00f9 volte suo ospite al tempo della progettazione del palazzo delle Nazioni Unite.\nSuccessivamente, affinando la tecnica, per tracciare le sue impronte artistiche Nivola usava sabbia lavata e privata della frazione salina e, per rendere definitivo lo stampo prima della colata del calcestruzzo dalla betoniera, versava un primo sottile strato di cemento bianco molto liquido su tutta la superficie e colmava manualmente con malta di cemento le zone pi\u00f9 ampie.\nLa prima importante opera fu il pannello in gesso nello showroom della Olivetti nel 1953. Nel 1957 Nivola realizz\u00f2 la decorazione monumentale (3.850 m\u00b2) per la facciata della sede della \"Mutual Hartford Insurance Company\" ad Hartford e poi altre ancora.\nUna variante della tecnica originaria prevede l'uso di pellicole di plastica per evitare che i granelli di sabbia vengano inglobati nella superficie istoriata.\nCome per tutte le opere plastiche in calcestruzzo, una particolare cura deve essere posta nella scelta del cemento e delle miscele, nello spessore dei pannelli e nella loro eventuale armatura per aumentarne la resistenza, nei tempi di presa.\nAltri artisti, in seguito, hanno utilizzato la tecnica del sand casting per le loro opere."}
{"id": "5786942", "revid": "72396", "url": "https://it.wikipedia.org/wiki?curid=5786942", "title": "Sundance Film Festival 2016", "text": "Il Sundance Film Festival 2016 ha avuto luogo a Park City, Utah, dal 21 gennaio al 31 gennaio 2016.\nLa cerimonia di premiazione si \u00e8 tenuta il 30 gennaio 2016 al Basin Recreation Fieldhouse di Park City, presentata da Taika Waititi.\nIl festival \u00e8 stato vinto dal film \"The Birth of a Nation - Il risveglio di un popolo\", che si \u00e8 aggiudicato il premio del pubblico e il gran premio della giuria."}
{"id": "5786976", "revid": "933835", "url": "https://it.wikipedia.org/wiki?curid=5786976", "title": "Francesco Cagnola (politico)", "text": "Biografia.\nLaureato in giurisprudenza a Pavia, avvocato con studi nella stessa citt\u00e0, Milano e Lodi, \u00e8 stato consigliere comunale, assessore e sindaco di Lodi, consigliere provinciale di Milano e Pavia, membro della deputazione provinciale di Pavia. Ha collaborato col quotidiano Gazzetta della Provincia di Lodi e Crema e partecipato alla fondazione del settimanale Corriere dell'Adda di Lodi. Promotore del crematorio lodigiano ha fondato e presieduto la societ\u00e0 lodigiana di cremazione \"Paolo Gorini\"."}
{"id": "5786979", "revid": "371234", "url": "https://it.wikipedia.org/wiki?curid=5786979", "title": "Fasori", "text": ""}
{"id": "5787004", "revid": "486946", "url": "https://it.wikipedia.org/wiki?curid=5787004", "title": "Shanghai Greenland Football Club", "text": ""}
{"id": "5787041", "revid": "767487", "url": "https://it.wikipedia.org/wiki?curid=5787041", "title": "Zhang Wenzhao", "text": ""}
{"id": "5787046", "revid": "1169491", "url": "https://it.wikipedia.org/wiki?curid=5787046", "title": "Live! (April Wine)", "text": "Live! \u00e8 il primo album dal vivo del gruppo rock canadese April Wine, pubblicato nel 1974.\nTracce.\nTutte le tracce sono state scritte da Myles Goodwyn e Jim Clench, eccetto dove indicato."}
{"id": "5787047", "revid": "812213", "url": "https://it.wikipedia.org/wiki?curid=5787047", "title": "Giovanni Febbraro", "text": ""}
{"id": "5787049", "revid": "461603", "url": "https://it.wikipedia.org/wiki?curid=5787049", "title": "Shenzhen Ruby Football Club", "text": ""}
{"id": "5787054", "revid": "94241606", "url": "https://it.wikipedia.org/wiki?curid=5787054", "title": "Stand Back", "text": "Stand Back \u00e8 il quarto album in studio del gruppo rock canadese April Wine, pubblicato nel 1975.\nTracce.\nTutte le tracce sono state scritte da Myles Goodwyn, eccetto dove indicato."}
{"id": "5787060", "revid": "200568", "url": "https://it.wikipedia.org/wiki?curid=5787060", "title": "Sannitrio", "text": ""}
{"id": "5787062", "revid": "106543464", "url": "https://it.wikipedia.org/wiki?curid=5787062", "title": "The Whole World's Goin' Crazy", "text": "The Whole World's Goin' Crazy \u00e8 il quinto album in studio del gruppo rock canadese April Wine, pubblicato nel 1976.\nTracce.\nEdizione canadese\nEdizione statunitense"}
{"id": "5787069", "revid": "1169491", "url": "https://it.wikipedia.org/wiki?curid=5787069", "title": "First Glance", "text": "First Glance \u00e8 il settimo album in studio del gruppo rock canadese April Wine, pubblicato nel 1978.\nTracce.\nEdizione UK/USA\nTutte le tracce sono di Myles Goodwyn eccetto dove indicato."}
{"id": "5787083", "revid": "965985", "url": "https://it.wikipedia.org/wiki?curid=5787083", "title": "The Nature of the Beast (album)", "text": "The Nature of the Beast \u00e8 il nono album in studio del gruppo rock canadese April Wine, pubblicato nel 1981.\nTracce.\nTutte le tracce sono di Myles Goodwyn eccetto dove indicato."}
{"id": "5787088", "revid": "287204", "url": "https://it.wikipedia.org/wiki?curid=5787088", "title": "Estaci\u00f3n M\u00e9xico", "text": "Estaci\u00f3n M\u00e9xico \u00e8 un album del 2008 di Manu Chao registrato durante un concerto in Messico. \u00c8 il secondo dal vivo dopo Radio Bemba Sound System ed \u00e8 stato distribuito solo in Messico ed El Salvador."}
{"id": "5787090", "revid": "72396", "url": "https://it.wikipedia.org/wiki?curid=5787090", "title": "Jodie Louise Marsh", "text": ""}
{"id": "5787092", "revid": "827882", "url": "https://it.wikipedia.org/wiki?curid=5787092", "title": "Classe Magdeburg", "text": "La classe Magdeburg fu una classe di incrociatori leggeri della Kaiserliche Marine tedesca, composta da quattro unit\u00e0 entrate in servizio nel 1912.\nTutte e quattro le unit\u00e0 parteciparono agli eventi della prima guerra mondiale: la capoclasse and\u00f2 perduta molto presto in azione, finendo arenata il 26 agosto 1914 sulla costa dell'isola di Osmussaar nel Golfo di Finlandia e venendo autoaffondata dall'equipaggio, mentre lo SMS \"Strassburg\" e lo servirono nel Mare del Nord con la forza da ricognizione della Hochseeflotte, prendendo parte a diverse azioni come la battaglia di Helgoland e la battaglia di Dogger Bank. Allo scoppio del conflitto il formava con l'incrociatore da battaglia la divisione del Mediterraneo della Kaiserliche Marine (Mittelmeerdivision), e dopo essere sfuggito alla caccia delle unit\u00e0 britanniche raggiunse Costantinopoli dove fu formalmente consegnato alla Marina militare ottomana: con il nuovo nome di \"Midilli\" l'unit\u00e0 vide diverse azioni nel Mar Nero, finendo affondata il 20 gennaio 1918 durante la battaglia di Imbros per l'urto con una mina.\nAl termine delle ostilit\u00e0 le due unit\u00e0 superstiti furono acquisite dagli Alleati come prede di guerra: lo \"Strassburg\" fu ceduto all'Italia e serv\u00ec poi nella Regia Marina sotto il nome di \"Taranto\", partecipando anche alla seconda guerra mondiale e finendo affondato il 23 settembre 1944 in un attacco aereo a La Spezia; lo \"Stralsund\" fu ceduto alla Francia e, con il nome di \"Mulhouse\", prest\u00f2 servizio con la Marine nationale fino alla sua radiazione nel febbraio 1935.\nCaratteristiche.\nIl progetto dei Magdeburg fu delineato tra il 1908 e il 1909: il progetto incorporava un certo numero di innovazioni rispetto a quello delle precedenti classi di incrociatori leggeri tedeschi, tra cui un nuovo sistema di telai longitudinali dello scafo il cui sviluppo ritard\u00f2 la costruzione di tre o quattro anni; la forma stessa dello scafo fu riprogettata al fine di migliorare l'efficienza, prevedendo tra l'altro una nuova prua arcuata o \"a clipper\" invece della prua a rostro fino ad allora utilizzata. I Magdeburg furono i primi incrociatori leggeri tedeschi a prevedere una cintura corazzata sulla linea di galleggiamento, una pratica divenuta poi standard nelle costruzioni navali successive unitamente a un disegno pi\u00f9 basso del cassero per facilitare la posa di mine navali dall'unit\u00e0.\nLo scafo dei Magdeburg era lungo 136 metri alla linea di galleggiamento e 138,7 fuori tutto, con una larghezza di 13,5 metri e un pescaggio di 4,4 metri; il dislocamento standard era di 4.570 con l'unit\u00e0 a pieno carico di combattimento. Lo scafo era realizzato in acciaio con telai longitudinali e trasversali, e suddiviso al suo interno in quattordici compartimenti stagni (sedici compartimenti sul solo \"Breslau\"); vi era anche un doppio fondo che correva per il 45% della lunghezza della chiglia. L'equipaggio standard ammontava a 18 ufficiali e 336 tra sottufficiali e comuni, e le dotazioni di bordo comprendevano una scialuppa di picchetto, una chiatta, un cutter, due iolle e due dinghy. La Marina tedesca consider\u00f2 i Magdeburg come unit\u00e0 dalla buona tenuta del mare, reattivi ai comandi e manovrabili, sebbene lenti nelle virate a causa dello sterzo controllato da un unico grande timone; la perdita di velocit\u00e0 con il mare preso di prua era lieve, ma saliva al 70% in caso di mare grosso. L'altezza metacentrica era di 79 metri.\nTutte e quattro le unit\u00e0 furono costruite con turbine a vapore di diverse caratteristiche, al fine di permettere alla Marina di testare le macchine provenienti da fornitori distinti: il \"Magdeburg\" fu equipaggiato con tre turbine della Bergmann azionanti tre eliche a tre pale da 2.75 metri di diametro; il \"Breslau\" ricevette due coppie di turbine della AG Vulcan azionanti tre eliche a tre pale di 2,47 metri di diametro; lo \"Strassburg\" ebbe una coppia di turbine navali con due eliche da 3,4 metri, mentre lo \"Stralsund\" ebbe inizialmente tre turbine della Bergmann con tre eliche da 2,75 metri ridotte poi a due nel 1918. Tutte e quattro le unit\u00e0 furono equipaggiate con sedici caldaie a tubi d'acqua alimentate a carbone, dotate poi di spruzzatori per olio combustibile onde aumentare il potere calorico del propellente, e suddivise in cinque sale macchine disposte al centro dello scafo; l'apparato motore dei Magdeburg era progettato per generare una potenza di 25.000 shp; la velocit\u00e0 massima di progetto sviluppabile dagli incrociatori era di 27,5 nodi, ma alle prove tutti furono capaci di superare tale velocit\u00e0 anche di mezzo nodo in pi\u00f9. Le unit\u00e0 imbarcavano 1.200 tonnellate di carbone e 106 di olio combustibile, il che conferiva loro un'autonomia di 5.820 miglia nautiche alla velocit\u00e0 di 12 nodi; per l'alimentazione elettrica erano disponibili tre generatori (due sul \"Breslau\") per una potenza combinata di 320 kW a 220 Volt.\nL'armamento degli incrociatori comprendeva dodici cannoni 10,5 cm SK L/45 in installazioni singole: due erano posti affiancati sul castello di prua, due sul castello di poppa e otto lungo la fiancata a centro nave, quattro per lato; i cannoni avevano un'elevazione massima di +30\u00b0 che consentiva loro di ingaggiare bersagli posti a 12.700 metri di distanza, e avevano una riserva di 150 colpi per pezzo. Completavano l'armamento due tubi lanciasiluri da 500 mm posti nello scafo lungo le fiancate e 120 mine navali. Nel 1916 due dei pezzi da 10,5 cm del \"Breslau\" furono rimpiazzati da due cannoni da 15 cm SK L/45, capaci di una gittata di 17.600 metri, e l'anno successivo i restanti dieci pezzi da 10,5 cm furono rimpiazzati da sei pezzi da 15 cm; nel 1915 invece lo \"Strassburg\" e lo \"Stralsund\" furono completamente riarmati con sette cannoni da 15 cm, due cannoni da 8,8 cm SK L/45 e due tubi lanciasiluri da 500 mm montati sul ponte.\nI Magdeburg erano protetti da una cintura corazzata alla linea di galleggiamento spessa 60 mm nella parte centrale dello scafo e 18 mm alla estremit\u00e0 prodiera (la poppa invece non era corazzata); il ponte era protetto da uno strato di corazza spesso 60 mm nella parte centrale e 20 mm alle estremit\u00e0, con un'armatura curva spessa 40 mm che collegava il ponte corazzato alla cintura corazzata. La torre di comando era protetta da una corazzatura spessa 100 mm sulle fiancate e 20 mm sul tetto, mentre i cannoni avevano una scudatura spessa 50 mm e il telemetro era protetto da piastre corazzate spesse 30 mm."}
{"id": "5787094", "revid": "812213", "url": "https://it.wikipedia.org/wiki?curid=5787094", "title": "Economia della Cina", "text": ""}
{"id": "5787097", "revid": "124123", "url": "https://it.wikipedia.org/wiki?curid=5787097", "title": "Edward Davis", "text": "Biografia.\nSi conosce poco della vita di quest'artista: non sono certi nemmeno i luoghi di nascita (probabilmente in Galles) e morte.\nNoto anche come \"Le Davis\", fu attivo approssimativamente tra il 1661 e il 1691 o il 1684 o il 1692. Apprese l'arte dell'incisione da David Loggan, ma, non essendo soddisfatto del modo in cui era trattato, sciolse il contratto. Inizialmente, lavor\u00f2 a Parigi, dove realizz\u00f2, tra le altre, le incisioni \"Ecce Homo\" da Annibale Carracci e Santa Cecilia da Antoon van Dyck. Ritornato in patria, si stabil\u00ec a Londra, intraprendendo l'attivit\u00e0 di mercante d'arte.\nEsegu\u00ec principalmente opere d'ispirazione religiosa e ritratti, tra cui una serie di incisioni della famiglia reale britannica (\"Caterina di Braganza\" da Jan Baptist Jaspers (1682 c.), \"Carlo II d'Inghilterra\" da Robert White, \"Il Duca di York\" da David Loggan e \"La Duchessa di York\" da Peter Vandebranc)."}
{"id": "5787098", "revid": "3115", "url": "https://it.wikipedia.org/wiki?curid=5787098", "title": "Chiesa di San Marco dei Sabariani", "text": "La chiesa di San Marco dei Sabariani era una chiesa medievale di Benevento, posta sotto lo iuspatronato della famiglia Sabariani e dedicata a san Marco di Eca, di cui forse custodiva le reliquie. L'edificio occupava parte dell'attuale piazza Salvatore Sabariani, e fu distrutto dal terremoto del Sannio del 1688. Ne rimane la cripta, contenente importanti affreschi di scuola beneventana, di et\u00e0 longobarda o immediatamente successivi; rinvenuta nel 2007, attualmente \u00e8 in stato di abbandono e a grave rischio di deterioramento.\nStoria.\nDalla fondazione al crollo della chiesa.\nSono ignote le origini della chiesa di San Marco. La datazione degli affreschi rinvenuti nella cripta potrebbe essere precedente di qualche secolo alle prime menzioni documentate dell'edificio sacro. L'esistenza della chiesa nell'anno 1018 sarebbe attestata da un'epigrafe che era posta sulla facciata e dedicata alla morte del sacerdote Giovanni: tale collocazione suggerisce che egli ne sia stato rettore. Una citazione esplicita della \u00abParrocchia Sancti Marci\u00bb si trova nell'\"Obituarium S. Spiritus\", gi\u00e0 a partire dalla prima redazione di quest'ultimo nel 1198; qui viene anche ricordata la morte del sacerdote Pietro.\nSecondo una tradizione riportata da nel XVIII secolo da Filippo Ferrari e dagli eruditi beneventani Mario De Vipera e Giovanni De Nicastro, nella chiesa erano ospitate le reliquie di san Marco, vescovo di Eca fra il III e il IV secolo. Tali reliquie, prima custodite nella cattedrale di Bovino, sarebbero state traslate a Benevento in un tempo imprecisato, e in citt\u00e0 si sarebbe celebrato il 7 ottobre come giorno della traslazione. A Bovino, per\u00f2, \u00e8 consolidata una ininterrotta tradizione di possesso delle spoglie del santo, ragion per cui i Bollandisti, esaminando la questione, suggerirono che a Benevento giunsero solo alcune reliquie, oppure le spoglie di un omonimo san Marco Africano.\nA partire dagli ultimi anni XIII secolo la storia della chiesa di San Marco si intrecci\u00f2 con quella della famiglia Sabariani (o Savariani), una derivazione beneventana dei de Sabrano di origine provenzale, i quali all'incirca nello stesso periodo acquisivano il titolo di conti di Ariano. I Sabariani avrebbero rifondato o ampliato la chiesa e la denominazione \u00abSan Marco delli Savariani\u00bb appare a partire dal 1288 ad attestare il legame della famiglia con l'edificio sacro. Nei secoli a venire, i Sabariani mantennero lo iuspatronato sull'edificio di culto e lo dotarono \u00abdi ricche, e copiose rendite\u00bb.\nCome era attestato da una lapide posta all'interno della chiesa, essa fu restaurata nel 1614: i fratelli Lelio e Antonio Sabariani spesero pi\u00f9 di 600 ducati per renderla una delle pi\u00f9 sfarzose di Benevento. Essi, inoltre, stabilirono un contributo annuo di 10 ducati per il curato, affinch\u00e9 celebrasse messa ogni marted\u00ec e gioved\u00ec.\nLa parrocchia di San Marco dei Sabariani fu una delle 8 della citt\u00e0 di Benevento conservate con la riorganizzazione introdotta dall'arcivescovo Vincenzo Maria Orsini (il futuro papa Benedetto XIII) il 1\u00ba aprile 1688.\nLe sedi successive della parrocchia.\nNello stesso anno il terremoto del 5 giugno danneggi\u00f2 la chiesa di San Marco dei Sabariani in un modo che fu giudicato irreparabile. Forse la cripta continu\u00f2 momentaneamente a essere utilizzata, ma il 1\u00ba dicembre 1696 fu consacrata la nuova chiesa di sant'Andrea apostolo all'interno del vicino seminario arcivescovile. L'arcivescovo Orsini spost\u00f2 in questa chiesa le funzioni della parrocchia di San Marco; e qui furono anche traslate le presunte spoglie del vescovo Marco.\nLa famiglia Sabariani, che avrebbe avuto l'obbligo di ricostruire la chiesa distrutta, non lo fece e perse il diritto di patronato. Il terreno ove sorgeva il tempio, di propriet\u00e0 del parroco, fu dato in enfiteusi alla famiglia Ascolese, che fra il 1718 e il 1719 vi edific\u00f2 un filare di tre casette. Probabilmente fu tra il terremoto del 1702 e questo reimpiego dell'area che anche la cripta della vecchia chiesa fu definitivamente dismessa: la sua volta fu distrutta per livellare il terreno, e il vano fu riempito di cocci e macerie provenienti dal seminario, com'\u00e8 evidenziato dalle scritte che recano molte delle ceramiche rinvenute.\nNel 1753 il Vicario Generale ripristin\u00f2 il diritto di patronato della famiglia Sabariani, che si impegn\u00f2 a pagare 5 ducati all'anno alla parrocchia e ricav\u00f2 una nuova chiesa gentilizia nel pianterreno del proprio palazzo, ubicato di fronte alla chiesa distrutta.\nTale ambiente sacro \u00e8 ricordato per un episodio avvenuto nel 1848, nell'ambito dei moti liberali: Salvatore Sabariani, dopo aver intessuto rapporti con ambienti liberali napoletani, si mise a capo di una congiura il cui scopo primario era ottenere l'annessione dell'isolata enclave pontificia di Benevento al Regno delle Due Sicilie. A causa di una fuga di notizie, tuttavia, il 15 aprile la polizia si rec\u00f2 a palazzo Sabariani per arrestarlo, proprio mentre si riuniva con altri quattro congiurati. Essi tentarono di adunare il popolo beneventano suonando le campane della chiesa, ma invano: la resistenza alla polizia, fra cui i congiurati fecero un morto e un ferito, si concluse con l'incendio del palazzo e l'arresto di tutti i cospiratori.\nSebbene il vano usato come chiesa non fosse adeguato allo scopo, la nuova chiesa dei Sabariani rest\u00f2 in uso fino al 30 marzo 1900: solo in tale data, infatti, il sindaco di Benevento dichiar\u00f2 l'edificio inagibile perch\u00e9 le travi del soffitto mostravano dei cedimenti evidenti.\nLa sede della parrocchia fu allora spostata di nuovo: l'arcivescovo Donato Maria Dell'Olio acconsent\u00ec al suo insediamento nella chiesa di Santa Teresa, adiacente al palazzo dei Sabariani. Essa, gi\u00e0 chiesa dei carmelitani scalzi, all'epoca era gestita dalla confraternita del Sacro Monte dei Morti. Nel 1924 la chiesa di Santa Teresa fu dichiarata \u00absede stabile\u00bb della parrocchia, e il 23 giugno 1932 un decreto reale di Vittorio Emanuele III la ridenomin\u00f2 come \"San Marco dei Sabariani in Santa Teresa\". Anche quest'ultimo edificio, per\u00f2, fu danneggiato dai terremoti del 1962 e del 1980: cos\u00ec, nel 1986, l'arcivescovo Carlo Minchiatti soppresse la parrocchia, e nel 2002 il suo successore Serafino Sprovieri sconsacr\u00f2 la chiesa.\nGli scavi.\nLe fonti danno informazioni contrastanti per quanto riguarda i passaggi di possesso del terreno dove sorgeva la chiesa antica. Di sicuro negli anni 1950 le casette non erano pi\u00f9 esistenti e l'area fu lastricata come il resto della piazza circostante. Nel febbraio del 2007, poi, la cripta torn\u00f2 alla luce casualmente durante uno scavo effettuato dall'Enel per la posa di cavi. All'inizio il vano fu ritenuto una cisterna, ma quando emersero gli affreschi il ritrovamento fu riconosciuto come eccezionale. All'inizio gli scavi attirarono grande interesse: essi proseguirono fino a ripulire interamente la cripta, e le locali Soprintendenze Archeologica ed ai Beni Architettonici pianificavano interventi di recupero con il comune di Benevento. In attesa che fosse avviato il restauro degli affreschi, in via provvisoria i frammenti caduti furono riattaccati con della garza, furono reintegrati i sali che gli intonaci avevano perso a causa dell'umidit\u00e0, e tutta la superficie affrescata fu infine ricoperta di carta di riso.\nTuttavia il sito entr\u00f2 presto in una fase di abbandono: esso rimase coperto solo da lamiere fino alla fine del 2010, quando fu costruita una copertura fissa; lo strato di carta di riso all'epoca aveva gi\u00e0 incominciato a staccarsi e a lasciare gli affreschi in preda alle intemperie. Negli anni successivi si \u00e8 parlato pi\u00f9 volte del loro restauro, che non ha mai avuto luogo a causa di problemi burocratici e di finanziamento. A dicembre 2015 la Soprintendenza Belle arti e paesaggio per le province di Caserta e Benevento ha eseguito un sopralluogo dal quale \u00e8 stato concluso che il restauro deve essere effettuato con la massima urgenza, perch\u00e9 gli affreschi si stanno sgretolando.\nDescrizione.\nCripta.\nLa cripta giace interamente al di sotto dell'attuale piano stradale. La sua pianta \u00e8 basata su uno stretto rettangolo (15\u00d71,5\u00a0m) il cui lato pi\u00f9 lungo \u00e8 orientato in direzione N-S. L'ambiente era ricoperto da una volta a botte, la cui sommit\u00e0 fu rasata. Al centro della parete orientale si apre una piccola abside dal fondo arcuato, mentre la parete opposta presenta, presso le due estremit\u00e0, due scalette per la discesa nell'ambiente. Quella a sud conserva resti di un architrave di reimpiego, in pietra calcarea; e al suo fianco era una nicchia, murata in un secondo momento. Al centro della parete sud \u00e8 un'altra nicchia, mentre in quella nord \u00e8 una finestrella per l'aerazione dell'ambiente. L'aula \u00e8 pavimentata in mattonelle di terracotta.\nIl vano \u00e8 ricoperto di intonaco bianco, su cui furono dipinti due cicli di affreschi in fasi distinte: essi sono una delle poche testimonianze rimanenti della pittura della scuola beneventana. Inizialmente gli affreschi della seconda fase, i primi a essere ritrovati, sono stati datati all'VIII o IX secolo, sulla base delle somiglianze stilistiche con quanto rimane degli affreschi di Santa Sofia sempre a Benevento. Tuttavia, ulteriori valutazioni riconoscono l'incapacit\u00e0, fino a ora, di trovare riferimenti cronologici esatti e si limitano a rilevare che gli affreschi sono espressione di un simbolismo altomedievale, con residui elementi classici, che si \u00e8 trascinato in alcuni casi fino al XII secolo. Furono realizzati, cio\u00e8, mentre era ancora esistente il Principato longobardo di Benevento, o poco dopo.\nGli affreschi residui della prima fase sono concentrati all'estremit\u00e0 nord del vano. Nella parte alta delle pareti sono delle scene figurative, e sotto di esse delle decorazioni a motivi geometrici. Costanti in tutto il ciclo sono la vivacit\u00e0 e la potenza espressiva della rappresentazione e dei suoi colori.\nAll'estremit\u00e0 nord della parete orientale \u00e8 dipinta una scena \u00abdi grande naturalismo\u00bb, ma monca e di difficile lettura. In uno scenario marittimo, con serpenti, pesci e un polipo, si vedono due figure umane. La scena potrebbe essere una rappresentazione della pesca miracolosa, e le due figure sarebbero Ges\u00f9 con un apostolo.\nNella parte alta della parete nord \u00e8 dipinta una fila di teste di personaggi, sia maschili sia femminili, di cui quella pi\u00f9 a destra ha un'aureola. I relativi busti sono visibili con difficolt\u00e0. La raffigurazione \u00e8 stata accostata sia ad esempi di affreschi del IV sia del primo XII secolo, in un'epoca in cui si stavano abbandonando gli stilemi bizantini per una resa pi\u00f9 espressiva, ma ancora vicina alla sensibilit\u00e0 longobarda.\nContigua a questa scena, sulla parete occidentale, \u00e8 una figura bendata distesa su un letto, sotto il quale appaiono un cantaro e una brocca. La scena potrebbe raffigurare la resurrezione di Lazzaro, ma i dettagli sfarzosi inducono piuttosto a pensare a una \"Dormitio Virginis\", dipinta in maniera atipica ma analoga alla raffigurazione in stucco dell'abbazia di San Pietro al Monte (XI secolo). Il quadro si estendeva sotto la volta distrutta, e perci\u00f2 rimane ben poco delle figure attorno al letto, che sarebbero Ges\u00f9 e gli apostoli: secondo il vangelo apocrifo di Giovanni il Teofilo, la Vergine volle che tutti loro fossero riuniti, anche richiamati dalla morte quando necessario, in occasione della sua assunzione al cielo. Al 2011 tale affresco risultava gi\u00e0 gravemente logorato dall'abbandono.\nGli affreschi della seconda fase, nella zona sud-ovest, coprono anche la nicchia murata; l'unica porzione figurativa di rilievo, nell'angolo della parete occidentale, \u00e8 un tratto di una seconda \"Dormitio Virginis\", meno ben eseguita della prima, con alcuni dettagli differenti: la Vergine sembra giacere in un sarcofago decorato, e sul suo petto \u00e8 forse la mano di Ges\u00f9 che ne estrae l'anima.\nLa cripta presenta due muri, eretti in un'epoca successiva agli affreschi, che dividono il suo tratto centrale con l'abside dai due bracci laterali. Insieme con tali muri fu realizzata una nuova scalinata centrale per la discesa al vano cos\u00ec ristretto, e fu sopraelevato anche il piano di calpestio. Si ritiene che questo piccolo vano sia rimasto in uso per qualche anno dopo il terremoto del 1688.\nIn cima alle mura della cripta sono i resti un canale di scolo, probabilmente impiegato dalle casette che vi furono costruite sopra nel XVIII secolo.\nChiesa vecchia (prima del 1688).\nUna descrizione piuttosto particolareggiata della chiesa distrutta \u00e8 resa possibile dai resoconti lasciati da Giovanni De Nicastro nel 1683 e dal rettore beneventano Domenico Boscaino nel 1687. Le dimensioni totali erano circa 13\u00a0m in lunghezza, 12,60\u00a0m in larghezza e 7,20\u00a0m in altezza. Era divisa in tre navate, orientate in direzione W-E, e suddivise fra loro da nove colonne di marmo: 5 nel fianco settentrionale, una in meno nel fianco meridionale perch\u00e9 tale navata era ingombrata dalla base del campanile, posizionato nell'angolo sud-ovest.\nL'ingresso alla chiesa era situato nel fianco nord, di fronte al portale del palazzo Sabariani. Sull'architrave recava scritto \"Templum D. Marci de Sabarianis\"; era sormontato dallo stemma dei Sabariani e da una nicchia con una raffigurazione di san Marco in veste pontificale. L'estremit\u00e0 ovest della chiesa era aderente ad altri edificati di sua pertinenza.\nUn'abside in fondo alla navata centrale accoglieva l'altare maggiore, riccamente decorato durante i restauri del 1614: era rivestito in marmo, e una grata entro di esso consentiva di vedere le spoglie del santo vescovo. Su tale altare erano poggiate due statuette dorate con reliquie di san Marco e di san Donato. Una tela sopra l'altare, ampia 1,5\u00d72,5\u00a0m, con cornice dorata, raffigurava il Santissimo Rosario con san Marco a destra e sant'Antonio a sinistra; e in basso, i ritratti di Antonio e Lelio de' Sabariani che avevano finanziato i restauri.\nNella parte altra dei due fianchi della navata centrale erano due finestre; altre due erano in fondo alle navate laterali. Lungo il muro sud, nella navata destra, era un secondo altare, dedicato a san Domenico, con relativa icona. Il fonte battesimale, sorretto da un basamento in marmo e ricoperto in legno, era appoggiato al muro del campanile.\nTre aree sotto il pavimento della chiesa erano dedicate alle sepolture: quella principale, con tutta probabilit\u00e0 corrispondente alla cripta superstite, era quella dei signori Sabariani. Vicino al portale d'ingresso era una sepoltura detta \"delli Vergini\", mentre tre tumuli, anch'essi di esponenti della famiglia Sabariani, si trovavano presso l'altare di San Domenico. Dalla chiesa si accedeva alla sagrestia ricoperta a volta, rivolta a est.\nChiesa nuova (1753-1900).\nStando all'inventario del 1784, la chiesa provvisoria allestita dalla famiglia Sabariani era collocata all'angolo sud-ovest del loro palazzo gentilizio. Il suo ingresso, a ovest, affacciava sull'attuale via Francesco Pacca, mentre il suo muro laterale destro delimitava l'attuale vico San Marco, che sbocca in piazza Salvatore Sabariani. Lungo tale muro erano tre finestre dalla forma allungata, e altrettanti obl\u00f2. Le sue dimensioni totali erano circa 12\u00a0m in lunghezza, 6,5\u00a0m in larghezza, 6\u00a0m in altezza.\nL'interno era semplice, a navata unica con un altare posto dietro a una balaustra presso la parete di fondo, a est. Un soppalco sopra la porta d'ingresso, accessibile dal palazzo, era utilizzato dai membri della famiglia Sabariani. A sinistra dell'ingresso, all'interno, era una nicchia arcuata contenente una campana. Il pavimento era in mattoni, mentre il soffitto ligneo era ricoperto di una tela dipinta."}
{"id": "5787106", "revid": "533647", "url": "https://it.wikipedia.org/wiki?curid=5787106", "title": "Beato Lorenzo Salvi", "text": ""}
{"id": "5787134", "revid": "74801", "url": "https://it.wikipedia.org/wiki?curid=5787134", "title": "Peretz Hirschbein", "text": "Biografia.\nIl suo percorso di studi incluse la frequentazione delle scuole a Vilnius, dove approfond\u00ec le sue conoscenze sulla storia degli ebrei e sulla Bibbia.\nSuccessivamente svolse la professione di insegnante e contemporaneamente si avvicin\u00f2 alla letteratura come scrittore.\nAnche se si occup\u00f2 di vari generi letterari, dalla poesia alla novellistica, gi\u00e0 agli inizi della sua carriera si appassion\u00f2 all'attivit\u00e0 teatrale, che riteneva una porta d'accesso alle varie tradizioni culturali internazionali ed un luogo ideale per rinsaldare uno spirito di fratellanza e di tolleranza.\nRealizz\u00f2 lavori drammatici, soprattutto drammi naturalistici per i quali gli venne attribuito l'appellattivo di \"Maeterlinck yiddish\", ma si dimostr\u00f2 capace di scrivere anche commedie.\nNel 1906 il suo stile letterario mut\u00f2 caratteristiche accostandosi ad elementi simbolisti, come evfidenziarono le sue opere \"Olamot bodedim\" (\"Mondi Solitari\", 1906), \"Di ERD\" (\"La Terra\"), \"In der Finster\" (\"Al buio\"), e \"Der tkies-KAF\" (\"La stretta di mano\").\nAgli inizi del Novecento i suoi lavori risultarono importanti per contribuire alla rinascita del teatro yiddish in Russia.\nDal 1908 si trasfer\u00ec ad Odessa, dove continu\u00f2 a scrivere pregevoli opere come, ad esempio, \"Yoyel\" (\"Joel\"), \"Af yener Zayt taykh\" (\"D'altro lato del fiume\"), e fond\u00f2 una compagnia teatrale, la \"Hirshbein Troupe\", con la quale per un biennio effettu\u00f2 numerose tourn\u00e9e in Russia, allestendo capolavori del teatro europeo ed americano, che lui stesso tradusse.\nDopo lo scioglimento della compagnia, Hirschbein continu\u00f2 a redigere drammi e commedie basati sulla descrizione dell'ambiente pastorale ebraico, che i critici letterari ritengono le sue pi\u00f9 significative, come la celebre \"Le figlie del fabbro\", ancora oggi rappresentata.\nNegli ultimi anni della sua carriera, si dedic\u00f2 assiema alla moglie scrittrice Esther Hirschbein, soprattutto alla stesura di saggi e di narrativa imperniati sulla descrizione dei suoi numerosi viaggi, europei ed americani.\nLa sua popolarit\u00e0 divenne internazionale e le sue opere sono state tradotte in russo, ebraico, inglese, tedesco, spagnolo e francese."}
{"id": "5787140", "revid": "1272592", "url": "https://it.wikipedia.org/wiki?curid=5787140", "title": "Casa su misura", "text": "Casa su misura (\"Fixer Upper\") \u00e8 un docu-reality statunitense, andato in onda dal 2013 al 2018 su HGTV e trasmesso in Italia dalla versione italiana della rete.\nFormat.\nLa trasmissione segue l'attivit\u00e0 dei coniugi Chip e Joanna Gaines. In ogni episodio aiutano una coppia a ottenere la casa dei loro desideri, con l'obiettivo di riportare all'antico splendore le abitazioni con il maggior potenziale. Agli acquirenti vengono inizialmente mostrate tre opzioni di acquisto: ogni coppia - ma in alcune puntate c'\u00e8 un acquirente singolo aiutato nella scelta da un parente o un amico - mette a disposizione un budget di cui una parte verr\u00e0 utilizzata per l'acquisto dell'immobile e l'altra parte verr\u00e0 investita per la successiva ristrutturazione.\nChip e Joanna, una volta che gli acquirenti hanno comprato la casa, si metteranno all'opera. Il marito, assieme alla sua squadra di operai, procede con la demolizione delle strutture e la creazione dei nuovi spazi, seguendo il progetto presentato dalla moglie agli acquirenti. Entrambi svolgeranno ricerche all'interno dei quartieri della citt\u00e0 di Waco, nel Texas, per trovare gli arredi e i materiali per la ristrutturazione dell'immobile. Al termine dei lavori la coppia presenta la casa ristrutturata ai nuovi proprietari.\nDurante la puntata vengono mostrati anche dei momenti di vita familiare dei due coniugi con i loro figli, inframmezzati alla ristrutturazione della casa scelta.\nNel 2018 la societ\u00e0 di database immobiliari online statunitense Zillow Group, Inc. ha dichiarato che le case con caratteristiche architettoniche simili a quelle viste nello spettacolo sono state vendute in media per un importo del 30 percento superiore al valore standard. Inoltre, lo show ha generato un aumento del turismo e dello sviluppo economico a Waco, in Texas, dove \u00e8 stato girato lo spettacolo e le case trattate nelle varie puntate sono diventate desiderabili sia per l'acquisto che per l'affitto.\nSpin-off.\nNel marzo 2017 \u00e8 stato annunciato che Chip e Joanna Gaines avrebbero presentato uno spin-off intitolato \"Fixer Upper: Behind the Design\". Lo spettacolo di mezz'ora mostra come Joanna prepara i progetti presentati ai compratori delle case nella serie principale. Lo show \u00e8 stato presentato per la prima volta il 10 aprile 2018.\nControversie.\nIl 27 aprile 2017, Chip Gaines \u00e8 stato citato in giudizio in una causa per frode presentata dagli ex partner commerciali della \"Magnolia Real Estate Company\", l'azienda che avevano fondato insieme nel 2007. Questi sostenevano che i Gaines li avevano convinti a vendere le loro quote per 2.500 dollari l'uno senza rivelare i piani che erano in corso per sviluppare lo show televisivo di Casa su misura, il quale avrebbe fruttato alla societ\u00e0 svariati incassi pubblicitari. Nella causa i due ex partner di Gaines, gli avvocati John L. Lewis e Richard L. Clark, hanno chiesto oltre un milione di dollari di risarcimento in quanto Gaines avrebbe fatto pressione sui soci per vendere le loro quote \"prima che scoprissero che il valore dell'azienda era fortemente aumentato con la realizzazione del programma\". Da quando ha debuttato il programma la societ\u00e0 Magnolia \u00e8 cresciuta passando da una singola agenzia a una che impiega \"oltre 93 agenti immobiliari e uno staff di supporto, e ora opera in quasi tutte le principali citt\u00e0 del Texas\".\nNel giugno 2017, \u00e8 stato annunciato che \"\u00e8 stato raggiunto un accordo giudiziale con l'Agenzia per la protezione ambientale degli Stati Uniti in seguito alle accuse di aver violato alcune regole sulla manipolazione sicura della vernice al piombo durante i lavori di ristrutturazione di alcune case\". I coniugi hanno pagato 40.000 dollari di multe e hanno dichiarato che \"in futuro rispetteranno tali regolamenti e si impegneranno a sensibilizzare la comunit\u00e0 e il settore su questa normativa\".\nEpisodi.\nIn Italia \u00e8 stato trasmesso fino al 22/10/2017 su Fine Living (ex canale 49 del digitale terrestre). Dalla chiusura del canale \u00e8 stato trasmesso dall'emittente Food Network fino al 2018. Dal febbraio 2020 viene trasmesso sul nuovo canale tematico HGTV.\nDoppiatori.\nIl doppiaggio italiano della serie \u00e8 affidato a:"}
{"id": "5787142", "revid": "2091899", "url": "https://it.wikipedia.org/wiki?curid=5787142", "title": "Saturn L-Series", "text": "La L-Series \u00e8 un'autovettura mid-size prodotta dalla Saturn Corporation dal 1999 al 2004. \u00c8 stata realizzata in versione berlina quattro porte e familiare cinque porte. \u00c8 stata assemblata negli stabilimenti General Motors di Wilmington, nel Delaware. Sul modello sono montati motori a quattro cilindri in linea oppure V6, e trasmissioni manuali a cinque rapporti o automatiche a quattro marce.\nLa L-Series, che si basa sul pianale GM2902 (progettato e gi\u00e0 utilizzato da Saab a partire dal 1997 per la 9-5) della General Motors, \u00e8 a trazione anteriore e motore all'avantreno trasversale. Le basse vendite del modello hanno portato al suo ritiro dal mercato gi\u00e0 nel 2005. La prima L-Series \u00e8 uscita dalla catena di montaggio nel maggio 1999, mentre l'ultima ha abbandonato gli stabilimenti di Wilmington il 17 giugno 2004. In totale, ne sono stati prodotti 406.300 esemplari. Il sito produttivo di Wilmington \u00e8 stato poi riconvertito alla produzione di altri due modelli del gruppo, la Pontiac Solstice e la Saturn Sky. La L-Series \u00e8 stata sostituita dalla Saturn Aura nel 2006.\nStoria.\nLa gamma L-Series \u00e8 formata da cinque versioni: le quattro cilindri LS e LS1/LW1 e le V6 LS2 e LW2. La versione base LS, che non ha il corrispettivo con carrozzeria familiare, \u00e8 equipaggiata con un cambio manuale a cinque rapporti, gli alzacristalli manuali, l'aria condizionata, la radio AM/FM e dal motore a quattro cilindri in linea da 2,2 L di cilindrata. Le LS1/LW1, che sono equipaggiate dallo stesso propulsore della LS, sono invece anche provviste di alzacristalli e di specchi retrovisori elettrici e riscaldati e dell'apertura portiere con telecomando. Le LS2/LW2, oltre al motore V6 da 3 L, hanno in aggiunta i fendinebbia e il cambio automatico a quattro rapporti. Il propulsore V6 era un \"optional\" sui modelli che hanno di serie il motore in linea quattro cilindri. Erano invece delle opzioni su tutti i modelli l'ABS e il controllo di trazione.\nNel 2001 sono cambiate le denominazioni dei vari allestimenti. La LS ha mutato nome in L100, la LS1 in L200, la LS2 in L300, la LW1 in LW200 e la LW2 in LW300. Nell'occasione, il serbatoio del carburante \u00e8 stato ingrandito e sono state aggiunte all'equipaggiamento le cinture di sicurezza per i sedili posteriori e, tra le opzioni, gli airbag laterali.\nNel 2002 l'ABS e il controllo di trazione sono diventati di serie insieme agli airbag laterali. In aggiunta, sono stati introdotti un nuovo volante e sei razze, l'aria condizionata automatica e uno schermo con lettore DVD per i passeggeri posteriori.\nNel 2003 il modello \u00e8 stato oggetto di un facelift che ha coinvolto gli interni e la carrozzeria. In particolare, sono stati aggiornati i fanali posteriori della familiare, i cerchioni, la tappezzeria interna e gli inserti del cruscotto, che da lignei sono diventati argentei. La versione L100 \u00e8 stata tolta dai listini, mentre l'ABS e il controllo di trazione sono tornati ad essere opzioni.\nNel 2004 l'ABS e il controllo di trazione sono tornati di serie, mentre l'aria condizionata automatica e il cambio manuale a cinque rapporti sono stati tolte dai listini. Gli allestimenti L200 e LW200 sono stati rinominati L300.1; queste versioni sono state dotate dell'equipaggiamento della Saturn Ion e sono state equipaggiate con il motore da 2,2 L senza possibili altre opzioni. Le versioni con motore V6 da 3 L hanno invece cambiato nome in L300.2. La L300.3 \u00e8 stata dotata di cerchioni in lega e sedili regolabili elettricamente. Tra le opzioni, erano offerti uno schermo con lettore DVD per i passeggeri posteriori e il tettuccio apribile elettricamente.\nNel 2005 la familiare \u00e8 stata tolta dai listini, mentre l'offerta delle berline \u00e8 stata limitata alla sola L300.2. Anche gli \"optional\" sono stati fortemente limitati: l'unica opzione disponibile era il tettuccio apribile elettricamente. L'ultima L-Series, una L300, \u00e8 uscita dalla catena di montaggio il 17 giugno 2004.\nIl richiamo in casa madre.\nLa L-Series \u00e8 da sempre stata affetta di diversi problemi. Principalmente i clienti hanno lamentato guasti al motore e alla trasmissione, oltre che problemi di vibrazioni e rumorosit\u00e0. Nel 2005, per dei problemi ai freni e alle luci posteriori, 300.000 esemplari di L-Series sono state richiamati in fabbrica in seguito a una petizione del \"North Carolina Consumers Council\". L'anno successivo ci fu un'investigazione, sempre da parte del \"North Carolina Consumers Council\", sui problemi che dava il motore; l'indagine port\u00f2 all'individuazione di un difetto di fabbrica nella catena di distribuzione."}
{"id": "5787163", "revid": "76963", "url": "https://it.wikipedia.org/wiki?curid=5787163", "title": "David Margulies", "text": "Ha recitato in \"Ghostbusters - Acchiappafantasmi\", \"Ghostbusters II\", \"9 settimane e \u00bd\", \"Ace Ventura - L'acchiappanimali\" e \"Vestito per uccidere\". Ha preso parte alle serie televisive \"Law &amp; Order\" e \"I Soprano\".\n\u00c8 stato sposato con Carol Grant dalla quale ha avuto un figlio, Jonathan, e da cui ha divorziato. In seguito, si leg\u00f2 all'attrice Lois Smith con cui rimase fino alla morte.\n\u00c8 morto nel 2016, a 78 anni, dopo una lunga malattia."}
{"id": "5787167", "revid": "729019", "url": "https://it.wikipedia.org/wiki?curid=5787167", "title": "Camillo Candiani", "text": "Biografia.\nAmmesso alla scuola di marina a soli nove anni per concessione reale, si imbarca per la prima volta nel 1856 sull'avviso Aquila e viene promosso guardiamarina nel 1860.\nLa sua carriera si \u00e8 svolta principalmente nell'ambito della diplomazia militare. Nel settembre del 1866 viene inviato in missione diplomatica a Pechino, portando a termine una delle prime impegnative prove di politica internazionale del neonato Regno d'Italia.\nDue anni dopo, a bordo delle fregate Regina e Margherita, compie una circumnavigazione oceanica.\nNominato vicedirettore d'Artiglieria a Genova e professore della Regia Scuola di Marina, effettua importanti studi di tecnica navale, che nel 1869 culminano col perfezionamento di una progredita attrezzatura atta a sospendere ed a trasbordare a bordo delle unit\u00e0 le artiglierie. Dopo un lungo periodo trascorso a bordo delle pi\u00f9 moderne unit\u00e0 della Marina, nel 1888 \u00e8 nominato al prestigioso incarico di addetto navale a Londra.\nDal 1895 al 1898 \u00e8 direttore dell'Arsenale della Spezia per poi passare al comando della piazzaforte marittima de La Maddalena. Nel 1900, al comando dell'Ettore Fieramosca, partecipa al trasporto del corpo di spedizione italiano in Cina, parte della forza internazionale inviata dalle potenze coloniali per fronteggiare la ribellione dei Boxer.\nLascia definitivamente il servizio nel 1910, quando gi\u00e0 da nove anni \u00e8 senatore a vita."}
{"id": "5787170", "revid": "812213", "url": "https://it.wikipedia.org/wiki?curid=5787170", "title": "Maryna Linchuk", "text": ""}
{"id": "5787171", "revid": "287204", "url": "https://it.wikipedia.org/wiki?curid=5787171", "title": "Stazione di Tofurominami", "text": ""}
{"id": "5787172", "revid": "287204", "url": "https://it.wikipedia.org/wiki?curid=5787172", "title": "Stazione di Shingu-Chuo", "text": ""}
{"id": "5787175", "revid": "1335027", "url": "https://it.wikipedia.org/wiki?curid=5787175", "title": "DB HBR4", "text": "La DB HBR 4 \u00e8 una piccola autovettura sportiva prodotta dal 1954 al 1959 dalla casa automobilistica francese DB.\nProfilo e contesto.\nLa \"HBR4\" nacque per affiancare subito la pi\u00f9 potente HBR5, ma anche per sostituire la precedente DB 750. Stilisticamente riprese le stesse caratteristiche del modello pi\u00f9 potente, compresa la stessa carrozzeria in vetroresina che garantiva un risparmio di peso non indifferente.\nAnche la struttura a trave centrale in acciaio era la stessa della \"HBR5\", cos\u00ec come la meccanica telaistica che prevedeva un avantreno a ruote indipendenti con bracci obliqui e doppia balestra trasversale e un retrotreno a ruote semindipendenti, con triangoli orizzontali e barre di torsione. Su entrambi gli assi erano presenti ammortizzatori idraulici telescopici. L'impianto frenante era invece a quattro tamburi, mentre lo sterzo era del tipo a cremagliera.\nLa grossa differenza rispetto alla \"HBR5\" stava sotto il cofano e si trattava di un bicilindrico raffreddato ad aria da 745 cm\u00b3 (nella \"HBR5\" la cilindrata era invece di 851 cm\u00b3). Tale propulsore, di origine Panhard, era derivato da quello montato fino a pochi anni prima sotto il cofano della Dyna X, ma nel caso della \"HBR4\" vennero apportate migliorie allo scopo di aumentarne le prestazioni: in questo modo la potenza massima sal\u00ec da 32 a 40\u00a0CV a 5000 giri/min, garantendo alla vettura una velocit\u00e0 massima di 140\u00a0km/h, un dato di tutto rispetto ed ottenuto avvalendosi anche della leggerezza dell'intero corpo vettura. In ogni caso si tratt\u00f2 pure del medesimo motore impiegato anche nelle precedenti \"DB 750\", sia stradali che da competizione.\nLa \"HBR4\" fu prodotta fino al 1959, non \u00e8 per\u00f2 noto con esattezza l'ammontare della produzione complessiva.\nAttivit\u00e0 sportiva.\nL'attivit\u00e0 sportiva della \"HBR4\" fu coronata anche da alcuni significativi successi in ambito sportivo: il debutto della \"HBR4\" avvenne nel 1956 alla 12 Ore di Reims, dove giunse al nono posto. Il periodo d'oro fu nel 1959, quando si aggiudic\u00f2 il primo posto di categoria alla 24 Ore di Le Mans. La \"HBR4\" replic\u00f2 poi l'anno seguente alla stessa manifestazione vincendo nuovamente nella stessa categoria. Mattatore di questa doppia impresa fu Paul Armagnac che fu affiancato da Bernard Consten la prima volta e da G\u00e9rard Laureau la seconda. Alcuni esemplari di \"HBR4\" furono carrozzati con un'inedita carrozzeria spider per essere impiegate in gara."}
{"id": "5787176", "revid": "767487", "url": "https://it.wikipedia.org/wiki?curid=5787176", "title": "Azokh", "text": "Azokh (, ) \u00e8 una comunit\u00e0 rurale della regione di Hadrowt' nella repubblica dell'Artsakh (fino al 2017 denominata \"repubblica del Nagorno Karabakh\") situata nei pressi delle celebri grotte.\nSecondo il censimento 2005 contava circa 800 abitanti."}
{"id": "5787178", "revid": "1305772", "url": "https://it.wikipedia.org/wiki?curid=5787178", "title": "Day of the Pharaoh", "text": "Day of the Pharaoh (trad. \"giorno del faraone\"), o Pharaoh nelle schermate introduttive, \u00e8 un videogioco di commercio e azione ambientato nell'Antico Egitto, pubblicato nel 1989 da Rainbow Arts per Amiga, Atari ST e MS-DOS. L'azienda sviluppatrice Chip lo pubblic\u00f2 anche autonomamente, in francese, con il titolo Nil Dieu Vivant (\"Nilo dio vivente\").\nModalit\u00e0 di gioco.\nIl giocatore controlla un mercante egizio nella sua avanzata economica e sociale che lo porter\u00e0 a diventare faraone. Si possono fare diverse scelte gestionali tramite men\u00f9 grafici comandati con un puntatore; l'esito di molte delle azioni intraprese viene deciso tramite specifiche sequenze di gioco d'azione.\nInizialmente si possiedono un magazzino in una citt\u00e0 egizia e una nave mercantile, che pu\u00f2 navigare di citt\u00e0 in citt\u00e0 lungo il Nilo su una mappa dell'Alto e Basso Egitto e verso alcuni territori stranieri vicini. In ogni localit\u00e0 raggiunta dalla nave, con disponibilit\u00e0 e prezzi differenti, il giocatore pu\u00f2 comprare e vendere molti tipi di merci, tra cui materiali edili, metalli, generi alimentari, pietre preziose, cavalli. Le merci si utilizzano per arricchirsi con la compravendita o si consumano direttamente per realizzare nuove costruzioni e altri progetti.\nIn particolare, per aumentare il proprio prestigio e la propria classe sociale, si possono fare offerte agli dei, prendere mogli di rango pi\u00f9 elevato (non senza offrire alla sua famiglia gioielli e un sontuoso banchetto), costruire monumenti sempre pi\u00f9 imponenti fino ad arrivare alla propria piramide. Altre attivit\u00e0 possibili sono andare in guerra con le bighe contro le trib\u00f9 ostili, scommettere sulle corse di cammelli, ingaggiare un consigliere, creare un harem."}
{"id": "5787181", "revid": "751106", "url": "https://it.wikipedia.org/wiki?curid=5787181", "title": "Cotone (tessuto)", "text": ""}
{"id": "5787183", "revid": "699852", "url": "https://it.wikipedia.org/wiki?curid=5787183", "title": "Drakhtik (Hadrut)", "text": "Drakhtik (), anche Drakhtadzor, \u00e8 una comunit\u00e0 rurale della regione di Hadrowt' nella repubblica dell'Artsakh (fino al 2017 denominata \"repubblica del Nagorno Karabakh\").\nSecondo il censimento 2005 contava poco pi\u00f9 di 400 abitanti."}
{"id": "5787184", "revid": "767487", "url": "https://it.wikipedia.org/wiki?curid=5787184", "title": "Quattro donne nella notte", "text": "Quattro donne nella notte \u00e8 un film del 1954 diretto da Henri Decoin.\n\u00c8 liberamente ispirato al romanzo \"Bonnes \u00e0 tuer\" di Patricia McGerr.\nTrama.\nLarry, un uomo dal torbido passato, invita nel suo appartamento a Parigi quattro donne: Costance la prima moglie, Vera la seconda moglie, C\u00e9cile l'attuale fidanzata con cui deve convolare a nozze a breve (tra l'altro incinta di un altro uomo) e Maggie, un'amante.\nL'uomo finisce ucciso da una delle quattro donne, precipitando dal balcone di casa sua. La polizia deve scoprire se si \u00e8 trattato di un incidente o di un omicidio."}
{"id": "5787185", "revid": "1185701", "url": "https://it.wikipedia.org/wiki?curid=5787185", "title": "Associazione Calcio San Don\u00e0 1939-1940", "text": "Questa voce raccoglie le informazioni riguardanti l'Associazione Calcio San Don\u00e0 nelle competizioni ufficiali della stagione 1939-1940."}
{"id": "5787202", "revid": "104458", "url": "https://it.wikipedia.org/wiki?curid=5787202", "title": "Sankt Andrae", "text": ""}
{"id": "5787204", "revid": "699852", "url": "https://it.wikipedia.org/wiki?curid=5787204", "title": "Metz Tagher", "text": "Metz Tagher (, ), talvolta anche Metz Taghlar, \u00e8 una comunit\u00e0 rurale della regione di Hadrowt' nella repubblica dell'Artsakh (fino al 2017 denominata \"repubblica del Nagorno Karabakh\"), prossima alle grotte di Azokh.\nSecondo il censimento 2005 contava poco pi\u00f9 di 1000 abitanti."}
{"id": "5787205", "revid": "104458", "url": "https://it.wikipedia.org/wiki?curid=5787205", "title": "St. Andra", "text": ""}
{"id": "5787206", "revid": "104458", "url": "https://it.wikipedia.org/wiki?curid=5787206", "title": "St. Andrae", "text": ""}
{"id": "5787215", "revid": "767487", "url": "https://it.wikipedia.org/wiki?curid=5787215", "title": "Tumi (Nagorno Karabakh)", "text": "Tumi (, ) \u00e8 una comunit\u00e0 rurale della regione di Hadrowt' nella repubblica dell'Artsakh (fino al 2017 denominata \"repubblica del Nagorno Karabakh\"), bagnata dall'omonimo torrente.\nSecondo il censimento 2005 contava poco meno di 800 abitanti."}
{"id": "5787217", "revid": "74801", "url": "https://it.wikipedia.org/wiki?curid=5787217", "title": "Keen Johnson", "text": "Biografia.\nDopo aver prestato servizio nella prima guerra mondiale, Johnson acquist\u00f2 e lavor\u00f2 per il giornale \"Elizabethtown Mirror\". Lo vendette poi a un concorrente e utilizz\u00f2 i profitti per ottenere la sua laurea in giornalismo presso l'Universit\u00e0 del Kentucky nel 1922. Dopo la laurea, divent\u00f2 direttore del \"The Anderson News\", e nel 1925, accett\u00f2 l'offerta del \"Richmond Daily Register\".\nNel 1935, Johnson \u00e8 stato scelto come candidato democratico per il ruolo di vicegovernatore. Fu eletto e serv\u00ec sotto il governatore A. B. \"Happy\" Chandler dal 1935 al 1939."}
{"id": "5787218", "revid": "104458", "url": "https://it.wikipedia.org/wiki?curid=5787218", "title": "St. Georgen an der Stiefing", "text": ""}
{"id": "5787219", "revid": "78081166", "url": "https://it.wikipedia.org/wiki?curid=5787219", "title": "Subteniente", "text": ""}
{"id": "5787220", "revid": "699852", "url": "https://it.wikipedia.org/wiki?curid=5787220", "title": "Ukhtadzor", "text": "Ukhtadzor (, ) \u00e8 una comunit\u00e0 rurale della regione di Hadrowt' nella repubblica dell'Artsakh (fino al 2017 denominata \"repubblica del Nagorno Karabakh\").\nSecondo il censimento 2005 contava poco pi\u00f9 di 300 abitanti."}
{"id": "5787222", "revid": "3115", "url": "https://it.wikipedia.org/wiki?curid=5787222", "title": "Nehawka", "text": "Nehawka \u00e8 un villaggio degli Stati Uniti d'America, situato nella Contea di Cass dello stato del Nebraska.\nStoria.\nNehawka venne riconosciuta ufficialmente nel 1887, quando una nuova linea ferroviaria venne posta vicino alla citt\u00e0. Il nome deriva dalla parola che i nativi Omaha e Oto utilizzavano per indicare \"acqua che mormora\".\nGeografia fisica.\nSecondo lo United States Census Bureau, il villaggio si estende su un'area di .\nSociet\u00e0.\nEvoluzione demografica.\nAl censimento del 2000, Nehawka contava 232 abitanti; nel 2010, i cittadini ammontavano a 204 unit\u00e0."}
{"id": "5787223", "revid": "1185701", "url": "https://it.wikipedia.org/wiki?curid=5787223", "title": "Associazione Fascista Calcio San Don\u00e0 di Piave 1940-1941", "text": "Questa voce raccoglie le informazioni riguardanti l'Associazione Fascista Calcio San Don\u00e0 di Piave nelle competizioni ufficiali della stagione 1940-1941."}
{"id": "5787225", "revid": "78585110", "url": "https://it.wikipedia.org/wiki?curid=5787225", "title": "Sargento Primero", "text": ""}
{"id": "5787229", "revid": "104458", "url": "https://it.wikipedia.org/wiki?curid=5787229", "title": "St. Georgen im Schwarzwald", "text": ""}
{"id": "5787241", "revid": "287204", "url": "https://it.wikipedia.org/wiki?curid=5787241", "title": "Yo-kai Watch (videogioco)", "text": " \u00e8 un videogioco di ruolo pubblicato nel 2013 da Level-5 per Nintendo 3DS. Primo gioco della serie \"Yo-kai Watch\", \u00e8 basato sugli \"y\u014dkai\", creature della mitologia giapponese.\nIl videogioco ha venduto oltre un milione di copie in Giappone. Nel 2015 Nintendo ha annunciato l'internazionalizzazione del gioco in seguito al successo dei videogiochi della serie che hanno superato le 7 milioni di vendite. Il videogioco ha generato un vasto franchise composto da sei manga e una serie televisiva anime.\nTrama.\nIl gioco inizia con il protagonista Nathan o con la protagonista Katie (a seconda della scelta effettuata all'inizio del gioco, tale scelta non influenzer\u00e0 la trama ma cambier\u00e0 comunque dei dettagli scenografici), al parco con gli amici Pier, Sandro (soprannominato \"Sandrone\") e Katie/Nathan (se si sceglie di giocare con Nathan, Katie sar\u00e0 al parco come personaggio non giocante, se si sceglie Katie, Nathan sar\u00e0 il personaggio non giocante), a caccia di insetti rari per un progetto estivo. Dopo aver mostrato la sua rarissima collezione di creature, Pier e Sandro cominceranno a prendere in giro scherzosamente il protagonista, dicendogli che non trover\u00e0 mai un insetto raro. Il protagonista dunque torner\u00e0 a casa per prendere un retino per insetti, pronto ad andare a caccia di creaturine rare da mostrare agli amici. Dopo aver preso 3 insetti al parco e nelle zone intorno, Nathan/Katie si chieder\u00e0 dove trovare insetti pi\u00f9 rari, dato che l\u00ec se ne trovano solo di comuni. Il giocatore dovr\u00e0 dunque recarsi a scuola per parlare con il custode per qualche consiglio. Il custode dar\u00e0 al giocatore dello sciroppo nero (per facilitare la cattura degli insetti) e dir\u00e0 al protagonista di recarsi al Monte Selvoscura. Nathan/Katie dunque si recher\u00e0 al Monte, dove trover\u00e0 una macchinetta che d\u00e0 palline con la ricompensa all'interno. Attratto da un'aura misteriosa, il giocatore user\u00e0 una moneta per ottenere una pallina, che una volta aperta riveler\u00e0 Whisper, uno spiritello che afferma di essere uno Yo-Kai, ovvero una presenza che pu\u00f2 influenzare i comportamenti di una persona, non potendo per\u00f2 essere vista dagli umani. Tuttavia, il giocatore potr\u00e0 vederli perch\u00e9 dotato da Whisper di uno Yo-Kai Watch, un orologio in grado di rendere visibili gli Yo-Kai al possessore del congegno. Dopo aver ricevuto l'oggetto, il protagonista rinuncer\u00e0 alla caccia agli insetti e prover\u00e0 a cacciare Yo-Kai. Whisper metter\u00e0 alla prova Katie/Nathan, mettendolo/a contro un Buhu, uno Yo-Kai portatore di sfortuna. Il protagonista scoprir\u00e0 che una cicala catturata in precedenza era in realt\u00e0 uno Yo-Kai di nome Cicalama, che andr\u00e0 contro Buhu. Il giocatore dovr\u00e0 combattere contro lo Yo-Kai nemico con la propria squadra di amici Yo-Kai (che possono essere reclutati casualmente dopo lo scontro, quando il nemico ti viene incontro. La probabilit\u00e0 di reclutamento pu\u00f2 essere aumentata con il cibo preferito dello Yo-Kai da reclutare, o con gli Energiglobi, sbloccabili nel corso della storia principale). Dopo aver battuto Buhu, il giocatore otterr\u00e0 l'amicizia dello Yo-Kai appena battuto e lo aggiunger\u00e0 alla sua squadra. Nel corso della storia, divisa in capitoli, il giocatore scoprir\u00e0 di pi\u00f9 sugli Yo-Kai, reclutandone di nuovi e potenziando lo Yokai Watch per rilevarne di mai visti prima. Alla fine, nello Yo-Kai World, la casa di tutti gli spiritelli, ci sar\u00e0 un vero cattivo da sconfiggere, il terribile Poliministro, che spodest\u00f2 dal trono di re dello Yo-Kai World Enma Il Grande e sottomise tutti gli Yo-Kai di quel mondo (interessato inoltre alla distruzione degli umani e al dominio degli Yo-Kai su entrambi i mondi).\nModalit\u00e0 di gioco.\nIl gioco presenta meccaniche molto simili alla serie di \"Pok\u00e9mon\", quali la creazione di una squadra di sei yokai, ottenibili attraverso i combattimenti oppure andando avanti nella storia. al\u013einizio avremo solamente uno yokai nella squadra (ovvero jibanyan), ma man mano che si andr\u00e0 avanti nella storia si otterranno sempre pi\u00f9 yokai, fino ad avere una squadra di sei yokai.\noltre alle missioni della storia, ci saranno altri due tipi di missioni:\nle missioni secondarie (bandiera blu) sono missioni che permettono di ottenere punti esperienza, che servono a far salire di livello gli yokai; equipaggiamento, oggetti da dare agli yokai per far aumentare le statistiche; e in alcuni casi, anche nuovi yokai;\ni favori, che consistono nel portare un determinato numero di oggetti o nello sconfiggere un determinato numero di yokai per conto di una persona, in questo caso si possono ottenere punti esperienza e oggetti."}
{"id": "5787243", "revid": "256896", "url": "https://it.wikipedia.org/wiki?curid=5787243", "title": "Stagno di Corvo", "text": ""}
{"id": "5787246", "revid": "339392", "url": "https://it.wikipedia.org/wiki?curid=5787246", "title": "Yo-Kai Watch", "text": ""}
{"id": "5787247", "revid": "339392", "url": "https://it.wikipedia.org/wiki?curid=5787247", "title": "Y\u014dkai Watch", "text": ""}
{"id": "5787248", "revid": "78073946", "url": "https://it.wikipedia.org/wiki?curid=5787248", "title": "Brigada (grado militare)", "text": ""}
{"id": "5787249", "revid": "767487", "url": "https://it.wikipedia.org/wiki?curid=5787249", "title": "Hussein ha detto di no", "text": "Hussein ha detto di no (persano: \"\") Conosciuto come Risurrezione (\"Rast\u0101khiz\") \u00e8 un film del 2014 diretto da Ahmad Reza Darvish."}
{"id": "5787263", "revid": "380654", "url": "https://it.wikipedia.org/wiki?curid=5787263", "title": "Richard Castellano", "text": ""}
{"id": "5787268", "revid": "123452837", "url": "https://it.wikipedia.org/wiki?curid=5787268", "title": "Stagno di Bidderosa", "text": "Lo stagno di Bidderosa, indicato sulla carta IGM come \"Biderrosa\", \u00e8 una zona umida situata in prossimit\u00e0 della costa centro-orientale della Sardegna, limitrofo alla nota spiaggia di Bidderosa. Appartiene amministrativamente al comune di Orosei, e fino all'Ottocento era conosciuto come \"Stagno di Luca\"\nL'area \u00e8 stata inquadrata e inaugurata come \"Cantiere di Rimboschimento\" nel 1950 quando iniziarono anche a Orosei i lavori - finanziati dalla Regione e dalla Cassa del Mezzogiorno - per adempiere alla Legge sulla bonifica integrale del 1933, con interventi di piantumazione delle coste per la riduzione del surrenamento e la protezione dei terreni agricoli pi\u00f9 vicini al mare. Come nel resto della costa oroseina, anche le pinete di Cala Ginepro, di Sa curcuricca e di Bidderosa, sono caratterizzate da Pinus pinea non autoctono, che ha creato un nuovo ecosistema. Per questa ragione le pinete, prima inesistenti, necessitano di continua manutenzione.\nCon la direttiva comunitaria \"Habitat\" n. 92/43/CEE approvata nel 1992 dalla Commissione europea viene dichiarato sito di interesse comunitario e inserito nella rete Natura 2000 con l'intento di tutelarne la biodiversit\u00e0, attraverso la conservazione dell'habitat, della flora e della fauna selvatica presenti. Il sito, distinto col codice ITB020012, comprende anche i vicini stagni di Sa Curcurica, Berchida e Sa Salinedda."}
{"id": "5787270", "revid": "768068", "url": "https://it.wikipedia.org/wiki?curid=5787270", "title": "Belfagor (personaggio)", "text": "Belfagor (: ), \u00e8 un personaggio immaginario, ispirato all'omonima divinit\u00e0 orientale. Ha ispirato varie opere letterarie, teatrali e cinematografiche.\nStoria.\nLetteratura.\nNumerose e antiche sono infatti le storie con protagonista il diavolo che prende moglie, molto popolari, anche in Europa, prima o indipendentemente da quella machiavelliana: come nel libro \"Le lamentazioni di Matteolo\", scritto da Jehan Le F\u00e8vre de Resson nel 1350, o in un racconto nelle \"Piacevoli notti\" di Giovanni Francesco Straparola, contemporaneo del Machiavelli ma riconosciuto autonomo dalla critica; ancora, antecedente allo scrittore fiorentino, l\"'Hecatomythium\" di Lorenzo Astemio del 1505.\nCompare inoltre, genericamente, nei \"misteri\" medievali: ma lo strano caso del diavolo scornato si diffuse nella letteratura moderna soprattutto tramite la novella del Machiavelli, e la sua trasposizione in versi curata un secolo dopo da La Fontaine nei \"Racconti\".\nNel 1925 Arthur Bern\u00e8de rende il personaggio di Belfagor protagonista del suo romanzo \"Belfagor\" (\"Belph\u00e9gor\"), da cui verranno tratti film, miniserie e serie animate televisive.\nTeatro.\nNell'Ottocento vennero scritte due opere musicali intitolate \"Belfagor\": l'opera comica in un atto del compositore francese Casimir Gide, allestita nel 1858, e l'opera fantastica di Giovanni Pacini, che debutt\u00f2 a Firenze nel 1861.\nUn testo in prosa, destinato al teatro e intitolato \"Belfagor, arcidiavoleria in quattro atti\", fu poi scritto nel 1920 da Ercole Luigi Morselli, pubblicato postumo nel 1930 e messo in scena per la prima volta nel 1933. La trama, seppure con qualche variazione, \u00e8 in sostanza la stessa del Machiavelli: da una prima stesura di questo dramma, Claudio Guastalla nel 1923 trasse il libretto dell'omonima opera lirica musicata da Ottorino Respighi, rappresentata per la prima volta al Teatro alla Scala di Milano il 26 aprile 1923.\nCinema.\nNel 1966 Ettore Scola gir\u00f2 il film \"L'arcidiavolo\", il cui personaggio principale, spieg\u00f2 il regista alla vigilia delle riprese, \u00e8 \u00abBelfagor, come quello della famosa novella di Machiavelli\u00bb\nMusica.\nNel 1965 Federico Fellini, per il proprio film \"Giulietta degli spiriti\", scrisse il testo di una canzone intitolata \"Belfagor Stomp\", musicata da Nino Rota e cantata dai Minstrels; il brano usc\u00ec poi in un 45 giri che aveva, sull'altro lato, \"Cam Camin\u00ec\", dal film \"Mary Poppins\", cantato dallo stesso gruppo."}
{"id": "5787271", "revid": "256896", "url": "https://it.wikipedia.org/wiki?curid=5787271", "title": "Distretto di Linate", "text": "Il distretto di Linate era il nome di un distretto progettato dal governo giacobino della Repubblica Cisalpina nel dipartimento d'Olona. Come molti enti simili, non trov\u00f2 piena applicazione a causa del caotico periodo rivoluzionario in cui fu ideato, e venne soppresso dopo solo un anno a causa di nuovi rivolgimenti politici.\nStoria.\nLa Costituzione della Repubblica Cisalpina progetto un nuovo ordinamento degli enti locali lombardi, partendo dal presupposto di una nuova geografia basata su una razionalizzazione illuministica anzich\u00e9 sui retaggi di secoli di storia. La funzione dei distretti, che andavano a sostituire l'istituto plurisecolare della pieve, sarebbe divenuto quello di svolgere le pi\u00f9 alte funzioni municipali nelle aree di notevole parcellizzazione comunale.\nNell'area nord sudorientale milanese, la Pieve di Segrate, ad esclusione di Pioltello, venne fusa con quella che era stata la Pieve di San Donato Milanese e con la minuscola Pieve di Mezzate, coprendo dunque un'area molto pi\u00f9 estesa. Il distretto venne classificato col numero 8.\nDefinito dalla legge 6 germinale anno VI, l'ente non riusc\u00ec ad avere una vera applicazione, poich\u00e9 pochi mesi dopo il golpe militare rivers\u00f2 il governo giacobino sostituendolo con uno pi\u00f9 conservatore e finalizzato ad ottenere risparmi per la guerra. Il distretto di Linate, ritenuto comunque troppo piccolo, venne subito cancellato a favore di circoscrizioni pi\u00f9 ampie.\nTerritorio.\nIl territorio del distretto era cos\u00ec suddiviso:"}
{"id": "5787279", "revid": "256896", "url": "https://it.wikipedia.org/wiki?curid=5787279", "title": "Stagno di Sa Mattanosa", "text": "Lo stagno di Sa Mattanosa \u00e8 una zona umida situata in prossimit\u00e0 della costa centro-orientale della Sardegna. \u00c8 limitrofo all'omonima spiaggia e appartiene amministrativamente al comune di Orosei."}
{"id": "5787281", "revid": "287204", "url": "https://it.wikipedia.org/wiki?curid=5787281", "title": "Sankt Georgen", "text": ""}
{"id": "5787282", "revid": "287204", "url": "https://it.wikipedia.org/wiki?curid=5787282", "title": "Nikolaos Ioannidis", "text": ""}
{"id": "5787283", "revid": "104458", "url": "https://it.wikipedia.org/wiki?curid=5787283", "title": "St. Johann im Saggautal", "text": ""}
{"id": "5787284", "revid": "104458", "url": "https://it.wikipedia.org/wiki?curid=5787284", "title": "St. Nikolai im Sausal", "text": ""}
{"id": "5787286", "revid": "22416", "url": "https://it.wikipedia.org/wiki?curid=5787286", "title": "Stagno di Pollu", "text": "Lo stagno di Pollu \u00e8 una zona umida situata in prossimit\u00e0 della costa centro-orientale della Sardegna. \u00c8 limitrofo all'omonima spiaggia e appartiene amministrativamente al comune di Lotzorai.\nLo stagno riceve le acque del rio Pramaera."}
{"id": "5787299", "revid": "729019", "url": "https://it.wikipedia.org/wiki?curid=5787299", "title": "Wei\u00dfer Turm (metropolitana di Norimberga)", "text": "La stazione di Wei\u00dfer Turm \u00e8 una stazione della metropolitana di Norimberga, servita dalla linea U1. Prende il nome dalla Wei\u00dfer Turm (letteralmente: \u201ctorre bianca\u201d), un'antica torre delle mura cittadine.\nStoria.\nLa stazione di Wei\u00dfer Turm venne attivata il 28 gennaio 1978, come capolinea provvisorio della tratta da Aufse\u00dfplatz; rimase capolinea fino al 20 settembre 1980, quando venne attivata la tratta seguente fino alla stazione di B\u00e4renschanze."}
{"id": "5787300", "revid": "1543377", "url": "https://it.wikipedia.org/wiki?curid=5787300", "title": "Processo al cumene", "text": "Il processo al cumene, noto anche come processo Hock, \u00e8 un processo utilizzato dall'industria chimica per la sintesi del fenolo e dell'acetone. Descritto dai chimici tedeschi Heinrich Hock e Shon Lang nel 1944, si ritiene che anche i sovietici Rudolfs Udris e P. Sergeyev abbiano nel 1942 scoperto in modo indipendente le reazioni implicate.\nIl cumene (o isopropilbenzene) rappresenta il prodotto intermedio, ottenuto facendo reagire il benzene con il propilene, la cui ossidazione a idroperossido porta al successivo ottenimento dei prodotti finali fenolo e acetone. Nel 2008, oltre il 97% del fenolo sintetizzato a livello mondiale \u00e8 stato ricavato tramite questo processo.\nParallelamente al classico processo Hock, nel corso degli anni ne sono state brevettate diverse varianti.\nDescrizione.\nOssidazione del cumene.\nLa prima fase del processo, che porta alla formazione del cumene, \u00e8 un'alchilazione di Friedel-Crafts condotta a elevata temperatura e pressione, in presenza di acido fosforico (H3PO4) quale catalizzatore:\nIn alternativa all'acido fosforico, a partire dal 1996 anche la zeolite viene impiegata come catalizzatore nella sintesi del cumene.\nIl cumene ottenuto viene quindi sottoposto ad ossidazione con aria, alla temperatura di circa 100 \u00b0C e in ambiente alcalino, realizzando una reazione radicalica a catena con formazione dell'idroperossido di cumene. Inizialmente si ha l'autossidazione del cumene con formazione di un radicale benzilico terziario:\nIn seguito, questo radicale reagisce con l'ossigeno presente nell'aria formando un radicale perossido (R-O-O\u00b7), il quale infine estrae un atomo di idrogeno da una molecola di cumene producendo l'idroperossido di cumene e il radicale benzilico terziario iniziale in grado di far propagare la catena:\nL'ossidazione del cumene, che richiede lunghi periodi di induzione, viene realizzata usando reattori continui in serie. \nIdrolisi dell'idroperossido di cumene.\nNella fase finale del processo, l'idroperossido di cumene viene sottoposto a idrolisi in ambiente acido (comunemente si usa acido solforico) con una resa in fenolo e acetone maggiore del 99,5% a temperature inferiori ai 70 \u00b0C. A temperature maggiori si ottiene una maggior quantit\u00e0 dei sottoprodotti dimetilfeniletanolo (DMPM) e acetofenone.\nIl meccanismo di reazione consiste dapprima nella protonazione del gruppo idroperossidico, con conseguente formazione di un carbocatione in seguito all'eliminazione di una molecola di acqua (H2O). Il carbocatione in questione \u00e8 il risultato di un riarrangiamento con la formazione di un nuovo legame tra l'anello benzenico e l'ossigeno.\nL'addizione nucleofila dell'acqua al carbocatione d\u00e0 un nuovo ione ossonio, il quale trasferisce un atomo di idrogeno da un ossigeno all'altro, e successivamente si scinde dando fenolo e acetone cedendo un protone.\nI prodotti ottenuti vengono separati tramite distillazione."}
{"id": "5787301", "revid": "466539", "url": "https://it.wikipedia.org/wiki?curid=5787301", "title": "Hugh Glass", "text": "Divenne famoso per essere sopravvissuto all'attacco di un orso grizzly, che gli provoc\u00f2 gravissime ferite in tutto il corpo, lasciandolo agonizzante, e per il suo rocambolesco ritorno, dopo essere stato abbandonato dai compagni che lo credevano in fin di vita. La leggenda vuole che abbia vagato solitario per oltre 320 chilometri fino a Fort Kiowa nel South Dakota, pur lasciato senza armi n\u00e9 viveri dai suoi compagni della spedizione del comandante Ashley del 1823.\nAlcune notizie sulla sua vita non sono certe e verificabili e si sospetta che parte sia frutto di leggenda o esagerazioni. Ci\u00f2 non toglie che sicuramente Hugh Glass sia stato un preminente esploratore e guida nella storia statunitense. La sua vita \u00e8 stata adattata in due film: \"Uomo bianco, va' col tuo dio!\" (1971) e \"Revenant - Redivivo\" (2015).\nBiografia.\nNato in Pennsylvania da genitori scozzesi e irlandesi, Glass divenne esploratore dello spartiacque fra l'alto fiume Missouri, oggi appartenente a Montana, North Dakota, South Dakota e la zona del fiume Platte nel Nebraska. Impiegato anche come marinaio, nel 1816 la sua nave fu catturata da un gruppo di pirati al comando di Jean Lafitte. Glass, costretto a unirsi a loro, riusc\u00ec a fuggire e a raggiungere a nuoto le coste della Louisiana. Successivamente, venne catturato dagli indiani Pawnee; entr\u00f2 a far parte per diversi anni della loro comunit\u00e0, di cui spos\u00f2 una donna. Nel 1821 si trasfer\u00ec a Saint Louis.\nNel 1822 Glass fu assoldato in qualit\u00e0 di guida da una societ\u00e0 che stava organizzando una spedizione nei territori delle sorgenti del Missouri per cacciare animali da pelliccia, guidata dal capitano Andrew Henry e dal luogotenente William Ashley. Gli uomini della spedizione costruirono un accampamento alla confluenza tra Yellowstone e Missouri, chiamato Fort Henry. I territori erano abitati dagli Arikara, una popolazione di nativi americani che intratteneva scambi commerciali con i cacciatori bianchi, ma era temuta e considerata imprevedibile in quanto responsabile di numerosi attacchi ai cacciatori.\nIl primo giugno 1823 la spedizione fu protagonista di uno scontro con gli Arikara, durante e a causa di uno scambio di cavalli: 14 uomini morirono e i sopravvissuti riuscirono a fuggire su una barca. Glass rimase ferito a una gamba. Il colonnello Henry Leavenworth organizz\u00f2 una spedizione punitiva formata da 900 uomini contro i villaggi Arikara. Dopo giorni di battaglia, venne concordata una tregua. Ashley e Henry, che avevano subito gravissime perdite economiche, decisero di dividere la spedizione in due gruppi e riprendere la caccia. Glass part\u00ec con Henry e altri 30 uomini nell\u2019agosto del 1823; abbandonarono il fiume Missouri dirigendosi a Ovest, verso le Montagne Rocciose, diretti a Fort Henry.\nL'attacco dell'orso, l'abbandono e il ritorno.\nTra fine agosto e inizio settembre 1823, Glass, durante una battuta di caccia, venne attaccato da un orso grizzly con due cuccioli che gli provoc\u00f2 gravi ferite e lo ridusse in fin di vita. I suoi compagni, ucciso l'orso, lo curarono pur convinti che non sarebbe sopravvissuto. Il capitano Henry decise di lasciare John S. Fitzgerald e il ragazzo Jim Bridger, alla sua prima spedizione, con l'intrasportabile Glass per assisterlo fino alla morte, seppellirlo e dopo raggiungere gli altri a Fort Henry. In cambio avrebbero ricevuto una somma di 40 dollari a testa, equivalente a due o tre mesi di paga. Non \u00e8 noto se vi fossero anche altre persone.\nDopo cinque giorni, Glass venne abbandonato agonizzante da Fitzgerald e Bridger senza cure, cibo, armi e altri conforti. Glass, invece, riusc\u00ec a sopravvivere. Per prevenire infezioni ed attacchi di animali, Glass si ripar\u00f2 in un tronco in putrefazione lasciando che le larve presenti rimuovessero il tessuto necrotico dalle sue ferite e sopravvisse mangiando insetti, serpenti, radici e la carcassa di un bisonte. Venne soccorso da un gruppo di indiani Lakota, che lo rifornirono con una pelle d'orso, cibo, armi e una barca per solcare le acque del Cheyenne River. Navigando e camminando verso sud, dopo aver percorso circa 320 chilometri, raggiunse Fort Kiowa a met\u00e0 ottobre. Da qui, si diresse verso Fort Henry alla ricerca di Fitzgerald e Bridger. Durante il percorso fu nuovamente attaccato dagli indiani Arikara, venendo salvato da due indiani Mandan, che lo scortarono fino a un presidio commerciale sicuro. In totale Glass era sopravvissuto a tre attacchi indiani in cui erano morte 21 persone.\nArrivato a Fort Henry, Glass scopr\u00ec che l'accampamento era stato trasferito cinquanta chilometri pi\u00f9 a sud, alla foce del fiume Bighorn, dove giunse il 31 dicembre 1823, scoprendo che il solo Bridger era presente, mentre Fitzgerald si era trasferito a Fort Atkinson. Glass risparmi\u00f2 Bridger per la sua giovane et\u00e0, continuando invece la ricerca di Fitzgerald. Venne riassunto nella Ashely, raggiungendo Fort Atkinson solo due mesi dopo, nel giugno del 1824, quando il miglioramento delle condizioni ambientali permise una nuova spedizione di caccia. Fitzgerald si era per\u00f2 arruolato nell'esercito e il suo \"status\" di soldato ne garantiva l'immunit\u00e0. Glass dovette pertanto desistere dai propositi di vendetta, ricevendo 300 dollari a compensazione e le armi sottrattegli da Fitzgerald.\nUltimi anni.\nSi spost\u00f2 a Ovest, ove si un\u00ec ad alcune spedizioni commerciali. Nel 1825 venne di nuovo gravemente ferito in un attacco indiano, dal quale si riprese solo dopo diversi mesi. Le notizie sugli anni successivi non sono certe, ma si sa che Glass continu\u00f2 a guidare spedizioni di caccia nei territori del Nord del fiume Missouri. Nel 1833 venne probabilmente attaccato, ucciso e scalpato con altri due uomini da un gruppo di Arikara, durante il guado di un fiume ghiacciato nei pressi del fiume Bighorn. Il suo corpo infatti non venne pi\u00f9 ritrovato, ma alcuni suoi effetti personali furono trovati in possesso di un gruppo di Arikara.\nCollegamenti esterni.\n "}
{"id": "5787302", "revid": "1543377", "url": "https://it.wikipedia.org/wiki?curid=5787302", "title": "Stagno di Orr\u00ec", "text": "Lo stagno di Orr\u00ec \u00e8 una zona umida situata in prossimit\u00e0 della costa centro-orientale della Sardegna, limitrofo al lido omonimo. Appartiene amministrativamente al comune di Tortol\u00ec.\nCon la direttiva comunitaria \"Habitat\" n. 92/43/CEE approvata dalla Commissione europea nel 1992 viene dichiarato sito di interesse comunitario e inserito nella rete Natura 2000, sistema di aree dedicate alla conservazione della biodiversit\u00e0, caratterizzate dalla presenza di habitat e specie faunistiche e floristiche di elevato interesse. Oltre allo stagno il sito, univocamente individuato dal codice ITB022214, comprende anche le spiagge di Basaura, Foxi Lioni e Orr\u00ec ."}
{"id": "5787307", "revid": "81195", "url": "https://it.wikipedia.org/wiki?curid=5787307", "title": "Processo Hock", "text": ""}
{"id": "5787308", "revid": "125684642", "url": "https://it.wikipedia.org/wiki?curid=5787308", "title": "Stazione di Montorsi", "text": "La stazione di Montorsi \u00e8 una fermata ferroviaria senza traffico posta sulla linea Cancello-Benevento. Serve il centro abitato di Montorsi, frazione del comune di Sant'Angelo a Cupolo. Dal 12 dicembre 2021 la fermata \u00e8 autosostituita.\nStoria.\nLa fermata di Montorsi venne attivata nel 1940."}
{"id": "5787311", "revid": "124853653", "url": "https://it.wikipedia.org/wiki?curid=5787311", "title": "Stazione di Tufo", "text": "La stazione di Tufo \u00e8 una fermata ferroviaria posta sulla linea Benevento-Avellino. Serve il centro abitato di Tufo.\nDal 12 dicembre 2021 la fermata \u00e8 autosostituita."}
{"id": "5787314", "revid": "124853665", "url": "https://it.wikipedia.org/wiki?curid=5787314", "title": "Stazione di Montefredane", "text": "La stazione di Montefredane \u00e8 una fermata ferroviaria senza traffico posta sulla linea Benevento-Avellino. Serve il centro abitato di Montefredane.\nStoria.\nLa fermata di Montefredane venne attivata nel 1948. Dal 12 dicembre 2021 la fermata \u00e8 autosostituita."}
{"id": "5787325", "revid": "287204", "url": "https://it.wikipedia.org/wiki?curid=5787325", "title": "Alphabet", "text": ""}
{"id": "5787326", "revid": "1305772", "url": "https://it.wikipedia.org/wiki?curid=5787326", "title": "Montorsi", "text": "Persone\nToponimi"}
{"id": "5787328", "revid": "256896", "url": "https://it.wikipedia.org/wiki?curid=5787328", "title": "Stagno di Biderrosa", "text": ""}
{"id": "5787337", "revid": "1839090", "url": "https://it.wikipedia.org/wiki?curid=5787337", "title": "Paolo Clementini", "text": ""}
{"id": "5787341", "revid": "1776051", "url": "https://it.wikipedia.org/wiki?curid=5787341", "title": "Francesco De Seta", "text": "Biografia.\nFratello del senatore Enrico De Seta \u00e8 stato sindaco di Catanzaro dal 1877 al 1882, anno in cui viene eletto per la prima volta deputato nel primo collegio cittadino.\nRieletto nel 1886 si dimette nel 1890, quando il governo decide di nominarlo prefetto. Ha retto le sedi di Livorno, Genova, Firenze, Palermo, Bologna, Roma e Napoli.\nCollocato a riposo per limiti di et\u00e0 viene nominato senatore a vita.\nNei primi anni del '900 acquist\u00f2 Palazzo Forcella in Palermo."}
{"id": "5787351", "revid": "1305772", "url": "https://it.wikipedia.org/wiki?curid=5787351", "title": "Tausch", "text": ""}
{"id": "5787353", "revid": "640277", "url": "https://it.wikipedia.org/wiki?curid=5787353", "title": "Lago Quilotoa", "text": ""}
{"id": "5787365", "revid": "310967", "url": "https://it.wikipedia.org/wiki?curid=5787365", "title": "Lago di San Michele", "text": ""}
{"id": "5787370", "revid": "78075210", "url": "https://it.wikipedia.org/wiki?curid=5787370", "title": "Autodromo di Marzaglia", "text": ""}
{"id": "5787371", "revid": "78075217", "url": "https://it.wikipedia.org/wiki?curid=5787371", "title": "Marzaglia", "text": ""}
{"id": "5787374", "revid": "78075236", "url": "https://it.wikipedia.org/wiki?curid=5787374", "title": "Lesignana", "text": ""}
{"id": "5787375", "revid": "1456683", "url": "https://it.wikipedia.org/wiki?curid=5787375", "title": "John Saris", "text": " Fece parte della Compagnia britannica delle Indie orientali, iniziando la sua carriera ai comandi di Henry Middleton in occasione del secondo viaggio della compagnia in Asia. In seguito venne posto al comando degli avamposti commerciali di Giava e Hirado.\nBiografia.\nPrimi anni.\nJohn Saris nacque tra il 1579 e il 1580 da Thomas e Katherine Saris. Suo padre era originario di Londra e mor\u00ec quando John era ancora un bambino, mentre il bisnonno Humphrey proveniva da Tickhill, una piccola cittadina nei pressi di Doncaster.\nEntr\u00f2 a far parte della Compagnia britannica delle Indie orientali nei primi anni del XVII secolo, partecipando alla sua prima spedizione in occasione del secondo viaggio della compagnia in Asia, ai comandi del capitano Henry Middleton. La flotta part\u00ec da Gravesend il 25 marzo 1604 raggiungendo Bantam il 23 dicembre dello stesso anno. Qui Saris spese parecchi anni, guadagnandosi il ruolo di comandante dell'avamposto.\nIl viaggio in Giappone.\nTornato in Inghilterra fu posto a capo dell'ottava spedizione della Compagnia, che part\u00ec alla volta dell'Asia il 18 aprile 1611. A bordo della \"Clove\", Saris raggiunse l'avamposto di Bantam nell'ottobre del 1612, prima di proseguire verso il Giappone. Il 12 giugno 1613 raggiunse finalmente il porto di Hirado, dove fu accolto dal daimy\u014d Matsuura Shigenobu a dal padre di questi, Takanobu. Qui Saris ebbe modo di mettersi in contatto con William Adams, il primo inglese ad aver messo piede in Giappone nel 1600, bench\u00e9 a capo di una spedizione olandese. I due ebbero modo di imbastire le prime relazioni di carattere commerciale tra inglesi e giapponesi, nonostante alcune incomprensioni iniziali dovute principalmente al modo di fare di Adams, malvisto a causa del suo adattamento ai costumi locali e dei suoi legami con portoghesi, spagnoli e olandesi. Adams e Tokugawa Ieyasu suggerirono a Saris di sfruttare il porto di Uraga come punto strategico di accesso alla baia di Edo, ma egli decise di costruire l'avamposto inglese lontano dalla capitale del bakufu a Hirado, nel Ky\u016bsh\u016b, l'isola pi\u00f9 meridionale del Giappone. \nNell'autunno del 1613 Saris lasci\u00f2 il comando della base di Hirado a Richard Cocks, per poi fare ritorno in Inghilterra. Gli affari dei mercanti inglesi con i giapponesi non decollarono a causa soprattutto dell'influenza e del potere sul mercato degli olandesi, i quali si erano stabiliti nel Ky\u016bsh\u016b gi\u00e0 da qualche tempo. Gli sforzi inglesi volti a sviluppare un rapporto commerciale con la Cina fallirono allo stesso modo, e cos\u00ec l'avamposto di Hirado fu abbandonato dieci anni pi\u00f9 tardi, nel 1623.\nIl ritorno in Inghilterra.\nNonostante il breve tempo trascorso in Giappone, Saris scrisse un dettagliato resoconto del suo viaggio che fu successivamente pubblicato nel 1900 in un'edizione a cura dello studioso e diplomatico Ernest Satow. In Inghilterra ebbe alcuni problemi a causa del carico che riport\u00f2 in patria dal Giappone, nella fattispecie libri e opere di genere erotico chiamate \"shunga\", che gli furono confiscati e successivamente distrutti poich\u00e9 considerati scandalosi. Mor\u00ec nel 1643."}
{"id": "5787391", "revid": "984922", "url": "https://it.wikipedia.org/wiki?curid=5787391", "title": "Oude Maasje", "text": "L'Oude Maasje (tradotto in italiano Vecchia Mosetta, con il suffisso -je equivalente dei suffissi italiani -etto e -ino), \u00e8 un fiume dei Paesi Bassi nel bacino del delta del Reno, della Mosa e della Schelda. Ex-emissario della Mosa termina nel Bergsche Maas presso Geertruidenberg. Il fiume, nei tre tratti ancora esistenti, corre parallelo al canale artificiale della Bergsche Maas il quale, terminato nel 1904, \u00e8 stato realizzato, in alcune sue porzioni, escavando parte del letto dell'Oude Maasje."}
{"id": "5787393", "revid": "198277", "url": "https://it.wikipedia.org/wiki?curid=5787393", "title": "Episodi de L'ispettore Coliandro (quinta stagione)", "text": "La quinta stagione della serie televisiva L'ispettore Coliandro, composta da 6 episodi, \u00e8 stata trasmessa in prima visione assoluta in Italia da Rai 2 dal 15 gennaio al 26 febbraio 2016.\nBlack Mamba.\nTrama.\nI servizi segreti di mezzo mondo sono a Bologna per dare la caccia a Natasha, meglio conosciuta come \"Black Mamba\", pericolosa e letale killer di cui in passato si sono tutti serviti, ma che adesso vogliono eliminare perch\u00e9 a conoscenza di troppi segreti scomodi. La ragazza ha la necessit\u00e0 di entrare nell'Ospedale Maggiore e precisamente al reparto di Oncologia. Nell'ospedale, mentre \u00e8 travestita da infermiera, si imbatte in Coliandro - l\u00ec per un prelievo - e si fa scudo con lui per poter allontanarsi indisturbata, chiedendogli di pranzare insieme. Natasha ha infatti notato di esser seguita da agenti dei servizi segreti siriani ed \u00e8 perci\u00f2 costretta a scappar via dal ristorante. La Polizia intanto viene investita dai servizi segreti italiani del compito di cercare Natasha insieme ai Carabinieri. Del caso si occupano Gamberini, la Bertaccini (che nel frattempo si \u00e8 sposata in Spagna con la sua compagna e ora deve celebrare la trascrizione delle nozze in Italia) e un rinforzo arrivato dalla squadra mobile di Rimini: la sovrintendente Buffarini, poliziotta appena ventenne ma molto sveglia e in gamba nel proprio lavoro. Durante il ritorno alla propria abitazione, Natasha viene aggredita da agenti appostatisi l\u00ec nei pressi e appartenenti ai servizi segreti francesi, di cui per\u00f2 riesce agevolmente a liberarsi. In cerca di una nuova sistemazione, si ricorda di Coliandro e, scovato il suo indirizzo, si fa trovare a casa sua. Qui la ragazza racconta di esser perseguitata dal proprio fidanzato violento e geloso e chiede protezione all'ispettore che la ospita per la notte. La mattina dopo, per\u00f2, Natasha va via di nascosto e si reca all'Ospedale Maggiore dove cerca invano di realizzare i suoi propositi nel reparto di Oncologia. Nello stesso Ospedale \u00e8 ritornato anche Coliandro che cerca di rintracciare proprio lei, credendola infermiera. Natasha riesce a evitarlo e lo stordisce. Intanto i servizi segreti statunitensi, tramite un hacker, hanno scoperto il collegamento tra la ragazza e Coliandro e quindi l'indirizzo di quest'ultimo. Lo stesso hacker per\u00f2 fa il doppio gioco e avvisa di tutto ci\u00f2 i servizi russi. Nel ritornare a casa, Coliandro si imbatte nuovamente in Natasha che si ferma ancora da lui per la notte e, questa volta, sembra essersi davvero innamorata dell'ispettore. La mattina seguente, tuttavia, proprio nel bagno di Coliandro, subisce l'aggressione di un agente dei servizi russi, sul quale, dopo una dura colluttazione, riesce ad avere la meglio. Coliandro, inconsapevole di tutto, si reca al lavoro, non prima di aver lasciato le chiavi di casa alla ragazza. Questa, dopo l'aggressione subita, decide di abortire la propria missione e di fuggire, anche perch\u00e9 nota appostamenti sospetti sotto la casa dell'ispettore: si tratta infatti dei servizi segreti americani, a cui si \u00e8 unito anche un agente dei servizi italiani. Natasha fugge via sui tetti e cambia per l'ennesima volta travestimento. In questura intanto Coliandro mostra a Gargiulo - che nel frattempo \u00e8 andato a vivere da solo, sebbene quotidianamente la mamma trovi scuse per intrufolarsi in casa sua - le foto scattate a Natasha, vantandosi della sua conquista amorosa. Nel ritornare a casa per pranzo, nota le persone appostate sotto casa sua e scambia l'agente americano per il fidanzato geloso di Natasha. Quando per\u00f2 si accorge del fatto che nell'auto ci sono armi, estrae la sua pistola e la punta contro l'agente americano e quello italiano. Ci\u00f2 scatena la reazione degli altri agenti appostati in un vicino furgone. Ne nasce una violenta sparatoria da cui l'ispettore riesce a sottrarsi grazie all'arrivo, in auto, di Natasha, che stava ritornando alla casa dell'ispettore dopo essersi accorta che questi gli aveva lasciato le chiavi. Coliandro e Natasha fuggono via in auto inseguiti da tre agenti americani. Intanto in questura Gargiulo riconosce, nelle foto segnaletiche di Natasha, la ragazza delle foto dell'amico ispettore; inoltre giunge la notizia della sparatoria sotto la casa del collega. Natasha e Coliandro terminano la loro fuga in una cava di ghiaia, dove riescono a eliminare, proteggendosi a vicenda, i tre inseguitori. Coliandro scopre finalmente la vera identit\u00e0 della ragazza, che, pur potendo uccidere l'ispettore, getta via la propria arma per farsi arrestare, avendo da tempo deciso di abbandonare la vecchia vita di killer. Inoltre svela a Coliandro il vero motivo del suo arrivo a Bologna: vuole vedere per l'ultima volta sua sorella, malata di cancro e ricoverata appunto all'Ospedale Maggiore. Coliandro decide di aiutarla prima di procedere all'arresto e, all'arrivo dei colleghi Bertaccini e Gamberini, mente, affermando che la killer sia fuggita. Il giorno successivo l'ispettore, con uno stratagemma, riesce a distogliere la vigilanza dei carabinieri nel reparto di oncologia e vi fa accedere Natasha che pu\u00f2 cos\u00ec portare a termine la sua missione. Quindi l'ispettore la arresta e la consegna ai colleghi, non prima di essersi sorbito le solite ingiuste accuse della Longhi. In quel momento sopraggiungono i servizi segreti italiani che prendono in consegna la ragazza, verso i quali a nulla servono le rimostranze della Longhi. Sentendosi raggirato, Coliandro corre verso Natasha per darle un ultimo bacio, consegnandole in realt\u00e0 in bocca le chiavi delle manette. Con esse la ragazza, in un momento di distrazione degli agenti, riesce a fuggire e a tornare libera.\nTestimone da proteggere.\nTrama.\nDurante un diverbio per una questione di soldi, un uomo viene ucciso e il suo cadavere abbandonato per simularne un suicidio. Assiste alla scena Giacomino, un uomo a tratti infantile ma con grandi capacit\u00e0 matematiche, enigmistiche e di calcolo delle probabilit\u00e0. Giacomino riceve delle minacce e De Zan, inconsapevole dell'origine di esse, decide di affidarlo alla protezione di Coliandro, per motivi di cortesia con don Roberto, suo vecchio parroco, nella cui canonica vivono ora Giacomino e sua sorella Ilaria. La scientifica, intanto, rivela che l'uomo trovato morto \u00e8 stato in realt\u00e0 ucciso: indagando, la Buffarini scopre che la vittima era affetta da ludopatia e che, nel bar dov'era solito giocare, le slot machine erano state imposte dalla malavita. Le intercettazioni telefoniche condotte non si dimostrano proficue, sicch\u00e9 in questura iniziano a nascere sospetti circa l'esistenza di una talpa, che si rivela essere Marchetti, poliziotto al soldo di un boss della 'ndrangheta. Intanto Coliandro, grazie all'aiuto di Gargiulo, scopre che Giacomino ha l'abilit\u00e0 di memorizzare i numeri di targa delle auto e di tradurli in un un'unica sequenza numerica. Decifrando tale crittografia, i due risalgono alle auto dei malavitosi che negli ultimi giorni li stavano pedinando. Scoperti da De Zan e dalla Longhi, quest'ultima decide di sfruttare la cosa, simulando una svolta nelle indagini per costringere malavitosi e talpa a uscire allo scoperto, ma tenendo all'oscuro di ci\u00f2 Coliandro il quale, assieme a Giacomino e Ilaria, fa inconsapevolmente da esca. Marchetti e i criminali, come previsto dalla Longhi, decidono di agire anche perch\u00e9 venuti a conoscenza del fatto che Giacomino, con la sua abilit\u00e0 di calcolo, ha scoperto come la malavita abbia truccato le macchinette onde azzerare le probabilit\u00e0 di vincita. Non essendo a conoscenza del piano della questura e quindi insospettito dagli strani appostamenti sotto casa che crede essere opera dei malavitosi, l'ispettore decide di rifugiarsi con Giacomino e Ilaria nella canonica di don Roberto, da cui riesce ad avvisare Gamberini. Ma i malviventi, che li hanno seguiti fin qui, fanno irruzione avendo inizialmente la meglio. Tuttavia, un'improvvisa e breve oscurazione della luna fa urlare di paura Giacomino, spaventato dal buio: nel trambusto repentinamente la situazione si capovolge, con Coliandro e Giacomino che riescono a disarmare i delinquenti, alla fine tratti in arresto. Ormai chiarita la situazione, la Longhi fa suo il merito ma De Zan, per una volta, dissente e d\u00e0 ragione all'ispettore causa i pericoli da lui corsi a sua insaputa.\nSalsa &amp; merengue.\nTrama.\nUn cronista di scarsa fama, tale Salimbeni, si intrufola con una videocamera nel giardino di una villa in cui si tiene un incontro per concordare un ingente traffico di cocaina proveniente dalla Colombia. Egli riesce a riprendere parte della trattativa, senza per\u00f2 riuscire a registrare l'audio. All'incontro partecipano il proprietario della villa, di origini colombiane (el Pelao), un commercialista italiano incaricato di reperire i fondi per l'acquisto della droga e il fornitore della stessa, un uomo di et\u00e0 avanzata (el General). Lo sfortunato giornalista viene per\u00f2 sorpreso e ucciso, mentre la videocamera viene trattenuta dal Pelao. Coliandro intanto \u00e8 assegnato per punizione al servizio di scorta dei controllori dei biglietti sui bus urbani. In questo contesto nota una bellissima ragazza sorda (Remedios), accompagnata da una sua amica (Ursula). Riuscendo a combinare guai anche in questo incarico, l'ispettore viene duramente rimproverato da De Zan. Gamberini, allora, sempre pronto a prendersi gioco della ingenuit\u00e0 di Coliandro, gli suggerisce per scherzo di riscattarsi andando a fare un sopralluogo in un locale dove avvengono affari sporchi: in realt\u00e0 si tratta di un locale da ballo, frequentato dalla eccentrica collega Paffoni, annesso proprio alla villa in cui sono avvenuti l'incontro per l'acquisto della cocaina e l'omicidio del cronista. Nel locale l'ispettore incontra Remedios che fa la barista: la ragazza, riuscendo a leggere il labiale, non apprezza le avances dell'ispettore e si prende gioco di lui somministrandogli un potentissimo superalcolico che lo fa subito ubriacare. Intanto la ragazza scende in pista a ballare, dove viene ripresa dal Pelao con la telecamera sottratta al cronista. La ragazza non apprezza alcune riprese da angolazioni os\u00e9 e, a fine serata, sottrae la memory card dalla telecamera, non prima di essersi accorta dell'altro filmato presente. Uscendo dal locale, trova Coliandro incapace di guidare a causa dell'alcool e lo porta a dormire a casa sua. La mattina successiva fa irruzione nell'appartamento il guardiaspalle del Pelao, alla ricerca della memory card. Coliandro interviene e con l'aiuto di Remedios - che scappa via subito dopo - riesce ad avere la meglio sull'uomo. L'appartamento \u00e8 per\u00f2 di propriet\u00e0 del Pelao che si lamenta dell'aggressione di Coliandro con De Zan, il quale stavolta impone all'ispettore un mese di ferie forzate. Tornando a casa Coliandro si ricongiunge con Remedios che gli mostra il contenuto del filmato riguardante il traffico di droga. L'ispettore si reca dalla Longhi, ma, nel tentativo di visualizzare il video, lo cancella: la Longhi quindi lo manda via e getta la scheda. Remedios intanto viene rapita mentre \u00e8 in videochiamata con Ursula, la quale ha capito che la ragazza \u00e8 da Coliandro ed \u00e8 riuscita a comprendere il contenuto del video compromettente leggendo il labiale, mancando infatti l'audio. Al rientro di Coliandro in casa, sopraggiunge Ursula, che gli rivela il rapimento e lo conduce al locale da ballo dove, sopraffatto il guardiaspalle del Pelao, i due trovano e portano in salvo Remedios. Ursula per\u00f2 si rivela complice del commercialista e obbliga i due a recarsi in un casolare abbandonato, dove peraltro avverr\u00e0 lo scambio con la droga giunta dalla Colombia. Qui l'attende il commercialista preoccupato del contenuto del video in quanto ritiene che da esso si possa evincere che el Pelao ed el General avessero complottato contro di lui. Nello stesso luogo si recano anche el Pelao, che a sua volta vuole tradire el General, e quest'ultimo, alla ricerca di Remedios, che si scopre essere sua figlia. Legati e imbavagliati, Coliandro e Remedios assistono allo scontro a fuoco che si genera all'esterno. Quando riescono per\u00f2 a liberarsi, intervengono e da ultimo assistono all'omicidio del Pelao da parte del General, il quale viene ferito a una gamba da Remedios e quindi disarmato. Sopraggiungono quindi Gamberini e la Bertaccini che, con l'aiuto della collega Buffarini, avevano intuito che il cronista stesse indagando sul traffico di droga e, con ci\u00f2, potesse aver compiuto riprese compromettenti: il tutto, messo insieme dalla Longhi, reduce dal precedente colloquio con Coliandro circa la memory card e il traffico di droga, conduce a correre in aiuto dell'ispettore.\nDoppia identit\u00e0.\nTrama.\nColiandro si ritrova svenuto e derubato da due teppistelli nel parcheggio di un centro commerciale: appena rinvenuto, riesce ad avere la meglio sui due, mostrando abilit\u00e0 di combattimento mai avute. Tuttavia non ricorda pi\u00f9 il suo nome, la sua identit\u00e0 n\u00e9 il motivo per cui si trovi in quel posto. Trova nella sua tasca la chiave di un'auto, un foglietto con un numero e un contenitore cilindrico sigillato. Tramite il telecomando della chiave, riesce a individuare l'auto in questione e, trovando in essa i documenti di circolazione, a risalire all'indirizzo della proprietaria: si chiama Maria Donati ed \u00e8 una giovane e timida ragazza appassionata di informatica. Recatosi a casa di quest'ultima, Coliandro medica da s\u00e9 le ferite in modo spartano, mostrando ancora una volta un carattere che non gli appartiene. La ragazza intanto si innamora di lui, evita di denunciare l'accaduto alla polizia e nel frattempo scopre che il numero sul foglietto \u00e8 un conto corrente segreto presso le isole Cayman, riuscendo a risalire all'indirizzo dei titolari: sono tre giovani scienziati che hanno elaborato un virus potentissimo e letale per l'uomo. Scoperti dal responsabile della loro \u00e9quipe, lo uccidono ed entrano in trattativa con un gruppo di agenti corrotti di uno stato africano da poco passato alla democrazia, il cui ex dittatore progetta di tornare al potere usando quel virus come arma chimica. In questura, intanto, Bertaccini e Buffarini vengono assegnate al caso dello scienziato ucciso dai tre giovani colleghi e Gamberini al caso dei disordini avvenuti nel centro commerciale in cui Coliandro si \u00e8 risvegliato. A casa dei tre scienziati, Coliandro si accorda con loro per la restituzione del contenitore sigillato contenente il virus in cambio di denaro: l'operazione avverr\u00e0 in una fabbrica abbandonata in un orario anticipato rispetto a quello concordato con i servizi segreti deviati africani, in modo da poter fuggire col virus senza quindi consegnarlo agli agenti. Questi a loro volta tengono sotto controllo la casa degli scienziati e aggrediscono, senza successo, l'ispettore, il quale, attraverso il numero di targa degli assalitori e con l'aiuto di Maria, risale al consolato dello stato africano in questione. Le indagini sullo scienziato morto, di cui si sospetta l'assassinio ad opera dei colleghi, non si rivelano proficue. In compenso, esaminando i video delle telecamere di sicurezza del centro commerciale, i colleghi riconoscono il volto di Coliandro nonch\u00e9 di uno degli scienziati, durante i disordini avvenuti a seguito dell'accensione di un fumogeno. Cominciano cos\u00ec a comporsi i tasselli della vicenda, tanto in Coliandro, che pian piano riacquista ricordi degli eventi passati, quanto in questura. \u00c8 per\u00f2 Gargiulo a dare il contributo mancante: Coliandro, infatti, si era recato al posto suo al centro commerciale, essendo lui ammalato, per ritirare un oggetto da collezione comprato on-line, approfittando anche del fatto che il centro commerciale si trova sulla stessa strada per raggiungere l'abitazione di Maria e consegnarle l'auto, rubata e ritrovata dalla polizia. Tuttavia, arrivato in leggero ritardo, Coliandro perde a sua insaputa l'appuntamento col venditore e lo scambia con uno dei tre scienziati a sua volta nello stesso posto per la cessione del virus. Questi, accortosi della stranezza di quello scambio, fugge via creando un diversivo con l'accensione di un fumogeno artigianale. Nel trambusto, Coliandro \u00e8 caduto gi\u00f9 dalla balaustra, atterrando su un tapis roulant che lo ha trasportato nel parcheggio. \u00c8 stato il colpo ricevuto alla testa a determinare la perdita di memoria e il cambio di personalit\u00e0 dell'ispettore. Gamberini e Bertaccini si recano allora a casa di Maria ma Coliandro riesce a fuggire con la ragazza, non prima di aver messo fuori gioco Gamberini, che non \u00e8 riuscito a riconoscere. Intanto gli agenti deviati dello stato africano si recano a casa dei tre scienziati poich\u00e9 hanno capito che questi vogliono disattendere gli accordi, fuggendo con il virus nonch\u00e9 con i soldi gi\u00e0 prelevati dal conto alle Cayman. Qui scoprono che il virus \u00e8 nelle mani di Coliandro e, di conseguenza, uccidono i due scienziati ma non il terzo, riuscito a nascondersi in casa poco prima del loro arrivo. Lasciato uno di loro ad attendere il presunto rientro in casa del terzo scienziato, si recano nella fabbrica abbandonata. Intanto Bertaccini e Gamberini si recano nella casa: qui uccidono in uno scontro a fuoco l'agente africano e trovano l'ultimo scienziato rimasto vivo, che finalmente li mette al corrente di quanto aveva progettato con i colleghi e degli ultimi avvenimenti. Alla fabbrica Coliandro, con l'aiuto di Maria e di un suo amico, \u00e8 riuscito a installare in anticipo una rete di videocamere: guidato dalla ragazza, che visiona le immagini, riesce a sopraffare gli agenti deviati africani, tranne il capo di questi, il quale si fa consegnare il virus e ordina a un altro dei suoi sgherri di riporlo in una valigia che precedentemente aveva prelevato dalla casa dei tre scienziati. Questa valigia avrebbe dovuto contenere i soldi necessari allo scambio del virus tra gli scienziati e Coliandro; tuttavia i tre, per frodare quest'ultimo, avevano predisposto la fuoriuscita di un sonnifero al momento dell'apertura della valigia stessa. Proprio questo accade nella fabbrica e ci\u00f2 crea il diversivo che permette a Coliandro, nonch\u00e9 ai sopraggiunti Buffarini, Bertaccini e Gamberini di avere la meglio sugli agenti africani. Coliandro riesce a fuggire con Maria, ma nei corridoi incontra Gargiulo. Mentre sta per sparagli, Coliandro riacquista la memoria e la sua vecchia personalit\u00e0 riconoscendo il volto e la voce dell'amico. Maria scopre quindi con delusione che Coliandro non \u00e8 un uomo intrepido, coraggioso e selvaggio \"supereroe\", ma anzi un ispettore della polizia che ha paura persino delle cure mediche. Decide per\u00f2 di rivederlo in questa nuova identit\u00e0, anche se tra i due non sembra pi\u00f9 esserci lo stesso trasporto passionale.\nTassista notturno.\nTrama.\nDe Zan affida a Coliandro il compito di svolgere il lavoro di tassista al posto dell'effettivo titolare di un taxi, il quale lamenta di essere perseguitato da atti vandalici. Durante un turno di notte, sul taxi sale Lucia, un'avvenente donna che appare molto confusa e spaventata: sta infatti fuggendo da un gruppo di criminali legati alla camorra. Questi hanno inviato uno di loro nel palazzo dove risiede la donna, nel tentativo di intrufolarsi a casa di lei, ma Lucia \u00e8 riuscita ad uccidere il malvivente e ad impadronirsi della sua pistola. Ora che \u00e8 in fuga, viene seguita dai restanti tre criminali. Sempre costoro, in precedenza, hanno dato la caccia e poi ucciso Aldo, il fidanzato di Lucia, il quale per\u00f2 \u00e8 riuscito a nascondere fortunosamente una videocassetta, che teneva con s\u00e9 all'interno della tasca del vestito di un cadavere posto in una bara. Il ragazzo, prima di morire, ha cercato di avvertire Lucia inviandole un sms quasi indecifrabile, essendo stato scritto in fretta durante la fuga. Lucia, sul taxi, fornisce a Coliandro una destinazione fittizia pur di allontanarsi dalla sua casa e intanto cerca disperatamente di contattare Aldo. Il cadavere di quest'ultimo \u00e8 stato intanto gi\u00e0 segnalato alla polizia e Gamberini riesce a rispondere alla telefonata di Lucia sul cellulare di Aldo. Arrivata a destinazione, Lucia scende dal taxi, per poi richiamarlo e risalirci su subito dopo, essendosi accorta dell'auto con i tre malviventi che la segue a distanza. Fornisce quindi un altro indirizzo fittizio a Coliandro a cui racconta nel frattempo una lunga serie di bugie su quello che le sta accadendo. L'ispettore la conduce all'indirizzo indicato, in piena periferia. Qui Lucia viene aggredita da uno dei malviventi ma riesce a fuggire, ritornando nuovamente sul taxi di Coliandro, a cui chiede di cercare di seminare l'auto che li segue. Coliandro si mette all'opera e crede di aver depistato gli inseguitori: \u00e8 solo un'illusione in quanto i tre rimangono al loro seguito. In questura intanto, grazie al talento della Buffarini, riescono a decifrare lo sgrammaticato sms che Aldo aveva spedito a Lucia, senza per\u00f2 riuscire a capire dove si possa trovare la videocassetta. De Zan, quindi, invia Gamberini e Bertaccini all'appartamento di Lucia, in cui i due trovano il cadavere del primo assalitore. Decidono allora di convocare il titolare di un'agenzia investigativa privata dove lavoravano tanto Aldo quanto Lucia. Questi scopre che la videocassetta \u00e8 stata trafugata da Aldo dalla sua cassaforte e avvisa l'assessore per conto del quale egli custodiva quel compromettente oggetto. I due si recano in questura e svelano alla Longhi e a De Zan quanto accaduto e il contenuto della videocassetta, il quale riguarda festini os\u00e9 a base di cocaina. La videocassetta fa quindi gola a un boss della malavita casalese che vuole impossessarsene per deviare a suo vantaggio le future assegnazioni degli appalti e che a tal fine ha messo i suoi scagnozzi sulle orme di Aldo e Lucia. Quest'ultima, nel frattempo, attraverso un necrologio pubblicato su un quotidiano, riesce a comprendere appieno l'sms di Aldo e costringe Coliandro, sotto la minaccia della pistola trafugata al suo primo assalitore, a condurla nel cimitero dove \u00e8 stato tumulato il cadavere che porta con s\u00e9 la videocassetta: qui l'ispettore dovr\u00e0 riportare alla luce la bara, aprirla e cercare la videocassetta nascosta nella tasca. Al cimitero si recano anche i tre malviventi che tengono sotto controllo i movimenti del taxi di Coliandro, nonch\u00e9 il loro capo. Al momento del ritrovamento della cassetta, Coliandro riesce a impadronirsi della pistola di Lucia e prende il controllo della situazione. Tuttavia, all'esterno del sepolcro, i due vengono accolti dai malavitosi: ne nasce uno scontro a fuoco in cui Coliandro sembra riuscire, fortunosamente, ad avere la meglio, prima di terminare i colpi della pistola. Provvidenziale \u00e8 l'arrivo della polizia, la quale, dopo aver fatto ricerche sul nome del defunto contenuto nell'sms, si reca al cimitero. Coliandro quindi saluta Lucia, ormai tratta in arresto, promettendole di accordarsi in futuro sulla versione dei fatti per alleggerire la sua posizione. Torna quindi, nei giorni successivi, a svolgere il suo compito di \"finto\" tassista e riesce finalmente ad arrestare gli autori degli atti vandalici, dopo averne subito uno in prima persona con una secchiata di letame: sono due ragazzi che fanno parte di un'associazione animalista che ha preso di mira il proprietario del taxi in quanto cacciatore che espone sul veicolo l'adesivo della sua associazione venatoria. Per una volta l'ispettore ha risolto il caso assegnatogli, ma in questura lo aspettano le solite beffe dei colleghi, dopo l'aggressione subita a base di letame.\nCopkiller.\nTrama.\nNella Questura di Bologna arriva un'avvenente psicologa, Giulia Monteverdi, che sta svolgendo una ricerca sui poliziotti coinvolti in episodi di crimine violento. Tutti i colleghi di Coliandro vengono inseriti nella lista dei colloqui con la dottoressa, tranne l'ispettore, il quale, preso dalla curiosit\u00e0 perch\u00e9 attratto dalla bellezza della donna e contravvenendo agli ordini di De Zan, riesce con un escamotage a proporsi per un colloquio. Nel rispondere alle domande, Coliandro d\u00e0 di s\u00e9 l'immagine stereotipata dell'ispettore duro e inflessibile, senza paura e pronto all'uso delle armi da fuoco per combattere il crimine: nonostante traspaia una certa incredulit\u00e0 sulla veridicit\u00e0 delle risposte, Giulia sembra essere attratta dall'ispettore, tanto da invitarlo a cena, seppur con la promessa di non rivelare nulla di quest'incontro ai colleghi per una questione di deontologia professionale. Arrivato a casa della psicologa, Coliandro scrive un sms a Gamberini per vantarsi della sua conquista, senza per\u00f2 far intuire chi possa essere; tuttavia l'sms non viene inviato per mancanza di segnale telefonico. L'ispettore \u00e8 subito sedotto dalla donna che gli offre un bicchiere di vino in cui ha disciolto del sonnifero: al risveglio scoprir\u00e0 di essere stato rapito dalla psicologa e portato in una stanza insonorizzata, con le braccia legate sopra al capo con una catena pendente dal soffitto. Qui viene torturato da Giulia con scariche elettriche di taser, nonch\u00e9 umiliato con l'impossibilit\u00e0 di espletare in bagno i propri bisogni fisiologici; per di pi\u00f9 Giulia libera nella stanza un cane lupo per tener sotto controllo l'ispettore nei momenti in cui ella non pu\u00f2 farlo attraverso le telecamere a circuito chiuso. Nello stesso tempo la psicologa simula un incidente per eccesso di velocit\u00e0 con l'auto di Coliandro, a cui d\u00e0 fuoco, non prima di aver posto all'interno il corpo di un uomo. In questura, pertanto, si convincono che l'ispettore sia morto, non senza i dubbi di Gargiulo, che ben conosce il suo amico, e della Buffarini, la quale non si d\u00e0 pace per la morte del collega ed \u00e8 insospettita dai rilievi della scientifica che non rileva sul corpo carbonizzato lesioni tali da provocare la morte. Durante l'assenza di Giulia, Coliandro viene avvicinato da una donna bionda, incerta e insicura, che pare mostrare empatia per lui: si tratta di Anna, che Coliandro crede essere sorella della psicologa. Questa gli porta cibo e acqua da bere, nonch\u00e9 un secchio con acqua per lavarsi. Coliandro riesce a farsi amico il cane lupo, sempre di guardia, cedendogli il suo pasto; quindi, utilizzando un filo di ferro legato al manico del secchio, riesce ad aprire i lucchetti ai polsi e a liberarsi. Cerca una via di fuga: ne trova una, che porta verso l'alto, ma essa \u00e8 chiusa da una grata; quindi ne scova un'altra in un cunicolo, che per\u00f2 \u00e8 una presa d'aria della stanza in cui era tenuto prigioniero: di conseguenza l'ispettore si ritrova al punto di partenza. Temendo che Giulia possa scoprire i suoi tentativi di fuga, Coliandro si reinserisce le manette, pur mantenendo aperti i lucchetti. Sopraggiunge Anna che addormenta l'ispettore con una siringa di sonnifero. Intanto il cellulare di Coliandro, tenuto da Anna sul suo comodino, cade fortuitamente nella borsa di Giulia. Quando questa esce dalla casa-prigione, l'sms che Coliandro voleva inviare a Gamberini, la sera dell'incontro galante, viene finalmente trasmesso e ricevuto da quest'ultimo. Gamberini chiama il numero dell'ispettore: il telefono squilla, ma Giulia non lo sente. Dalla ricerca del posizionamento del cellulare di Coliandro si scopre, inoltre, che si trova in prossimit\u00e0 della questura. Ad una seconda chiamata di Gamberini, Giulia avverte lo squillo e distrugge il cellulare; conseguentemente la scientifica non riesce pi\u00f9 a rintracciarne la posizione. Grazie ad una intuizione di Gargiulo, che ricorda che l'amico si era vantato di aver fatto colpo sulla psicologa, i sospetti si concentrano su Giulia. Questa riesce a sviare le domande che le vengono poste; si accorge per\u00f2, visionando le telecamere della prigione attraverso il computer, che Coliandro \u00e8 riuscito a liberarsi e sta tentando la fuga: si precipita dunque nella casa in cui \u00e8 rinchiuso l'ispettore. Quest'ultimo riesce ad aprire la grata che chiudeva la prima via di fuga e risale all'aperto: si ritrova in piena campagna, ma viene subito intercettato dalla psicologa e riportato nella casa-prigione, dove viene addormentato con un'altra iniezione di sonnifero. Al risveglio Coliandro si trova davanti Anna che le racconta dell'odio verso i poliziotti violenti in quanto lei e Giulia avevano un fratello che spacciava hashish, morto dopo essere stato arrestato dalla polizia. In questura proseguono le ricerche: la Paffoni scopre che il DNA dell'uomo carbonizzato nell'auto di Coliandro non \u00e8 lo stesso dell'ispettore; la Buffarini scopre che in tutte le altre questure in cui la psicologa aveva svolto la propria ricerca nei mesi precedenti erano accaduti episodi analoghi di morte di poliziotti per incidente d'auto con conseguente incendio: il corpo rinvenuto nell'auto di Coliandro potrebbe essere di uno di questi poliziotti e Coliandro potrebbe essere la prossima vittima da utilizzare per simulare il prossimo incidente. De Zan invia Gamberini e Bertaccini, rientrata in anticipo dal viaggio di nozze, alla casa della psicologa: i due la trovano vuota ma rinvengono un jammer per schermare la casa dalla rete telefonica e un monitor che trasmette le immagini della cella di Coliandro. Riconosciuto vivo il collega, Gamberini e Bertaccini avvisano De Zan e, su suggerimento della Buffarini, trovano in casa un contratto per una connessione Internet da cui risalire al luogo in cui sono installate le telecamere a circuito chiuso della prigione di Coliandro. Quest'ultimo intanto ha capito che Giulia e Anna sono la stessa persona, affetta da schizofrenia e stravolta dall'odio verso la polizia per la morte del fratello. Essendo gi\u00e0 riuscito ad aprire i lucchetti per una seconda volta, l'ispettore ha una colluttazione con la psicologa, su cui ha la meglio: tuttavia non la uccide, ma la trae in arresto e la porta all'esterno della casa. Qui intanto sono sopraggiunti Gamberini e Bertaccini che prendono il controllo della situazione, fermano la donna e salvano l'ispettore. Coliandro pu\u00f2 quindi far rientro in questura, tra l'affetto di Gargiulo e la stima dei colleghi, di De Zan e della Longhi."}
{"id": "5787406", "revid": "1573940", "url": "https://it.wikipedia.org/wiki?curid=5787406", "title": "Kabundia", "text": "Kabundia \u00e8 un ward dello Zambia, parte della Provincia di Copperbelt e del Distretto di Lufwanyama."}
{"id": "5787407", "revid": "729019", "url": "https://it.wikipedia.org/wiki?curid=5787407", "title": "Fort Chambly", "text": "Il fort Chambly \u00e8 un forte situato sulla riva sinistra del fiume Richelieu nella provincia canadese del Qu\u00e9bec. Ai piedi delle rapide di Chambly, \u00e8 una delle pi\u00f9 importanti vestigia di architettura militare dei secoli XVII e XVIII; si ispira ai principi per le fortificazioni di Vauban. Indicato National Historic Site of Canada nel 1920, fort Chambly \u00e8 oggi un luogo di ricordo della storia militare e sociale della valle del Richelieu, nel periodo 1665 - 1760."}
{"id": "5787410", "revid": "1573940", "url": "https://it.wikipedia.org/wiki?curid=5787410", "title": "Kansonka", "text": "Kansonka \u00e8 un ward dello Zambia, parte della Provincia di Copperbelt e del Distretto di Lufwanyama."}
{"id": "5787411", "revid": "287204", "url": "https://it.wikipedia.org/wiki?curid=5787411", "title": "Gaspero Bruschi", "text": " Dopo le prime esperienze scultoree in marmo, di et\u00e0 giovanile, si dedica alla realizzazione di sculture in porcellana, in qualit\u00e0 di capo modellatore della manifattura Ginori a Doccia sin dal 1737 anno in cui Carlo Ginori inaugura la fabbrica, fino alla morte avvenuta a Firenze nel 1780. \nA Gaspero Bruschi si devono le pi\u00f9 impegnative opere plastiche che consentiranno alla produzione docciana di rivaleggiare, sin dall'inizio della sua attivit\u00e0, con le pi\u00f9 prestigiose manifatture di porcellana europea: Meissen, Vienna e S\u00e9vres.\nIl suo modellato traduce fedelmente sia le opere degli scultori barocchi e tardo barocchi di scuola fiorentina, come Alessandro Algardi, Girolamo Ticciati, Giuseppe Piamontini, Giovanni Battista Foggini, e Massimiliano Soldani Benzi sia i soggetti tratti dal repertorio classico ed ellenistico, con una tecnica esecutiva appena nata in Occidente e in continuo perfezionamento.\nBiografia.\nSin dall'et\u00e0 giovanile studia all'Accademia delle arti del disegno di Firenze. Allievo di Girolamo Ticciati si metter\u00e0 in luce con il ritratto in terracotta di Gian Gastone dei Medici e per un Mercurio in pietra per l'arco di porta San Gallo a Firenze.\nAssunto da Carlo Ginori per la costituenda fabbrica di Doccia intorno al 1737 eserciter\u00e0 sin dal 1740 varie funzioni: capomodellatore e supervisore dei \"lavoranti sopra la ruota\" oltre a quello importante di magazziniere e quindi responsabile di tutti i modelli prodotti dalla fabbrica nonch\u00e9 dei pagamenti ai lavoranti, come attesta un documento del 1743. La fiducia di Carlo Ginori nei confronti del Bruschi \u00e8 ulteriormente attestata con l'incarico, nello stesso anno e in qualit\u00e0 di magazziniere, di responsabile del negozio di porcellane in via dei Ginori. Non solo: sovrintender\u00e0 anche alla produzione pittorica e quindi ai rapporti con tutti i decoratori di Doccia fra cui il maggiore, Carl Anreiter, come attestato dalle \"istruzioni per il signore Gaspero Bruschi per il regolamento e direzione particolare degli scultori, Formatori e Pittori\" del 27 ottobre dei 1747 in cui nuovamente gli vengono confermate le incombenze in ordine alla custodia e cura di tutti i manufatti di fabbrica e quelle nei confronti dei lavoranti per i quali (con istruzioni ben motivate) dovr\u00e0 essere di insegnamento e guida:\nMolteplici sono quindi i compiti affidatigli da Carlo Ginori per i quali, come sostiene Alessandro Biancalana, si viene ad individuare per lui la figura quasi di un direttore artistico, mansione che lo vedr\u00e0 fedele interprete degli ambiziosi desideri del fondatore della manifattura di porcellane.\nOpere.\nLa dove presenti si riportano alcuni stralci dalla fitta corrispondenza fra il Marchese Ginori e il Bruschi utili a confermare l'attribuzione delle opere allo stesso.\nDi questa celebre opera si conoscono due versioni policrome e una bianca tutte in porcellana pi\u00f9 una piccola in maiolica policroma. Le due policrome sono conservate al \"Los Angeles County Museum of Art\" e al \"Nationalmuseum\" di Stoccolma. Quella bianca nella collezione Corsini. A questi gruppi fa riferimento un documento del 1744:\nLe fogge traggono spunto da tre modelli scultorei: una scultura in marmo di derivazione ellenistica, un bronzo di Massimiliano Soldani Benzi e uno del Foggini. A conferma compare nella corrispondenza epistolare di fabbrica menzione di due dei tre modelli:\n\"Si sta mettendo insieme il Gruppo di Amore e [P]Siche che non \u00e8 riescito cattivo [..]\" e pi\u00f9 avanti \"Il gruppo della Capra va adesso in fornace e cotto si mander\u00e0 subito quello di Amore e Psiche non riesce cattivo, di egual colore e saldo, salvo che le teste non si accostano quanto l'originale, ma per\u00f2 pole stare.\"\nDella buona riuscita dei diversi modelli Carlo Ginori chiede conto pi\u00f9 volte al Bruschi durante il 1747 e l'attesa \u00e8 testimoniata da una lettera in cui spera che \"L'Amore e Psiche sia bene riescito, e messa assieme de due quello che riescir\u00e0 meglio [..]\".\nDi seguito i soggetti di cui non sappiamo l'eventuale collocazione o se sono andati perduti, ma che sono descritti nei documenti d'archivio:"}
{"id": "5787412", "revid": "1573940", "url": "https://it.wikipedia.org/wiki?curid=5787412", "title": "Kafubu (Lufwanyama)", "text": "Kafubu \u00e8 un ward dello Zambia, parte della Provincia di Copperbelt e del Distretto di Lufwanyama."}
{"id": "5787415", "revid": "1573940", "url": "https://it.wikipedia.org/wiki?curid=5787415", "title": "Chibanga", "text": "Chibanga \u00e8 un ward dello Zambia, parte della Provincia di Copperbelt e del Distretto di Lufwanyama."}
{"id": "5787429", "revid": "164044", "url": "https://it.wikipedia.org/wiki?curid=5787429", "title": "Rosenborg Ballklub 2016", "text": "Questa voce raccoglie le informazioni riguardanti il Rosenborg Ballklub nelle competizioni ufficiali della stagione 2016.\nStagione.\nL'11 dicembre 2015 \u00e8 stato ufficializzato il calendario per il campionato 2016, con il Rosenborg che avrebbe cominciato la stagione nel fine settimana dell'11-13 marzo 2016, andando a far visita all'Odd alla Skagerak Arena. Il 12 gennaio 2016, il Rosenborg ha comunicato i numeri di maglia in vista della nuova stagione.\nIl 1\u00ba aprile \u00e8 stato sorteggiato il primo turno del Norgesmesterskapet 2016: il Rosenborg avrebbe cos\u00ec fatto visita all'\u00c5fjord. Al secondo turno, la squadra \u00e8 stata sorteggiata contro il By\u00e5sen. Al turno successivo, il Rosenborg avrebbe fatto visita al Nardo. Dopo aver superato anche questo ostacolo, il Rosenborg si \u00e8 imposto sul Nest-Sotra, sul Troms\u00f8 e sul Bod\u00f8/Glimt, raggiungendo cos\u00ec la finale contro il Kongsvinger.\nIl 20 giugno, l'UEFA ha effettuato i sorteggi per il secondo turno di qualificazione alla Champions League 2016-2017, a cui il Rosenborg avrebbe preso parte: il club norvegese avrebbe affrontato gli svedesi dell'IFK Norrk\u00f6ping. Il Rosenborg \u00e8 avanzato al turno successivo grazie ad un successo complessivo per 5-4, ritrovandosi ad affrontare cos\u00ec l'avversario sorteggiato il 15 luglio, i ciprioti dell'APOEL. La compagine cipriota ha avuto la meglio, vincendo complessivamente per 3-1. Il Rosenborg, dopo l'eliminazione, \u00e8 stato cos\u00ec ripescato per gli spareggi di Europa League, come previsto dal regolamento.\nLa formazione norvegese \u00e8 stata cos\u00ec sorteggiata contro l'Austria Vienna. Dal doppio confronto, il Rosenborg \u00e8 uscito sconfitto complessivamente per 4-2, salutando cos\u00ec anche l'Europa League e terminando la propria campagna europea stagionale.\nIl 24 settembre, al termine del 25\u00ba turno di campionato in cui il Rosenborg ha superato il Molde all'Aker Stadion col punteggio di 1-3, la squadra si \u00e8 garantita la vittoria dell'Eliteserien 2016 con cinque giornate d'anticipo sulla fine della stagione, conquistando questo successo per la 24\u00aa volta nella sua storia. Il 20 novembre, la squadra ha centrato il \"double\" grazie alla vittoria nella finale del Norgesmesterskapet contro il Kongsvinger.\nMaglie e sponsor.\nLo sponsor tecnico per la stagione 2016 \u00e8 stato Adidas, mentre lo sponsor ufficiale \u00e8 stato REMA 1000. La divisa casalinga \u00e8 composta da una maglietta bianca con inserti nero e oro, pantaloncini neri e calzettoni bianchi. Quella da trasferta era invece composta da una maglietta nera con inserti bianchi e oro, pantaloncini bianchi e calzettoni neri."}
{"id": "5787430", "revid": "712828", "url": "https://it.wikipedia.org/wiki?curid=5787430", "title": "Zennou no Noa - The world of the lost memories", "text": ""}
{"id": "5787432", "revid": "6923", "url": "https://it.wikipedia.org/wiki?curid=5787432", "title": "Giudecca (isola)", "text": ""}
{"id": "5787436", "revid": "380453", "url": "https://it.wikipedia.org/wiki?curid=5787436", "title": "Dra\u017een Luburi\u0107", "text": "Carriera.\nClub.\nLa carriera di Dra\u017een Luburi\u0107 inizia nella stagione 2011-12, quando entra a far parte del : al club di Novi Sad resta legato per quattro annate consecutive, aggiudicandosi due Coppe di Serbia e la Coppa CEV 2014-15.\nNella stagione 2015-16 viene ingaggiato dal , nella Superlega italiana. Per la stagione seguente si accasa allo , nella Polska Liga Siatk\u00f3wki polacca: tuttavia, poco dopo, viene ceduto per il resto dell'annata ai , militanti nella massima divisione giapponese.\nNel campionato 2017-18 difende i colori dello , nella Superliga russa, mentre nel campionato seguente si accasa nella Efeler Ligi turca con l'. Per l'annata 2019-20 torna in Russia, stavolta vestendo la maglia del , e resta in Superliga anche nell'annata seguente, accasandosi per\u00f2 alla .\nNazionale.\nTra gli anni 2012 e 2013 fa parte delle nazionali giovanili serbe, mentre nel 2015 ottiene le prime convocazioni nella nazionale maggiore, con la quale vince la medaglia d'oro alla World League 2016 e quella di bronzo al campionato europeo 2017. Nel 2019 conquista la medaglia d'oro al campionato europeo."}
{"id": "5787441", "revid": "117880526", "url": "https://it.wikipedia.org/wiki?curid=5787441", "title": "RG-59", "text": "L'RG-59 \u00e8 un tipo di cavo coassiale utilizzato spesso per trasferire segnali elettrici audio, video, digitali o RF di bassa potenza, a frequenze inferiori a 1 GHz.\nDescrizione.\nIl cavo ha una impedenza caratteristica di 75 \u03a9 e una capacit\u00e0 specifica di 60pF/m. \"RG\" sta per \"Radio Guide\" ed era in origine la sigla utilizzata per indicare i cavi per radiofrequenza in campo militare statunitense; la numerazione era progressiva, il che fa pensare che questo cavo sia stato definito insieme al molto simile RG-58. La classificazione attuale \u00e8 M17/29-RG59.\nIl diametro esterno del cavo \u00e8 di circa 6\u00a0mm. L'RG-59 standard ha un conduttore centrale solido in acciaio ramato, il che lo rende inadatto per la trasmissione della corrente continua, per via dell'elevata resistivit\u00e0.\nLa maggior parte dei sistemi video in banda base, come gli studi televisivi o i sistemi di TV a circuito chiuso, sono progettati per avere collegamenti a 75 \u03a9, per cui il cavo RG59 \u00e8 spesso usato in queste applicazioni.\nAnche gli impianti di antenna televisivi hanno una impedenza caratteristica di 75 \u03a9, ma le frequenze in gioco sono troppo alte per questo cavo, che ha delle perdite notevoli alle alte frequenze. In queste applicazioni il cavo RG-59 \u00e8 spesso usato per collegamenti corti, come il collegamento tra presa a muro e televisore.\nIn applicazioni con lunghe distanze o frequenze superiori a 100\u00a0MHz, \u00e8 preferibile usare cavi con migliori caratteristiche, come l'RG-6."}
{"id": "5787442", "revid": "1545773", "url": "https://it.wikipedia.org/wiki?curid=5787442", "title": "Unione Sportiva Grosseto Football Club 2005-2006", "text": "Questa pagina raccoglie le informazioni riguardanti l'Unione Sportiva Grosseto Football Club nelle competizioni ufficiali della stagione 2005-2006."}
{"id": "5787450", "revid": "767278", "url": "https://it.wikipedia.org/wiki?curid=5787450", "title": "Feteasc\u0103 neagr\u0103", "text": ""}
{"id": "5787451", "revid": "1305772", "url": "https://it.wikipedia.org/wiki?curid=5787451", "title": "Ladislav Nov\u00e1k", "text": ""}
{"id": "5787452", "revid": "764447", "url": "https://it.wikipedia.org/wiki?curid=5787452", "title": "Moby Kiss", "text": "Moby Kiss \u00e8 una nave traghetto appartenente alla compagnia di navigazione italiana Moby Lines, seconda unit\u00e0 a portare questo nome.\nServizio.\nLa nave fu varata il 26 luglio 1974 presso l'Helsing\u00f8rs V\u00e6rft di Helsing\u00f8r, venendo consegnata il 26 febbraio dell'anno seguente alla compagnia di navigazione danese Mols Linien. Fu messa in servizio sul collegamento tra Ebeltoft e il terminal traghetti di Odden, in Selandia. Rimase in servizio su questa linea per i successivi 21 anni, prendendo il nome di \"Mette Mo\" nel marzo 1996 e venendo posta in disarmo quattro mesi dopo a Grenaa.\nNel novembre 1996 fu acquistata dalla compagnia marocchina Comarit, che le diede il nome di \"Banasa\" (inizialmente \"Banassa\") e la mise in servizio tra Algeciras e Tangeri. Nel maggio 2003 la nave ebbe un guasto ai motori, in seguito al quale i motori principali furono sostituiti presso l'\u00d8rskov Varv di Frederikshavn, fra novembre 2003 e aprile 2004. Dopo un ulteriore mese di lavori presso il cantiere Blohm + Voss di Amburgo, durante il quale la \"Banasa\" fu dotata di una nuova carenatura a poppa, la nave torn\u00f2 ai collegamenti tra Marocco e Spagna a maggio 2004. Nel 2012, per via delle difficolt\u00e0 economiche della compagnia marocchina, la nave fu fermata nel porto di Algeciras, rimanendovi in stato di abbandono. Messa all'asta dall'autorit\u00e0 portuale nel maggio 2015, la \"Banasa\" fu venduta per la demolizione nei cantieri di Alia\u011fa, in Turchia, dove fu spiaggiata ad agosto.\nTuttavia, prima che avessero inizio i lavori di demolizione la nave fu acquistata dalla compagnia di navigazione greca European Seaways, che aveva il programma di sottoporla a lavori per rimetterla in servizio. A ottobre la nave, ribattezzata \"Galaxy\", fu rimorchiata a Perama, in Grecia, dove rimase in disarmo fino a dicembre. In seguito la \"Galaxy\" fu acquistata da Moby Lines, venendo rimorchiata presso i cantieri Palumbo di Malta per essere sottoposta a una profonda ristrutturazione in vista di un impiego col nome di \"Moby Kiss\" a partire dall'estate 2016. \nIl 30 giugno 2016 giunse nel porto di Livorno, rientrando in seguito in servizio sul collegamento tra il porto toscano e Bastia dopo quattro anni di disarmo. Il 24 marzo 2017 la \"Moby Kiss\" entr\u00f2 in servizio tra Piombino e Portoferraio. Tre mesi pi\u00f9 tardi la nave ebbe dei problemi meccanici e fu temporaneamente tolta dal servizio, venendo inviata a Genova per effettuare le necessarie riparazioni. Conclusi i lavori, la \"Moby Kiss\" torn\u00f2 a essere impiegata sui collegamenti da e per l'Isola d'Elba. Nella stagione estiva 2018 la \"Moby Kiss\" fu spostata sulle rotte Nizza - Bastia e Livorno - Bastia, quest'ultima effettuata in coppia con la \"Moby Vincent\".\nNel 2019 a causa di un incidente che ha causato la morte di un operaio durante il disarmo invernale a Livorno \u00e8 stata sequestrata e sostituita dal Moby Niki. Nell'estate 2019 rientra in servizio sulla linea Livorno-Bastia e Piombino-Bastia.\nNella stagione estiva 2020 torna ad essere impiegata sui collegamenti da e per l'Isola d'Elba.\nOrigine del vecchio nome.\nIl nome \"Banasa\" deriva da Iulia Valentia Banasa, colonia romana in Mauretania Tingitana (attuale Marocco)."}
{"id": "5787455", "revid": "205022", "url": "https://it.wikipedia.org/wiki?curid=5787455", "title": "RG59", "text": ""}
{"id": "5787456", "revid": "205022", "url": "https://it.wikipedia.org/wiki?curid=5787456", "title": "RG58", "text": ""}
{"id": "5787457", "revid": "251304", "url": "https://it.wikipedia.org/wiki?curid=5787457", "title": "IMO 7358755", "text": ""}
{"id": "5787464", "revid": "31789", "url": "https://it.wikipedia.org/wiki?curid=5787464", "title": "Epatica (Briofite)", "text": ""}
{"id": "5787467", "revid": "31789", "url": "https://it.wikipedia.org/wiki?curid=5787467", "title": "Esca del fuoco", "text": ""}
{"id": "5787471", "revid": "124123", "url": "https://it.wikipedia.org/wiki?curid=5787471", "title": "Ladislav Nov\u00e1k (poeta)", "text": "Biografia.\nDopo aver studiato all'universit\u00e0 di Praga, inizia a scrivere poemi surrealisti (nel 1968 pubblica una raccolta, \"Textamenty\"), per poi utilizzare pi\u00f9 frequentemente l'onomatopea. Intorno agli anni sessanta, assieme ai colleghi Ji\u0159\u00ed Kol\u00e1\u0159 e Josef Hir\u0161al, tenta una sorta di \u00abpoesia sperimentale\u00bb: tra gli altri poemi spicca la pubblicazione del 1969, \"La liquefazione del geometra Cartesio e la sua vita successiva allo stato liquido\". Le sue opere - oltre a scrivere, Nov\u00e1k dipinse diversi quadri - si scontrano col regime comunista, anche nella sua stessa Cecoslovacchia, trovando maggior fortuna nell'Europa occidentale e negli Stati Uniti d'America."}
{"id": "5787485", "revid": "1632387", "url": "https://it.wikipedia.org/wiki?curid=5787485", "title": "Diesel 23", "text": "I Diesel 23 sono un gruppo musicale svizzero nato a Lugano il 23 novembre 2010 e scioltosi nel 2015. In questi anni ha pubblicato, attraverso Tunecore e Cdbaby, 4 album.\nStoria.\nIl 23 era il numero che ricorreva spesso nelle scelte del gruppo, come l'orario e la data di fondazione. Si dichiaravano \"Diesel\" per la lentezza nella preparazione delle loro attivit\u00e0 musicali.\nHanno partecipato al Rock n'Bonsai Steve Lee memorial contest di Lugano come ospiti e giuria nell'ottobre 2013 dove hanno eseguito un brano dei Gotthard in omaggio allo scomparso Steve Lee. \nHanno partecipato a Ti-Suono e Music-club tra il 2013 e il 2015.\nIl frontman Umberto Alongi ha lasciato il gruppo nel 2015 per intraprendere la carriera solista e i Diesel 23 non sono riusciti a ritrovare la forma musicale corretta per proseguire la loro attivit\u00e0 musicale."}
{"id": "5787486", "revid": "1543377", "url": "https://it.wikipedia.org/wiki?curid=5787486", "title": "Paris Volley 2013-2014", "text": "Questa voce raccoglie le informazioni riguardanti il Paris Volley nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5787490", "revid": "124912300", "url": "https://it.wikipedia.org/wiki?curid=5787490", "title": "Giudecca (quartiere ebraico)", "text": "Giudecca, termine con cui nell'antichit\u00e0 si indicavano i quartieri ebraici (dal latino \"Judaeus\"), specialmente nelle citt\u00e0 del Sud Italia. Nasce per indicare quella zona della citt\u00e0 in cui gli ebrei erano anticamente soliti abitare (a volte anche confinati). Cos\u00ec ciascuna comunit\u00e0 ebrea venne denominata \"aliama\", \"judaica\" o \"giudeca\".\nStoria.\nTali comunit\u00e0, nel tardo Medioevo, godevano di una propria autonomia politica, amministrativa, giudiziaria e patrimoniale; provvedevano all'imposizione e alla riscossione delle imposte, e svolgevano servizi fondamentali (come la scuola, il notariato, l'ospedale, il cimitero, il macello e l'assistenza ai pi\u00f9 bisognosi). Ogni \"Judaica\" aveva un organo deliberativo rappresentato dal consiglio regionale, che a sua volta eleggeva i \"proti\" (che formavano l'organo esecutivo) e il \"comitato delle imposte\" (che ripartiva tra le famiglie l'onere dei donativi da versare all'erario).\nNel 1310 il re di Sicilia Federico II di Aragona adott\u00f2 una politica restrittiva nei confronti della numerosa comunit\u00e0 ebraica siciliana, costretta a contrassegnare le loro vesti e le loro botteghe con la \"rotella rossa\".\nIsabella la Cattolica divenuta moglie di Ferdinando II d'Aragona sull'onda della \"reconquista\" convinse il marito a espellere gli ebrei. L'espulsione dai regni spagnoli fu, cos\u00ec, decretata nel 1492 con il decreto di Alhambra. Unica via d'uscita era la conversione al cattolicesimo.\nSolo in Sicilia si contavano oltre 90 \"giudecche\" con circa 37 mila ebrei, di cui a Palermo e a Siracusa comunit\u00e0 di circa 5 mila ciascuna.\nIl re Ferdinando, divenuto anche re di Napoli nel 1504, il 23 novembre 1510 emise un ulteriore atto di espulsione degli ebrei da tutta l'Italia meridionale, per\u00f2 evitabile con il pagamento di 300 ducati. Solo nel 1542 il vicer\u00e9 Pedro di Toledo emise il definitivo decreto di espulsione per gli ebrei dal regno di Napoli. Le ultime comunit\u00e0 che gi\u00e0 dalla grande diaspora del II secolo si erano insediate fra Brindisi e Roma sparirono dalle realt\u00e0 urbane in cui avevano trovato accoglienza.\nFu papa Paolo IV con la bolla \"Cum nimis absurdum\" del 1555 che forz\u00f2 gli ebrei a vivere in un'area specifica, prevedendo una serie di restrizioni particolari, il ghetto, e papa Pio V raccomand\u00f2 che tutti gli stati confinanti istituissero dei ghetti, che sarebbero poi stati in vigore per secoli."}
{"id": "5787493", "revid": "15756", "url": "https://it.wikipedia.org/wiki?curid=5787493", "title": "Buddhismo in Cambogia", "text": "Il buddhismo in Cambogia \u00e8 attualmente una forma del veicolo Theravada. La fede buddhista esiste in territorio cambogiano almeno dal V secolo e nella sua forma precedente era di tipo Mahayana. Il buddhismo Theravada \u00e8 la religione di stato in Cambogia almeno dal XIII secolo (ad eccezione del periodo della dittatura dei Khmer rossi ed \u00e8 attualmente stimata essere la fede del 95% della popolazione.\nLa storia del buddhismo in Cambogia si estende attraverso un certo numero di regni ed imperi successivi. Il buddhismo penetr\u00f2 in Cambogia tramite due differenti correnti; le prime forme di buddhismo, insieme a forti influenze ind\u00f9, entrarono e si svilupparono nel regno di Funan con i commercianti indiani che ivi giunsero. Nella storia pi\u00f9 tarda, un secondo flusso buddhista \u00e8 arrivato alla cultura Khmer durante l'impero di Angkor, quando venne assorbito dalle varie tradizioni dei Mon (gruppo etnico) durante il periodo Dvaravati ed il regno Haripunchai.\nPer i primi anni di storia Khmer, la Cambogia \u00e8 stata governata da una serie di re ind\u00f9 con, occasionalmente, qualche sovrano di fede buddhista come ad esempio Jayavarman I di Funan, Jayavarman VII (il qual divenne un esponente del Mahayana) e Suryavarman I. Una gran variet\u00e0 di tradizioni buddhiste esisteva pacificamente in cooperazione in tutta le terra cambogiana, sotto gli auspici tolleranti dei re ind\u00f9 e del vicino regno dei Mom Theravada.\nStoria.\nPrime possibili missioni.\nFonti non confermate affermano che missionari cingalesi provenienti da Ceylon e mandati dal re Ashoka introdussero il buddhismo nel sudest asiatico durante il III secolo a.C. Varie sette buddhiste rimasero in concorrenza col brahmanesimo e le forme religiose dell'animismo indigeno per quasi tutto il successivo millennio; durante questo periodo la cultura dell'India \u00e8 molto influente.\nFunan.\nIl regno del Funan, fiorente tra il 100 a.C. e il 500 d.C. era ind\u00f9, con i vari sovrani che sponsorizzavano il culto di Vishnu e di Shiva, Il buddhismo era gi\u00e0 presente nel Funan come religione secondaria in quest'epoca; anche se cominci\u00f2 ad affermare fattivamente la propria presenza da circa il 450 in poi ed \u00e8 stato osservato dal viaggiatore cinese nonch\u00e9 monaco buddhista Y\u00ecj\u00ecng verso la fine del VII secolo.\nDue monaci buddhisti provenienti dal Funan, chiamati Mandrasena e Sa\u1e43ghabara, presero la via della Cina - rimanendovi vi residenti - nel V e VI secolo, col compito di tradurre vari sutra buddhisti dalla lingua sanscrita al cinese. Tra questi testi vi \u00e8 anche la raccolta dei \"Praj\u00f1\u0101p\u0101ramit\u0101 S\u016btra\" del buddhismo Mah\u0101y\u0101na, tradotta separatamente da entrambi i monaci; tali testi vedono il bodhisattva detto Ma\u00f1ju\u015br\u012b quale figura rilevante e di maggior spicco.\nChenla.\nIl regno di Chenla sostitu\u00ec il Funan verso il 500 e duro all'incirca poco pi\u00f9 di due secoli. La fede buddhista si \u00e8 trovata durante questo periodo ad essere indebolita, ma \u00e8 sopravvissuta, da come si pu\u00f2 vedere dalle iscrizioni di Sambor Prei Kuk (626) e da quelle rinvenute a Siem Reap (791), che hanno a che fare con l'erezione di statue dedicate ad Avalokite\u015bvara.\nCerta statuaria pre-Angkor, nella regione del delta del Mekong, indica l'esistenza in tutta la regione circostante della scuola buddhista Sarv\u0101stiv\u0101da. Il chiaro stile Khmer nelle immagini del Buddha abbonda soprattutto nel corso del periodo 600-800. Molte delle immagini di bodhisattva Mah\u0101y\u0101na risalgono anch'esse a questo periodo e molto spesso si trovano accanto ad altre raffigurazioni prevalentemente ind\u00f9, rappresentanti specialmente Shiva e Vishnu.\nUn'iscrizione proveniente dal tempio di Ta Prohm, nella provincia di Siem Reap, e datato a circa il 625 afferma che il Buddha, il Dharma (buddhismo) e il Sangha sono largamente fiorenti.\nAngkor.\nIl passaggio dalla regalit\u00e0 divina ind\u00f9 a quella del re bodhisattva Mahayana \u00e8 stato con tutta probabilit\u00e0 un percorso graduale ed impercettibile. Le tradizioni di fede prevalenti nell'induismo, quella Vaishnava e quella dello Shivaismo, ha dato nel contempo modo al culto di Gautama Buddha e del bodhisattva Avalokitesvara.\nIl regno buddhista di Sailendra ha esercitato la propria sovranit\u00e0 sopra la Cambogia, come uno stato vassallo, durante la fine dell'VIII e l'inizio del IX secolo. Il re Jayavarman II (802-69), il primo autentico sovrano Khmer del regno di Angkor, si proclam\u00f2 re-dio identificandosi con Shiva; purtuttavia egli era anche sempre pi\u00f9 amichevole nei confronti del buddhismo, tanto che lo sostenne e la sua influenza s'ampli\u00f2 per tutto il suo regno. La scuola Mahayana ebbe a consolidarsi sempre pi\u00f9 sotto il suo impero: la forma che si \u00e8 cos\u00ec propagata nelle terre Srivijaya era del tutto simile a quella del buddhismo bengalese della dinastia Pala e di quello proveniente dall'universit\u00e0 di N\u0101land\u0101 nell'India settentrionale.\nSuryavarman I.\nL'imperatore Suryavarman I (1006-1050) viene considerato come tra i pi\u00f9 grandi dei re buddhisti, con l'eccezione di Jayavarman VII. Le sue origini non sono chiare, ma vi \u00e8 la prova che inizi\u00f2 la propria carriera di governante nel nordest del territorio cambogiano; egli giunse al trono dopo un periodo di controversie fra pretese rivali al trono Khmer\nJayavarman VII.\nJayavarman VII (1181-1215), il pi\u00f9 significativo re Khmer buddhista, ha lavorato instancabilmente per stabilire la propria come la religione di stato di Angkor \nDeclino di Angkor ed emergere della scuola Theravada.\nDopo il XIII secolo il buddhismo Theravada divenne la religione di stato della Cambogia."}
{"id": "5787494", "revid": "125034443", "url": "https://it.wikipedia.org/wiki?curid=5787494", "title": "Piazza della Libert\u00e0 (Salerno)", "text": "Piazza della Libert\u00e0 \u00e8 una piazza di Salerno situata nell'area di Santa Teresa, progettata dall'architetto spagnolo Ricardo Bofill.\nDescrizione.\nPer il progetto, fu posto l'obiettivo principale di \"realizzare una nuova immagine ed identit\u00e0 del fronte urbano portuale: l'apertura definitiva della citt\u00e0 al mare\", attraverso il recupero del rapporto visivo e funzionale con lo specchio d'acqua circostante, il collegamento pedonale con le aree limitrofe e la relazione con le principali emergenze architettoniche, quali il teatro Verdi, la Villa Comunale e il palazzo di Citt\u00e0.\nIl Comune pose dei requisiti specifici per la realizzazione dell'opera tra cui, oltre a quelli gi\u00e0 citati, un rapporto di tradizione/innovazione nell'ambito della progettazione architettonica. La piazza, sopraelevata rispetto agli ambiti circostanti, \u00e8 un emiciclo del diametro di 150 metri, i cui assi principali sono relazionati con la trama urbana della citt\u00e0 antica e si pone come termine del lungomare Trieste e la cui parte interrata ha la funzione di parcheggio pubblico. La piazza si estende per circa 28.000 metri quadri ad una quota di circa 5 metri s.l.m. Il disegno della piazza \u00e8 caratterizzato da una parte semicircolare, delineata dal Crescent, e da una triangolare, che definisce l'\"affaccio\" a sud e sud-est, divise da un asse di collegamento tra il lungomare e l'area del molo Manfredi. Ai patii del parcheggio interrato, inoltre, corrispondono due aperture speculari caratterizzate da ampi giardini dai quali spiccano esemplari di Washingtonia robusta. Il disegno della pavimentazione della piazza si ispira, come si legge nella relazione descrittiva, alle geometrie normanne di cui si riscontrano tracce nel centro storico della citt\u00e0: i petali del fiore centrale e la zona triangolare sono caratterizzati da lastre di marmo verde imperiale \"Guatemala\", il resto dei percorsi da lastre di pietra lavica etnea ed alcuni dettagli in granito nero assoluto \"Zimbabwe\" e travertino. Al vertice del triangolo si trova il cosiddetto \"diamante\" caratterizzato da uno specchio d'acqua, ideale collegamento visivo con il mare. Lungo i lati del triangolo si trovano tre coppie di rampe di scale che conducono al livello inferiore nel quale si trovano due passeggiate, rispettivamente adiacenti al porto di Santa Teresa e alla spiaggia, sulle quali saranno situati locali ed attivit\u00e0 commerciali.\nStoria.\nIl contesto urbano.\nL'area interessata dai lavori di riqualificazione era compresa tra via Alvarez, la cinta del porto e l'ex Jolly Hotel che, fino al 2010, \u00e8 stato l'elemento di chiusura della passeggiata del lungomare Trieste. Entro questi confini si trovavano cantieri nautici, l'Istituto Nautico (poi trasferito) e vari depositi di marmo e legname, che portarono i salernitani ad identificare l'area con il nome \"le chiancarelle\". A partire dai primi anni duemila si inizi\u00f2 a porre un argine al progressivo degrado dell'area, da anni notoriamente malfamata, attraverso puntuali demolizioni che si effettuarono fino all'effettivo avvio dei lavori della piazza.\nL'area nel PRG di Bohigas e il progetto di Bofill.\nAgli inizi degli anni '90 fu affidato all'architetto Oriol Bohigas, l'incarico di progettare il nuovo Piano Regolatore Generale della citt\u00e0 di Salerno. Il catalano suddivise il territorio in AAPU (Area di Attuazione Puntuale Urbanistica), con lo scopo di avviare progetti per determinati ambiti urbani strategici, in attesa dell'approvazione del PRG. Tra le prime sette AAPU figurava proprio l'area di Santa Teresa, per la quale il primo progetto firmato Bohigas risale al 1994. L'ultima versione, che nel 2000 risultava come progetto preliminare, prevedeva la realizzazione di due stecche di edifici di 4 piani ortogonali tra di loro, in modo da \"racchiudere\" una piazza di 16.000 metri quadri.\nIl PRG fu consegnato nel 2003 ma fu approvato solamente nel 2006 in quanto, nel frattempo, dovendolo adeguare alla nuova legge regionale in materia urbanistica approvata nel 2004, si procedette anche ad alcune sostanziali modifiche. Nel nuovo PUC, infatti, fu stralciata l'ipotesi progettuale di Bohigas per l'area di Santa Teresa e si prescrisse che in quel luogo sarebbe dovuta sorgere una \"grande piazza monumentale ad emiciclo non inferiore ai 30.000 m\u00b2, avendo a sfondo un edificio retto da un portico non inferiore agli 8 metri con grande parcheggio pubblico sottostante\". Fissate queste caratteristiche formali, il 1\u00ba giugno 2007, in seguito a gara internazionale che vide classificati al secondo e terzo posto Francesco Cellini con il gruppo EE&amp;K Architects di Washington (autori del Battery Park di New York) e David Chipperfield, si diede l'incarico all'architetto Ricardo Bofill e allo studio romano Lotti&amp;Associati, di redigere il nuovo progetto, che fu approvato alla fine del 2008, dopo il via libera da parte della Soprintendenza. Il 18 marzo 2009 il progetto fu ufficialmente presentato dall'allora sindaco Vincenzo De Luca e da Ricardo Bofill, con l'illustrazione del grande plastico di tutto il fronte di mare presso la Galleria Capitol. Il 12 maggio 2009 fu approvato il progetto esecutivo e il 16 settembre furono affidati i lavori al Consorzio Stabile Tekton, per un importo complessivo di 15 milioni di euro (su i 26 preventivati in sede di gara), che indic\u00f2 come consorziata l'ESA Costruzioni Generali S.p.A come impresa esecutrice. I lavori furono affidati il giorno successivo. Nel febbraio 2011 fu approvata una variante dall'importo di 8 milioni di euro a seguito \"circostanze impreviste e non prevedibili\".\nIl cedimento e le vicende giudiziarie.\nIl 24 luglio 2012 a lavori in corso di completamento, fu riscontrato un anomalo comportamento della struttura relativa al settore 2 del parcheggio, interpretabile quale fenomeno di punzonamento dell'impalcato da parte dei pilastri sottostanti. Il successivo 15 ottobre fu consegnata dall'ingegnere Ciro Faella (Professore Ordinario di Tecnica delle Costruzioni presso l\u2019Universit\u00e0 di Salerno)una relazione tecnica in seguito ad analisi sul progetto strutturale, con la quale si pervenne alla conclusione che la struttura presentava un dimensionamento inadeguato nei confronti del fenomeno del punzonamento in tutto il solaio di copertura della piazza. Il 27 febbraio 2013 la Procura della Repubblica dispose un sequestro probatorio per tutta l'area di cantiere al fine di eseguire indagini tecniche che furono affidate all'ingegnere Nicola Augenti, che consegn\u00f2 la sua perizia il 1\u00ba ottobre successivo. Nel frattempo, nel mese di aprile, la Prefettura di Salerno emise un'interdittiva antimafia nei confronti del gruppo ESA Costruzioni Generali S.r.l., che port\u00f2 il Comune di Salerno alla rescissione contrattuale. Il 16 dicembre 2013, per ordinanza del giudice per le indagini preliminari del Tribunale di Salerno, il sequestro fu convertito da probatorio a preventivo in quanto \"in assenza di un adeguato piano di messa in sicurezza dell'area, che sia idoneo a sterilizzare i gravi fenomeni di dissesto allo stato preesistenti nell'impianto, la riapertura del cantiere \u00e8 suscettibile di aggravare il pericolo del verificarsi di nuovi eventi rovinosi di tutti i settori\". Dagli esami effettuati in sede di incidente probatorio dall'ingegnere Augenti, risult\u00f2 la gravit\u00e0 dei difetti e il conseguente inadempimento dell'appalatatore in ordine all'obbligo di corretta esecuzione dell'opera e fu dato, pertanto, mandato alla Lotti &amp; Associati e al Ricardo Bofill Taller de Arquitectura di redigere il progetto di ripristino strutturale di tutti i settori di piazza della Libert\u00e0. Il 23 ottobre 2014, su richiesta del Comune di Salerno fu dissequestrato per 10 mesi il cantiere per permettere l'esecuzione dei lavori di messa in sicurezza, che avrebbe dovuto svolgere il consorzio Stabile Tekton. Tuttavia, a causa del rifiuto della stessa a farsi carico delle spese, si procedette il 10 aprile 2015 alla risoluzione contrattuale. Con lo scadere dei 10 mesi di dissequestro l'ente comunale provvide a inoltrare richiesta di proroga, effettivamente concessa il 10 novembre 2015. Nello stesso mese fu approvato il progetto esecutivo di \"completamento di Piazza della Libert\u00e0 e sottostante parcheggio interrato \u2013 Progetto strutturale di adeguamento e ripristino delle condizioni di sicurezza previste dalla normativa in riferimento alla fruibilit\u00e0 di progetto dell'opera\" e il 1\u00ba dicembre fu indetta una nuova procedura di gara per affidare i lavori. Nell'estate 2016 sono stati affidati i lavori alla ditta COMES di Potenza, che ha iniziato i lavori di messa in sicurezza il successivo novembre, terminandoli nel corso del 2018.\nIl completamento.\nIl bando per il completamento dei lavori, pubblicato a settembre 2018 e dal valore di 16 milioni di \u20ac, \u00e8 stato aggiudicato a settembre 2019 alla ditta RCM. La conclusione dei lavori era prevista per il primo trimestre 2021, rimandata al 20 giugno dello stesso anno ma rimandata nuovamente al 20 settembre 2021. Lo stesso 20 settembre 2021, alla presenza del Presidente Vincenzo De Luca e delle autorit\u00e0 cittadine e provinciali, \u00e8 stata inaugurata e aperta al pubblico Piazza della Libert\u00e0.\nIl progetto complessivo.\nLa piazza rientra nel pi\u00f9 complessivo progetto per l'area di Santa Teresa, che mira a riqualificare una vasta zona di Salerno precedentemente sottoutilizzata. Nell'ambito del piano rientra la costruzione del Crescent, la riqualificazione della spiaggia di Santa Teresa, il riassetto del molo Manfredi (nuovo polo crocieristico) e del porto di Santa Teresa, il recupero del Cinema-Teatro Diana e la realizzazione di una nuova viabilit\u00e0 e di verde pubblico."}
{"id": "5787495", "revid": "287204", "url": "https://it.wikipedia.org/wiki?curid=5787495", "title": "Cratere Von K\u00e1rm\u00e1n (Luna)", "text": "Von K\u00e1rm\u00e1n \u00e8 un cratere lunare dedicato allo scienziato ungherese naturalizzato statunitense Theodore von K\u00e1rm\u00e1n.\nIl 3 gennaio 2019, la sonda cinese Chang'e 4 atterra con successo nel cratere Von K\u00e1rm\u00e1n, diventando la prima sonda ad atterrare sulla faccia nascosta della Luna.\nCrateri correlati.\nAlcuni crateri minori situati in prossimit\u00e0 di Von K\u00e1rm\u00e1n sono convenzionalmente identificati, sulle mappe lunari, attraverso una lettera associata al nome."}
{"id": "5787496", "revid": "122246", "url": "https://it.wikipedia.org/wiki?curid=5787496", "title": "Tours Volley-Ball 2013-2014", "text": "Questa voce raccoglie le informazioni riguardanti il Tours Volley-Ball nelle competizioni ufficiali della stagione 2013-2014.\nOrganigramma societario.\nArea direttiva\nArea organizzativa\nArea tecnica"}
{"id": "5787503", "revid": "287204", "url": "https://it.wikipedia.org/wiki?curid=5787503", "title": "Cratere Von K\u00e1rm\u00e1n (Marte)", "text": "Von K\u00e1rm\u00e1n \u00e8 un cratere da impatto sulla superficie di Marte.\n\u00c8 intitolato allo scienziato ungherese naturalizzato statunitense Theodore von K\u00e1rm\u00e1n."}
{"id": "5787509", "revid": "1363832", "url": "https://it.wikipedia.org/wiki?curid=5787509", "title": "Andrew W. Mellon Foundation", "text": "La Andrew W. Mellon Foundation, con sede a New York, negli Stati Uniti, \u00e8 una fondazione privata. \u00c8 istituita sui lasciti di Andrew W. Mellon della famiglia Mellon di Pittsburgh, Pennsylvania. \u00c8 il risultato della fusione del 1969 fra la Avalon Foundation e la Old Dominion Foundation. Queste fondazioni erano state erette separatamente da Paul Mellon e Ailsa Mellon-Bruce, i figli di Andrew W. Mellon. \u00c8 ospitata negli uffici precedentemente della Bollingen Foundation di New York City, un'altra istituzione filantropica di by Paul Mellon. L'attuale presidente \u00e8 Earl Lewis, e fra i suoi predecessori si annoverano Don Randel, William G. Bowen, John Edward Sawyer e Nathan Pusey.\nNel 2004, la Fondazione fu premiata con la National Medal of Arts."}
{"id": "5787510", "revid": "154639", "url": "https://it.wikipedia.org/wiki?curid=5787510", "title": "Francine Descartes", "text": "Biografia.\nNella primavera del 1634 Cartesio, che aveva compiuto 38 anni, lasci\u00f2 la citt\u00e0 di Deventer, dove aveva trascorso quasi due anni impiegati nella composizione del suo libro \"Il Mondo\", per rientrare ad Amsterdam dove soggiorn\u00f2 in casa di Thomas Sergeant, un libraio inglese che aveva una domestica di nome Helena Jans , che diverr\u00e0 la madre di Francine. \nCartesio confid\u00f2 a Claude Clerselier, suo amico e seguace ed editore di molti suoi scritti, che il concepimento della figlia Francine avvenne la domenica del 15 ottobre 1634 ad Amsterdam, la nascita il 9/19 luglio 1635 a Deventer e il battesimo, registrato tra i figli legittimi, il 28 luglio/7 agosto dello stesso anno sempre a Deventer; nel registro di battesimo il nome del padre \u00e8 \"Reyner Jochems\": Reyner = Ren\u00e9; Jochems = figlio di Joachim, che era il nome del padre di Descartes. \nFin quando rimase in vita Francine, Cartesio dimostr\u00f2 di voler continuare ad occuparsi della figlia e della madre come risulta da una lettera indirizzata a uno sconosciuto del 30 agosto 1637 dove scriveva che aveva cercato di convincerle ad abitare nella sua casa di Egmond dove la bambina, che egli chiamava la sua \"nipotina\", avrebbe potuto essere accudita dalla sua padrona di casa, e Helena lavorare l\u00ec come cameriera. La padrona di casa lo aveva rassicurato che \u00abper lei era indifferente avere un bambino in pi\u00f9 o in meno da governare\u00bb.\nIl progetto non si realizz\u00f2 poich\u00e9 Francine, dopo appena 6 anni dalla nascita, il 7 settembre 1641 mor\u00ec per un attacco di scarlattina a Amersfoort. \nCartesio fu grandemente addolorato dalla morte prematura della figlia tanto che si \u00e8 ipotizzato che proprio questo luttuoso evento abbia determinato una svolta nell'opera di Cartesio che spost\u00f2 la sua attenzione dalla medicina a una rasserenante ricerca filosofica di risposte universali.\nCartesio continu\u00f2 ad interessarsi della madre anche dopo la morte di Francine. In un contratto di matrimonio redatto il 4 maggio 1644 a Leyden, dove nello stesso periodo soggiornava Cartesio, veniva indicata come futura sposa Helena Jans van der Strom residente a Egmond che avrebbe preso come marito Jan Jansz van Wel: nell'atto notarile si stabiliva che se una delle parti fosse morta prima di avere avuto dei figli, il coniuge sopravvissuto avrebbe riavuto i propri beni pi\u00f9 una somma di 1000 fiorini (per l'epoca era una somma rilevante che equivaleva al salario di un anno di un professore) che fu versata probabilmente come dote proprio da Cartesio che volle assicurare anche un compenso per la famiglia di van Wel che sicuramente conosceva bene i trascorsi passati di Helena con il filosofo francese."}
{"id": "5787511", "revid": "287204", "url": "https://it.wikipedia.org/wiki?curid=5787511", "title": "I Solisti Filarmonici Italiani", "text": "I Solisti Filarmonici Italiani, costituitisi nel 2001 sono noti soprattutto per le loro esecuzioni e registrazioni del repertorio strumentale italiano e raccolgono l'eredit\u00e0 maturata nelle lunghe esperienze dapprima con \"I Virtuosi di Roma\" (1950-79) ed in seguito con \"I Solisti Italiani\" (1980-2000).\nStoria.\nTutti i componenti del gruppo hanno alle spalle una rilevante attivit\u00e0 concertistica individuale, suonano come \u201cprime parti soliste\u201d nelle maggiori orchestre sinfoniche italiane e sono risultati vincitori in alcuni dei pi\u00f9 importanti concorsi internazionali (Vittorio Gui, Viotti, ARD di Monaco, Parigi, Londra).\nI Solisti Filarmonici Italiani affrontano un repertorio che origina nella musica da camera per giungere all'orchestra d'archi, suonando senza direttore e prevedendo un'ampia alternanza di tutti i componenti nei ruoli solistici e di prime parti.\nDegni di particolare menzione nella loro attivit\u00e0 internazionale, che li ha visti ospiti regolari in Nord e Sud America, Giappone ed Estremo Oriente, Sud Africa oltre che in tutta Europa, sono gli inviti ad Amsterdam (Concertgebouw), Berlino (Philharmonie), Bonn (Beethovenhalle), Monaco di Baviera (Herkulessaal), Vienna (Musikverein), New York (Metropolitan Museum e Carnegie Hall), Washington (Kennedy Center), Chicago, Cleveland, Boston, Buenos Aires (Mozarteum Argentino e Teatro Col\u00f3n), San Paolo, Rio de Janeiro, Parigi (Salle Pleyel), Madrid (Auditorio Nacional), Barcellona, Milano (Societ\u00e0 del Quartetto), Roma, Istanbul (Festival), Taipei (National Concert Hall), Seoul (Arts Center), Hong Kong, Tokyo (Suntory Hall e Opera City), Osaka (Symphony Hall e Izumi Hall).\nLe loro esecuzioni sono state apprezzate dalla critica del New York Times, Washington Post, Corriere della Sera, Suddeutsche Zeitung e segnalate in riviste specializzate quali Diapason, Le Monde de La Musique, Fono Forum, Cd Classica e Amadeus.\nHanno suonato frequentemente in concerti e tour con Kathleen Battle, Hansj\u00f6rg Schellenberger, Milan Turkovic, Michala Petri, Mstislav Rostropovich, Andrea Griminelli.\nHanno registrato per le maggiori emittenti radiofoniche in tutto il mondo.\nHanno al loro attivo 12 CD con diverse case discografiche (Denon Nippon Columbia, Decca, Cpo, Stradivarius, Meister Music ed Altus)."}
{"id": "5787512", "revid": "1543377", "url": "https://it.wikipedia.org/wiki?curid=5787512", "title": "Nantes Rez\u00e9 M\u00e9tropole Volley 2013-2014", "text": "Questa voce raccoglie le informazioni riguardanti il Nantes Rez\u00e9 M\u00e9tropole Volley nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5787513", "revid": "736476", "url": "https://it.wikipedia.org/wiki?curid=5787513", "title": "Cimitero reale di Ur", "text": "Il cimitero reale di Ur \u00e8 un sito archeologico situato nell'odierno governatorato iracheno di Dhi Qar e che costituiva un tempo una parte dell'antica citt\u00e0 sumerica di Ur. Il sito fu riportato alla luce negli scavi condotti tra il 1922 e il 1934 sotto la direzione di Leonard Woolley.\nStoria.\nGli scavi.\nI primi scavi furono condotti a partire dal 1922 sotto la direzione di Leonard Woolley per conto del British Museum e del Philadelphia University Museum.\nGli scavi riportarono alla luce circa 1.800-1.850 tombe, di cui 16 tombe reali. Al loro interno furono rinvenuti numerosi gioielli e manufatti preziosi.\nDescrizione del sito.\nIl sito si estende sino ad una profondit\u00e0 che va dai 70 ai 55 metri.\nUn gruppo di tombe \u00e8 separato da mattoni spessi circa 1-3 metri.\nNella maggior parte dei casi, si trattava di sepolture semplici, in cui i corpi erano avvolti in stuoie oppure rinchiusi in alcune bare ed erano posti in fosse che misuravano 1,50 x 0,70 metri. I corpi sono stati rinvenuti con le gambe leggermente flesse e con le mani poste tra il petto e la bocca.\nIpotesi legati alle sepolture del cimitero reale di Ur.\nL'archeologo Leonard Woolley ipotizz\u00f2 che le sepolture pi\u00f9 recenti appartenessero al periodo sargonico.\nSecondo Woolley, 660 tombe appartenevano alla prima dinastia di Ur.\nIl cimitero reale di Ur e i sacrifici umani.\nLa scoperta del sito sugger\u00ec l'ipotesi che gli antichi Sumeri praticassero dei sacrifici umani.\nApparve infatti chiaro che dopo una morte di un re e di una regina, venissero messi a morte anche dei membri della corte tramite degli omicidi rituali. Woolley ipotizz\u00f2 che tali sacrifici umani avvenissero tramite la somministrazione di veleno, che veniva fatto ingerire ai domestici dopo essere stati condotti nelle camere mortuarie."}
{"id": "5787514", "revid": "666668", "url": "https://it.wikipedia.org/wiki?curid=5787514", "title": "Coppa Italia di Serie A2 2015-2016 (calcio a 5)", "text": "La Coppa Italia di Serie A2 2015-2016 \u00e8 stata la 17\u00aa edizione della manifestazione riservata alle formazioni di Serie A2 di calcio a 5. La \"final eight\" \u00e8 organizzata dalla societ\u00e0 PesaroFano Calcio a 5 e si \u00e8 tenuta da venerd\u00ec 11 a domenica 13 marzo 2016 presso il PalaFiera di Pesaro, che aveva gi\u00e0 ospitato l'edizione 2011-12. Oltre all'impianto, la corrente edizione ripropone l'abbinamento della seconda coppa nazionale maschile con la Coppa Italia femminile, che si \u00e8 disputata nello stesso impianto da gioved\u00ec 10 a sabato 12 marzo. La finale della Coppa Italia di Serie A2 \u00e8 stata trasmessa in diretta televisiva su Rai Sport 2.\nSquadre partecipanti.\nAlla manifestazione sono qualificate d'ufficio le prime quattro squadre classificate di ciascun raggruppamento al termine del girone d'andata. \nLa squadra detentrice (nonch\u00e9 la sola delle partecipanti a essersi mai aggiudicata la coppa) \u00e8 il PesaroFano mentre per Bisceglie 1990 e Olimpus si tratta del debutto assoluto nella competizione.\nSorteggio.\nIl sorteggio \u00e8 stato effettuato luned\u00ec 29 febbraio alle ore 13 presso la sede della Divisione Calcio a 5; nei quarti le prime due classificate al termine dell'andata del girone A erano abbinabili con la terza e la quarta classificata del girone B mentre le prime due in graduatoria del girone B potevano essere accoppiate con la terza e la quarta del girone A.\nFormula.\nIl torneo si svolge con gare ad eliminazione diretta di sola andata. La formula prevede che nei quarti e nelle semifinali, in caso di parit\u00e0 dopo i tempi regolamentari, la vittoria sia determinata direttamente dai tiri di rigore. Nella finale, in caso di parit\u00e0 dopo 40', si svolgono due tempi supplementari di 5 minuti ciascuno. In caso di ulteriore parit\u00e0 al termine degli stessi, la vincitrice \u00e8 determinata mediante i tiri di rigore."}
{"id": "5787515", "revid": "666668", "url": "https://it.wikipedia.org/wiki?curid=5787515", "title": "Salinis Calcio a 5 (femminile)", "text": ""}
{"id": "5787516", "revid": "736476", "url": "https://it.wikipedia.org/wiki?curid=5787516", "title": "Tombe reali di Ur", "text": ""}
{"id": "5787517", "revid": "767487", "url": "https://it.wikipedia.org/wiki?curid=5787517", "title": "Banu Umayya", "text": "I Ban\u016b Umayya () erano un clan della trib\u00f9 dei Quraysh di Mecca, cos\u00ec chiamata a causa di Umayya ibn \u02bfAbd Shams, figlio adottato da \u02bfAbd Shams ibn \u02bfAbd Man\u0101f, da cui prese nome il clan dei Ban\u016b \u02bfAbd Shams dei Quraysh.\nDai B. Umayya deriva il nome \"Omayyadi\", dinastia califfale che regn\u00f2 a Damasco dal 661 al 750 un califfato, quando fu scalzata dagli Abbasidi, ma che sopravvisse in al-Andalus dall'VIII secolo alla fine del terzo decennio dell'XI secolo, con sua capitale Cordova."}
{"id": "5787523", "revid": "716642", "url": "https://it.wikipedia.org/wiki?curid=5787523", "title": "Goian\u00e9sia Esporte Clube", "text": "Il Goian\u00e9sia Esporte Clube, noto anche semplicemente come Goian\u00e9sia, \u00e8 una societ\u00e0 calcistica brasiliana con sede nella citt\u00e0 di Goian\u00e9sia, nello stato del Goi\u00e1s.\nStoria.\nIl club \u00e8 stato fondato il 28 marzo 1955. Il Goian\u00e9sia ha vinto il Campeonato Goiano Segunda Divis\u00e3o nel 1985 e ha partecipato al Campeonato Brasileiro S\u00e9rie D in quattro occasioni. Nel 2014 e nel 2016 ha partecipato alla Coppa del Brasile, dove \u00e8 stato eliminato al primo turno rispettivamente dal Gr\u00eamio Barueri e dall'ABC."}
{"id": "5787536", "revid": "92723", "url": "https://it.wikipedia.org/wiki?curid=5787536", "title": "Josef Hir\u0161al", "text": "Biografia.\nFa il suo esordio letterario pubblicando una raccolta di poesie, dopo aver scritto poemi surrealisti. Successivamente, si unisce al gruppo di artisti che gravita attorno alla figura di Ji\u0159\u00ed Kol\u00e1\u0159, un amico a cui rester\u00e0 legato per sempre e con il quale pubblica libri per bambini negli anni cinquanta, dopo aver visto i suoi lavori banditi dal territorio cecoslovacco. Negli anni sessanta, inizia a scrivere \u00abpoesia sperimentale\u00bb assieme alla sua compagna, Bohumila Gr\u00f6gerov\u00e1: nel corso degli anni i due tradurranno pi\u00f9 di 180 opere, tra le quali quelle di scrittori come Franz Kafka, Edgar Allan Poe, Helmut Heissenb\u00fcttel, Fernando Pessoa, Torquato Tasso, Ernst Jandl, Hans Carl Hartmann, Heinrich Heine, Eug\u00e8ne Ionesco, Christian Morgenstern e Wolfgang Hildesheimer. Nel 1989 gli \u00e8 assegnato il \"Gran Premio Statale dell'Austria\" per le sue traduzioni.\nNel 2003, a 83 anni, muore in un ospedale di Praga."}
{"id": "5787537", "revid": "1305772", "url": "https://it.wikipedia.org/wiki?curid=5787537", "title": "Sovrani di Tahiti", "text": "Quello che segue \u00e8 un Elenco dei monarchi del regno di Tahiti, durante la dinastia Pomare. Tutti questi sovrani ebbero il titolo di \"Ari'i rahi\".\nSituazione attuale.\nAl febbraio 2009, Tauatomo Mairau \u00e8 l'attuale pretendente al trono tahitiano e nel suo piccolo ha cercato di ricrearsi una corte. Le sue pretese, ad ogni modo, non sono state riconosciute dalla Francia. Il 28 maggio 2009, Joinville Pomare, membro adottato della famiglia Pomare, si \u00e8 autoproclamato re Pomare XI durante una cerimonia alla presenza dei discendenti dei capi di Tahiti ma senza i membri della sua stessa famiglia. Altri membri della famiglia hanno riconosciuto come sovrano suo zio, L\u00e9opold Pomare, come erede al trono.\nL'attuale sovrano pretendente sta impegnandosi perch\u00e9 il tesoro reale ritorni a lui ed alla usa famiglia. Il governo francese dopo la fine della Seconda guerra mondiale, sequestr\u00f2 tutti i beni di propriet\u00e0 dello stato tahitiano e pertanto cos\u00ec facendo viol\u00f2 l'accordo siglato con re Pomare V nel 1880."}
{"id": "5787544", "revid": "1494169", "url": "https://it.wikipedia.org/wiki?curid=5787544", "title": "Von Karman (disambigua)", "text": ""}
{"id": "5787545", "revid": "1275877", "url": "https://it.wikipedia.org/wiki?curid=5787545", "title": "Gran Muft\u00ec", "text": ""}
{"id": "5787550", "revid": "1275877", "url": "https://it.wikipedia.org/wiki?curid=5787550", "title": "Partito di Azione Democratica", "text": ""}
{"id": "5787551", "revid": "78077645", "url": "https://it.wikipedia.org/wiki?curid=5787551", "title": "Alfa 145", "text": ""}
{"id": "5787554", "revid": "765341", "url": "https://it.wikipedia.org/wiki?curid=5787554", "title": "Pomare V", "text": "Biografia.\nFiglio della regina Pomare IV, nacque coi nomi di Teri'i Tari'a Te-r\u0101-tane e divenne erede al trono (Ari'i-aue) dopo la morte del fratello maggiore avvenuta il 13 maggio 1855. Divenne re di Tahiti alla morte di sua madre il 17 dicembre 1877 e la sua incoronazione ebbe luogo il 24 settembre successivo a Pape'ete.\nIl 29 giugno 1880 fu costretto ad abdicare e a cedere alla Francia Tahiti e le sue dipendenze, ricevendone in cambio una pensione da parte del governo francese ed alcune onorificenze.\nMor\u00ec a causa di problemi di alcolismo al Palazzo Reale di Pape'ete e venne sepolto nella tomba del re al cimitero Utu'ai'ai di 'Arue.\nMatrimoni e figli.\nSi spos\u00f2 due volte, la prima l'11 novembre 1857 con Te-m\u0101-ri'i-Ma'i-hara Te-uhe-a-Te-uru-ra'i, principessa di Huahine, dalla quale divorzi\u00f2 il 5 agosto 1861 avendo avuto due figli morti in tenera et\u00e0.\nIl suo secondo matrimonio fu con Joanna Mara'u-Ta'aroa Te-pa'u Salmon (poi regina Marau di Tahiti), a Pape'ete il 28 gennaio 1875. La coppia divorzi\u00f2 il 25 gennaio 1888. Da questo matrimonio nacquero due figlie:"}
{"id": "5787564", "revid": "121810980", "url": "https://it.wikipedia.org/wiki?curid=5787564", "title": "Ji\u0159\u00ed Taufer", "text": "Biografia.\nFiglio di Franti\u0161ek Taufer, debutt\u00f2 con poemi di ascendenza poetista (\"Occhi serali\" del 1928 e \"Giochi di ombre\" del 1931), per poi dirigersi verso una \u00abpoesia d'impegno sociale\u00bb (\"Scacco matto, Europa\", pubblicato nel 1933 e \"Radioscopie\" del 1938). Nel 1958 pubblic\u00f2 una raccolta di poemi denominata \"Annali\".\nCome altri suoi colleghi, nel corso degli anni decise di tradurre diverse opere (soprattutto di autori sovietici).\nNel 1975 lo Stato gli confer\u00ec il titolo di Artista nazionale."}
{"id": "5787565", "revid": "838137", "url": "https://it.wikipedia.org/wiki?curid=5787565", "title": "Arago de S\u00e8te Volley-Ball 2013-2014", "text": "Questa voce raccoglie le informazioni riguardanti l'Arago de S\u00e8te Volley-Ball nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5787570", "revid": "1100311", "url": "https://it.wikipedia.org/wiki?curid=5787570", "title": "Associa\u00e7\u00e3o Atl\u00e9tica Aparecidense", "text": "LAssocia\u00e7\u00e3o Atl\u00e9tica Aparecidense, noto anche semplicemente come Aparecidense, \u00e8 una societ\u00e0 calcistica brasiliana con sede nella citt\u00e0 di Aparecida de Goi\u00e2nia, nello stato del Goi\u00e1s.\nStoria.\nIl club \u00e8 stato fondato il 22 ottobre 1985. L'Aparecidense ha vinto il Campeonato Goiano Terceira Divis\u00e3o nel 2002 e il Campeonato Goiano Segunda Divis\u00e3o nel 2010."}
{"id": "5787584", "revid": "729019", "url": "https://it.wikipedia.org/wiki?curid=5787584", "title": "Colorado Flames", "text": "I Colorado Flames sono stati una squadra di hockey su ghiaccio della con sede nella citt\u00e0 di Denver, nello Stato del Colorado. Nacquero nel 1982 e disputarono la Central Hockey League fino allo scioglimento della lega giunto nel 1984. Nel corso delle stagioni furono affiliati ai Calgary Flames.\nStoria.\nDue anni dopo essersi trasferita da Atlanta, la franchigia NHL dei Calgary Flames decise di creare una formazione affiliata da far militare nella Central Hockey League e scelse come sede la citt\u00e0 di Denver, che proprio nel 1982 aveva visto l'addio della squadra dei Colorado Rockies.\nI Flames giocarono le ultime due stagioni nella storia della CHL prima dello scioglimento avvenuto al termine della stagione 1983-84, fermandosi entrambe le volte alle semifinali dei playoff dell'Adams Cup. L'hockey professionistico sarebbe tornato a Denver tra anni pi\u00f9 tardi con i Denver Rangers, farm team dei New York Rangers dell'International Hockey League.\nAffiliazioni.\nNel corso della loro storia i Colorado Flames sono stati affiliati alle seguenti franchigie della National Hockey League:"}
{"id": "5787590", "revid": "539155", "url": "https://it.wikipedia.org/wiki?curid=5787590", "title": "Fanfara (tema musicale)", "text": "La fanfara (in francese \"fanfare\"; in inglese \"fanfare\" o \"flourish\"; in tedesco \"Fanfare\") \u00e8 un tema musicale di carattere brillante, eseguito dagli ottoni in apposite formazioni che a loro volta sono dette fanfare. Trae origine dai segnali militari o di caccia e trova impiego nelle cerimonie solenni. \u00c8 usata anche nella musica colta, spesso come introduzione di una marcia o di un'altra composizione.\nEtimologia.\nPervenuto attraverso il francese, il termine \"fanfara\" \u00e8 di origine incerta e molti lo considerano onomatopeico. Supponendo un legame con l'antico italiano \"fanfano\" e il moderno \"fanfarone\", se ne rintraccia a volte la radice nello spagnolo antico \"fanfa\" (\u00abvanteria\u00bb), che alcuni collegano all'arabo \"farfar\" (\u00abchiacchierone\u00bb), ma che per altri non vi ha alcuna relazione. V'\u00e8 poi chi riconduce \"fanfara\" direttamente all'arabo \"anf\u0101r\" (\u00absquilli di guerra\u00bb) o \"farf\u0101r\" (\u00abmuoversi avanti e indietro\u00bb).\nDefinizione.\nIn alcune lingue, come il francese e l'italiano, il termine \"fanfara\" si \u00e8 esteso fino a designare lo stesso complesso di ottoni che esegue la composizione. In molti casi, brani per ottoni di varia ampiezza e complessit\u00e0 hanno assunto denominazioni diverse, quali \"flourish\" in inglese, \"Feldst\u00fcck\", \"Aufzug\" e \"Marsch\" in tedesco, \"toccata\" e \"sonata\" in italiano (con i corrispondenti inglesi \"tucket\" e \"sennet\").\nSecondo un diagramma proposto da Hofer, la fanfara pu\u00f2 essere intesa come un concetto intermedio, capace di riferirsi tanto ai semplici segnali usati per trasmettere informazioni, quanto ai brani di dimensioni maggiori e di natura cerimoniale; gli uni eseguiti tendenzialmente da un solo strumento, gli altri da un complesso di strumenti.\nCaratteristica del tema di fanfara \u00e8 una melodia che, essendo nata per l'esecuzione da parte di strumenti capaci di produrre la serie degli armonici naturali, si sviluppa per salti sulle note di un accordo perfetto maggiore. Il tempo \u00e8 spesso 4/4 o 6/8.\n&lt;score raw=1 vorbis=1&gt;\n\\score {\n \\new Staff \\with {\n %\\remove \"Time_signature_engraver\"\n \\relative c\" {\n \\key e \\major\n \\time 2/4\n \\tempo 4 = 168\n \\set Staff.midiInstrument = #\"trumpet\"\n b4 r8 b16 b b4 r8 b16 b b8 gis e gis b gis b e b8\n gis e gis b gis b e b4 r8 b16 b b4 r8 b16 b b4 r8 \n b16 b b4 r8 b16 b b8 b16 b b8 b b b16 b b8 b b b16 b \n b8 b b b16 b b8 b b2 ~ b2 ~ b8 r8 r4\n \\bar \"||\"\n \\layout {\n \\context {\n \\Score\n \\remove \"Metronome_mark_engraver\"\n&lt;/score&gt;\nEsempio. La fanfara che apre il celebre \"Allegro vivace\" nell'ouverture del \"Guglielmo Tell\". La tonalit\u00e0 \u00e8 mi maggiore (mi-sol\u266f-si).\nStoria.\nOrigini e testimonianze.\nGrazie alla loro potenza, gli aerofoni sono stati impiegati fin dalla preistoria nelle comunicazioni a grande distanza per scopi bellici e venatori. Il passo dalle semplici segnalazioni militari all'impiego cerimoniale dovette compiersi gi\u00e0 nell'antichit\u00e0, come attestano ad esempio alcuni bassorilievi della Colonna Traiana. Le prime testimonianze della fanfara vera e propria, tuttavia, risalgono al medioevo e si rinvengono nei trattati di caccia francesi del Trecento.\nLe pi\u00f9 antiche raccolte note di segnali e fanfare si devono invece ai trombettieri sassoni Hendrich L\u00fcbeck (1598) e Magnus Thomsen (1600 circa), i quali, al servizio di Cristiano IV di Danimarca, redassero due manoscritti pubblicati poi da Sch\u00fcnemann nella rivista \"Das Erbe deutscher Musik\" sotto il titolo \"Trompeterfanfaren, Sonaten und Feldst\u00fccke\" (1936).\nRaccolte analoghe apparvero, sempre nel corso del Seicento, anche in Italia. Si ricordano in proposito le opere dei trombettisti e didatti Cesare Bendinelli, \"Tutta l'arte della trombetta\" (1614), e Girolamo Fantini, \"Modo per imparare a di tromba tanto di guerra quanto musicalmente\" (1638). In Francia le prime citazioni di fanfare si devono al teorico della musica Marin Mersenne, che le incluse nel Libro V della sua \"Armonia universale\" (1636), ma la prima raccolta organica apparve in un manoscritto di Philidor il Vecchio (1705).\nIn tutte queste raccolte la fanfara presenta gi\u00e0 definite tutte le caratteristiche del genere, mentre le fanfare medievali dovevano essere ben pi\u00f9 abbozzate a giudicare dalla limitatezza degli strumenti dell'epoca. Bendinelli offre indicazioni sull'improvvisazione di una fanfara, da lui chiamata \"sarasinetta\", nel modo che segue.\nMedioevo.\nNel medioevo segnali e fanfare furono destinati all'impiego in guerra, nella caccia, per celebrare i trionfi militari, nelle cerimonie di corte, nella vita civile (come in occasione della lettura di editti e bandi o per scandire le ore del giorno), talvolta nei concerti pubblici.\nLa loro imitazione nella musica d'arte \u00e8 precoce e ricorre gi\u00e0 nelle cacce italiane del Trecento. Nel madrigale \"Tosto che l'alba\" di Gherardello da Firenze, dopo le parole \u00absuo corno sonava\u00bb, le voci riproducono il segnale del corno su un intervallo di quarta giusta. Analogamente, nel \"Gloria ad modum tubae\" di Dufay le due voci pi\u00f9 basse intessono un accompagnamento a mo' di fanfara.\nAncora nel Cinquecento alcune composizioni polifoniche denominate \u00abbattaglie\u00bb testimoniano il suono delle fanfare di guerra mediante onomatopee prodotte dalle voci: \u00e8 il caso, in particolare, della \"Guerre\" o \"Bataille de Marignan\" del maestro del genere Janequin.\nEt\u00e0 moderna e contemporanea.\nL'appropriazione della fanfara da parte della musica colta si complet\u00f2 tra Seicento e Ottocento. La letteratura musicale al riguardo \u00e8 molto ampia. Tra le tante composizioni si ricordano la toccata che apre \"L'Orfeo\" di Monteverdi (1607), le fanfare di Lulli, Cavalli, Philidor, la \"Fanfare pour la suite de la Diane\" per clavicembalo di Couperin (1713), la fanfara di corno che apre la \"Musica sull'acqua\" di H\u00e4ndel (1717).\nMolti temi di fanfara percorrono le composizioni strumentali del periodo classico e romantico. Celebre \u00e8 la fanfara dei corni che introduce la \"Hornsignal\" di Haydn (1765). Alcuni tra i brani pi\u00f9 popolari dell'epoca includono al loro interno motivi di fanfara, a volte anche travalicando i confini dell'imitazione della guerra e della caccia, come nell'incipit della \"Piccola serenata\" di Mozart (1787); altre volte confermando il legame della fanfara con la marcia e i temi militari, come nella famosissima \"Marche militaire\" op. 51 n. 1 di Schubert (1818). \u010cajkovskij apr\u00ec il \"Capriccio italiano\" op. 45 (1880) riecheggiando il \"Silenzio d'ordinanza\" dei corazzieri; Mahler si serv\u00ec di una fanfara per l'attacco della Sinfonia n. 5 (1901-1902), in un movimento di marcia funebre.\nMa fu soprattutto l'opera a consacrare la fanfara come tema evocativo di atmosfere trionfali, festose, venatorie o guerresche. Esempi si rinvengono in Beethoven (\"Fidelio\"), Rossini (\"Guglielmo Tell\"), Richard Wagner (\"Tristano e Isotta\"), Bizet (\"Carmen\"). In alcuni casi la fanfara rimase invece composizione autonoma mantenendo la sua funzione celebrativa: cos\u00ec ad esempio nelle fanfare scritte da Dvo\u0159\u00e1k per l'Esposizione giubilare di Praga (1891).\nNel Novecento si ricorda in special modo una grande fanfara di Copland intitolata \"Fanfare for the Common Man\" (1942), che intese rovesciare il punto di vista tradizionale della celebrazione dei potenti per onorare l'uomo comune nel corso della seconda guerra mondiale, e divenne celeberrima negli Stati Uniti. Nel 1964 Igor Stravinskij scrisse un brevissimo pezzo intitolato \"Fanfare for a New Theatre\" per due trombe in Do, dedicata a Lincoln Kirstein e George Balanchine in occasione dell'apertura del \"New York State Theater\".. \nOvviamente proseguiva l'utilizzazione pratica delle fanfare per trasmettere gli ordini militari sul campo di battaglia, soprattutto per le unit\u00e0 di fanteria leggera che combattevano in ordine aperto. Vedi, ad esempio, i segnali usati dai reggimenti bersaglieri dell'esercito italiano durante le guerre del Risorgimento.\nUso contemporaneo.\nGli usi storici della fanfara non sono tramontati: basti pensare ai segnali di tromba nelle caserme o alle parate militari, in cui corpi come quello dei bersaglieri italiani sfilano al suono di tipiche melodie di fanfara (tra le quali le notissime \"Flik Flok\" e \"Passo di corsa\").\nAnche il protocollo dei cerimoniali solenni include l'esecuzione di fanfare, come i \"Ruffles and flourishes\" che precedono il saluto al presidente degli Stati Uniti o l'introduzione della \"Libu\u0161e\" di Smetana che funge da fanfara ufficiale del presidente della Repubblica Ceca.\nGli inni nazionali, specie se in forma di marcia, possono essere preceduti da fanfare: \u00e8 il caso della \"Marcia reale d'ordinanza\" in vigore in Italia fino al 1943, introdotta da una fanfara di anonimo (ritenuta un'aria di caccia del Settecento). Anche l'introduzione dell'\"Inno di Mameli\", nel cerimoniale solenne, \u00e8 sostituita dagli squilli di tromba degli onori alla bandiera.\nLa musica del Novecento ha trovato alla forma musicale della fanfara nuovi impieghi, ad esempio nelle manifestazioni sportive (la fanfara olimpica di Williams); il cinema e la televisione se ne servono sia per ragioni narrative (la fanfara introduttiva del tema principale di \"Guerre stellari\", dello stesso Williams) sia in alcune sigle (la fanfara di Newman che accompagna l'inizio delle proiezioni della 20th Century Fox o quella usata dai Marvel Studios)."}
{"id": "5787592", "revid": "1310927", "url": "https://it.wikipedia.org/wiki?curid=5787592", "title": "Bi Jinhao", "text": ""}
{"id": "5787593", "revid": "188116", "url": "https://it.wikipedia.org/wiki?curid=5787593", "title": "European Cybercrime Centre", "text": "Il Centro Europeo contro il Cybercrimine (in inglese \"European Cybercrime Centre\";\u00a0sigla\u00a0EC3\u00a0oppure\u00a0EC\u00b3) con quartier generale a L'Aia (Paesi Bassi), \u00e8 il corpo dell'Europol, la polizia dell'Unione europea\u00a0(EU), che coordina le attivit\u00e0 transfrontaliere delle forze dell'ordine contro il crimine informatico e agisce come centro di competenza tecnica in materia.\u00a0Ebbe inizio con cinque esperti, espandendosi poi fino a uno staff di 40 nel 2013. Non avrebbe dovuto essere pienamente funzionante prima del 2015.\n\u00c8 stato ufficialmente inaugurato l'11 gennaio 2013. Il Centro ha il compito di assistere gli Stati membri nei loro sforzi per smantellare e distruggere le reti informatiche criminali e svilupper\u00e0 anche strumenti e fornir\u00e0 formazione al riguardo.\u00a0"}
{"id": "5787594", "revid": "78078291", "url": "https://it.wikipedia.org/wiki?curid=5787594", "title": "Bufalo nero africano", "text": ""}
{"id": "5787595", "revid": "92723", "url": "https://it.wikipedia.org/wiki?curid=5787595", "title": "Poetismo", "text": "Il poetismo (in ceco: \"poetismus\"; in slovacco: \"poetizmus\") \u00e8 stato un movimento letterario e artistico cecoslovacco, nato in quel di Praga tra il 1924 e il 1930. Di fondazione marxista, ispirandosi a Guillaume Apollinaire, al dadaismo e al cubismo, coloro che aderirono al movimento cercarono di rivoluzionare l'arte per darle nuovamente vita dopo il triste capitolo della grande guerra. Questo movimento si accost\u00f2 in seguito al surrealismo: nel 1934 nacque infatti a Praga il gruppo di artisti surrealisti dal quale usciranno diversi poeti e scrittori."}
{"id": "5787596", "revid": "1788047", "url": "https://it.wikipedia.org/wiki?curid=5787596", "title": "Stabia Calcio a 5 2001-2002", "text": "Questa pagina raccoglie i dati riguardanti lo Stabia Calcio a 5, squadra di calcio a 5 militante in serie A, nelle competizioni ufficiali della stagione 2001-2002. Lo sponsor principale \u00e8 stato \"Rete Sviluppo\".\nRosa.\n "}
{"id": "5787619", "revid": "1275877", "url": "https://it.wikipedia.org/wiki?curid=5787619", "title": "Enzo Iacopino", "text": ""}
{"id": "5787620", "revid": "1275877", "url": "https://it.wikipedia.org/wiki?curid=5787620", "title": "Vincenzo Iacopino", "text": ""}
{"id": "5787627", "revid": "228587", "url": "https://it.wikipedia.org/wiki?curid=5787627", "title": "ABC Family Worldwide Inc.", "text": "ABC Family Worldwide Inc. \u00e8 una societ\u00e0 statunitense responsabile dei canali Freeform (Stati Uniti) e ABC Spark (Canada). La societ\u00e0 \u00e8 una divisione di Walt Disney Television, sussidiaria di The Walt Disney Company."}
{"id": "5787629", "revid": "399", "url": "https://it.wikipedia.org/wiki?curid=5787629", "title": "Li Ning Company Limited", "text": ""}
{"id": "5787633", "revid": "461603", "url": "https://it.wikipedia.org/wiki?curid=5787633", "title": "Mirahmetjan Muzepper", "text": ""}
{"id": "5787636", "revid": "287204", "url": "https://it.wikipedia.org/wiki?curid=5787636", "title": "Tango per la libert\u00e0", "text": "Tango per la libert\u00e0 \u00e8 una miniserie televisiva in onda su Rai1 il 12 e il 13 gennaio 2016. Liberamente ispirata al libro \"Niente asilo politico\" di Enrico Calamai, narra le vicende di un diplomatico italiano in Argentina che riusc\u00ec a salvare pi\u00f9 di 300 tra uomini e donne perseguitati dal regime di Jorge Rafael Videla.\nTrama.\nPrima puntata.\nMarco Ferreri \u00e8 un viceconsole italiano che si trova in Argentina nel 1976, anno in cui Videla prende il potere in Argentina in seguito a un golpe militare. Nei giorni successivi al golpe, sono moltissimi i cittadini italiani che si presentano all'ambasciata denunciando persecuzioni e strani casi di rapimento. Marco vorrebbe aiutarli ma l'ambasciatore comunica che l'Italia non conceder\u00e0 asilo politico, in quanto non si tratta di una guerra, ma solo di un processo di riorganizzazione nazionale. Tra gli uomini e le donne scomparse, c'\u00e8 anche Giulia Ribeiro, sorella della nota cantante di tango argentina Anna Ribeiro, la quale ha conosciuto Marco in un ricevimento all'ambasciata la notte stessa in cui i militari presero il potere. Con l'aiuto di Diego Madero, il miglior amico di Marco, Anna riesce a incontrare il Monsignor Santini, il quale promette di denunciare i rapimenti alla Santa Sede. Tuttavia, egli resta vittima di un drammatico e non casuale incidente d'auto. Ad aiutare il viceconsole e Anna nella ricerca di Giulia \u00e8 anche un corrispondente italiano, Claudio Sereni, amico di Marco. All'improvviso Anna riceve una strana telefonata dalla sorella, che la implora di raggiungerla fuori Buenos Aires; durante il viaggio, l'auto su cui viaggiano Anna e Diego viene fermata da un gruppo di uomini incappucciati, che poi rapiscono Anna e la portano nel centro di detenzione e tortura della Marina, l'ESMA.\nSeconda puntata.\nIl viceconsole Ferreri decide di mettersi in contatto con l'avvocato Solanas, il quale promette di impegnarsi nella ricerca della donna. Qualche giorno dopo viene ritrovato un cadavere carbonizzato e la polizia diffonde la notizia della morte di Anna Ribeiro. Al funerale partecipano il padre di Anna e il viceconsole, che in preda alla disperazione decide di abbandonare le ricerche. Uno dei prigionieri dell'ESMA riesce a fuggire e, messosi in contatto con Solanas e Sereni, racconta a Ferreri delle atrocit\u00e0 commesse dai militari argentini nei confronti dei desaparecidos. Grazie alla collaborazione di un amico di Solanas, Ferreri e Sereni si infiltrano all'ESMA e scoprono che l'Ammiraglio Villagran, lo zio di Diego, fa imbarcare su alcuni aerei della morte i prigionieri incappucciati. In seguito, mentre Ferreri fa di tutto per salvare i cittadini italiani, fornendo passaporti falsi e permettendo loro di tornare in Italia, l'avvocato Solanas scopre che Diego \u00e8 una spia al servizio della Marina argentina.\nLuoghi delle riprese.\nIl film \u00e8 stato girato a: Villa Cimena (edificio storico di Castagneto Po, To), L\u2019Irv- Istituto di Riposo \u201cPoveri vecchi\u201d, il Magazzino di Artiglieria e Difesa Chimica di Torino, il Parco del Valentino, il Caff\u00e8 Fiorio di Torino.\nAscolti.\nLa prima delle due puntate in onda in prima serata su Rai1 ha vinto il \"prime time\" con 4.768.000 spettatori con il 18.50% di share, la seconda \u00e8 stata vista da 5.191.000 spettatori pari al 19.69% di share."}
{"id": "5787640", "revid": "287204", "url": "https://it.wikipedia.org/wiki?curid=5787640", "title": "Ripudio nell'islam", "text": "Il ripudio islamico, altrimenti detto \"\u1e6dal\u0101q\" (), \u00e8 la forma prevista dalla \"Shar\u012b\u02bfa\" per il divorzio.\nIn base alla legislazione islamica, solo il marito \u00e8 titolare di tale diritto, che egli pu\u00f2 esercitare rivolgendo alla propria moglie la frase \"Io divorzio da te\" (in Lingua araba \"\u1e6dalaq\"). \nPerch\u00e9 tale formula esplichi le sue piene conseguenze giuridiche, un uomo deve pronunciarla per tre distinte volte, con un intervallo di almeno una \"\u02bfidda\" (periodo intermestruale) tra una formula e l'altra, quindi mantenendo sempre una possibilit\u00e0 di riconciliarsi.&lt;br&gt;\nDopo la terza pronunzia, il divorzio ha pieno effetto giuridico e non \u00e8 consentito un nuovo matrimonio tra i due divorziati se non sia stato contratto dalla donna almeno un altro matrimonio con persona diversa.\nNon \u00e8 quindi teoricamente consentita una triplice e consecutiva pronuncia della formula di ripudio e la \"ratio\" di ci\u00f2 consiste nell'evitare che il divorzio avvenga sotto l'effetto dell'ira maritale, dovendo osservare obbligatoriamente il periodo di \"\u02bfidda\", applicando quindi il disposto coranico della s\u016bra LXV, versetto 1: \ne altri \"\u02bea\u1e25\u0101d\u012bth\" sull'argomento. &lt;br&gt;\nTuttavia la pratica del \"triplice \u1e6dal\u0101q\" in una sola occasione, \u00e8 stata \"legalmente riconosciuta storicamente ed \u00e8 stata attuata in particolar modo in Arabia Saudita\".\nI musulmani sciiti e sunniti hanno differenti regole per attuare il \"\u1e6dal\u0101q\".&lt;br&gt; \nCon l'eccezione del \"madhhab\" sunnita hanafita, la regola della triplice pronuncia di ripudio intervallata da una \"\u02bfidda\" \u00e8 riconosciuta come valida, attuando quindi pienamente la prescrizione coranica.\nLo sciismo invece non riconosce tali modalit\u00e0, ma pretende che la dichiarazione del \"\u1e6dal\u0101q\" avvenga alla presenza di validi testimoni. Se la coppia non osserva un periodo di astinenza di rapporti nel periodo di attesa, il ripudio non \u00e8 valido.\nSe invece il periodo di attesa trascorre senza ripensamenti e senza atti sessuali tra marito e moglie, la coppia si considera divorziata e il marito non deve pi\u00f9 rispondere del mantenimento e delle spese della moglie, rimanendo per\u00f2 responsabile del mantenimento dei figli fino al loro svezzamento.\nAlla donna \u00e8 possibile rivolgere una petizione a un \"q\u0101\u1e0d\u012b\" perch\u00e9 pronunci, a certe condizioni, un ripudio \"ex officio iudicis\". Le circostanze sono considerate e trattate da parte delle scuole giuridiche sunnite.\n\"\u1e6calaq\".\nIl marito sunnita pu\u00f2 avviare la pratica di ripudio pronunciando la parola \"\u1e6calaq\", la formula di ripudio, per tre volte. Una volta pronunciata per la terza volta, il ripudio \u00e8 irrevocabile e ha pieni effetti giuridici. \nIn Paesi in cui sia consentita la poliginia, la donna deve rispettare un periodo di tre mesi almeno prima di un eventuale suo nuovo matrimonio.\nLa Sh\u012b\u02bfa non prevede alcuna condizione di attesa per la donna quando venga a esaurimento un matrimonio \"a termine\" (nik\u0101\u1e25 mut\u02bfa). Nell'islam sunnita, invece, il matrimonio a termine non \u00e8 consentito."}
{"id": "5787649", "revid": "461603", "url": "https://it.wikipedia.org/wiki?curid=5787649", "title": "Morehemaitijiang Mozhapa", "text": ""}
{"id": "5787653", "revid": "110157", "url": "https://it.wikipedia.org/wiki?curid=5787653", "title": "Campeonato Brasileiro S\u00e9rie D 2012", "text": "Il Campeonato Brasileiro S\u00e9rie D 2012 \u00e8 stata la quarta edizione del Campeonato Brasileiro S\u00e9rie D."}
{"id": "5787655", "revid": "124123", "url": "https://it.wikipedia.org/wiki?curid=5787655", "title": "Josef Hora", "text": "Biografia.\nDopo aver frequentato l'universit\u00e0 di Praga, s'iscrisse al partito Comunista di Cecoslovacchia e vi rest\u00f2 fino al 1929, quando dopo aver fatto un viaggio in Unione Sovietica cap\u00ec quanto il sistema comunista fosse poco democratico: fu espulso dal partito, dopo aver criticato il comunismo. Durante gli anni venti e gli anni trenta aiut\u00f2 diversi scrittori e poeti cecoslovacchi a pubblicare le proprie opere e a trovare un'abitazione a Praga. In seguito, si schier\u00f2 anche contro il nazismo, che riusc\u00ec a censurare quasi completamente le pubblicazioni nazionali nel 1941, tant'\u00e8 che Hora decise di ritirarsi, anche per via di una malattia. Mor\u00ec poco dopo la liberazione della Cecoslovacchia da parte degli Alleati, nel 1945.\nTra le sue opere si ricordano le raccolte \"L'albero in fiore\" e \"Il giorno di lavoro\" (entrambe del 1920); nella prima Hora evidenzi\u00f2 il suo pensiero vitalista, invece nella seconda inizi\u00f2 la sua adesione alla \"corrente proletaria\" che si protrasse fino al 1929. In questa raccolta e nelle successive, quali \"Il cuore e il tumulto del mondo\", pubblicata nel 1922, \"Primavera tempestosa\" del 1923, Hora descrisse gli aspetti negativi della societ\u00e0 e dell'evoluzione tecnologica.\nDopo una breve parentesi satirica, una illustrativa di un suo viaggio in Italia, compresa nel libro \"Italia\" del 1925 ed il volume \"Corde al vento\" del 1927, dal 1929 Hora indirizz\u00f2 i suoi contenuti lirici ai sentimenti personali ed alle sue esperienze, come nella \"La tua voce\" pubblicata nel 1931.\nNella sua ultima fase creativa, Hora si riavvicin\u00f2 alle problematiche storiche e politiche, in coincidenza con gli eventi tragici dell'occupazione nazista. Una delle opere pi\u00f9 significative di questo ultimo periodo fu \"Patria\" (1939), nella quale l'autore cant\u00f2 il suo spirito di libert\u00e0 e di indipendenza politica e sociale.\nIl 22 giugno 1945, il giorno dopo la sua morte, gli fu conferito \"in memoriam\" il titolo di artista nazionale. Fu il primo artista insignito di questo titolo."}
{"id": "5787658", "revid": "122246", "url": "https://it.wikipedia.org/wiki?curid=5787658", "title": "Chaumont Volley-Ball 52 Haute-Marne 2013-2014", "text": "Questa voce raccoglie le informazioni riguardanti lo Chaumont Volley-Ball 52 Haute-Marne nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5787659", "revid": "119167797", "url": "https://it.wikipedia.org/wiki?curid=5787659", "title": "Presson", "text": "Presson (IPA: ) \u00e8 una frazione del comune di Dimaro Folgarida, in Trentino-Alto Adige.\nStoria.\nDurante il Regno d'Italia napoleonico Presson fu il capoluogo di un comune comprendente gli abitati di Dimaro, Carciato, Montes e Monclassico.\nA seguito dell'annessione al Regno d'Italia a conclusione della prima guerra mondiale, \u00e8 stato comune autonomo fino al 1928, quando venne aggregato a Dimaro. Nel 1953 venne distaccato dal comune di Dimaro quando venne istituito il comune di Monclassico con capoluogo Presson.\nInfrastrutture e trasporti.\nPresson dispone della Stazione di Dimaro-Presson che si trova sulla linea Trento-Mal\u00e9-Mezzana."}
{"id": "5787660", "revid": "1800218", "url": "https://it.wikipedia.org/wiki?curid=5787660", "title": "Igor Crnadak", "text": "Biografia.\nDi famiglia serbo-bosniaca, Crnadak nasce a Zara e frequenta le scuole a Banja Luka. Nel 2004 si laurea in economia all'Universit\u00e0 di Banja Luka.\nCrnadak lavora come giornalista, presentatore, produttore e redattore radiofonico per numerosi mezzi d'informazione bosniaci. Tra il 1996 e il 1998 \u00e8 corrispondente per Voice of America da Banja Luka.\nDal 1999 Crnadak \u00e8 membro del Partito del Progresso Democratico (PDP) e detiene numerose posizioni nel partito. Tra il 2000 e il 2004 \u00e8 capo delegazione del PDP nel Consiglio comunale di Banja Luka.\nNel 2006 \u00e8 eletto all'assemblea della Republika Srpska, dove siete nella commissione per l'integrazione europea. Dal 2011 \u00e8 segretario generale del PDP.\nTra 2007 e 2009 Crnadak \u00e8 vice ministro della difesa, responsabile per il team di coordinamento tra Bosnia-Erzegovina e NATO.\nIl 31 marzo 2014 \u00e8 nominato ministro degli esteri della Bosnia ed Erzegovina, nel governo di Denis Zvizdi\u0107.\nCrnadak \u00e8 sposato con due figli. Parla bosniaco/serbo/croato, e inglese."}
{"id": "5787663", "revid": "290023", "url": "https://it.wikipedia.org/wiki?curid=5787663", "title": "Gondol\u00ec gondol\u00e0", "text": ""}
{"id": "5787674", "revid": "287204", "url": "https://it.wikipedia.org/wiki?curid=5787674", "title": "Denis Zvizdic", "text": ""}
{"id": "5787688", "revid": "110157", "url": "https://it.wikipedia.org/wiki?curid=5787688", "title": "Campeonato Brasileiro S\u00e9rie D 2016", "text": "Il Campeonato Brasileiro S\u00e9rie D 2016 \u00e8 stata l'8\u00aa edizione del Campeonato Brasileiro S\u00e9rie D."}
{"id": "5787695", "revid": "1543377", "url": "https://it.wikipedia.org/wiki?curid=5787695", "title": "Indianizzazione del Sud-est asiatico", "text": "L'indianizzazione del Sud-est asiatico si riferisce alla portata storica che ha assunto la cultura dell'India ad est del subcontinente indiano. Ci\u00f2 riguarda in particolar modo la diffusione dell'induismo e del buddhismo dall'India al Sud-est asiatico da parte di viaggiatori e commercianti marittimi tra il V ed il XV secolo attraverso la Via della seta. Furono inoltre introdotti nella regione sistemi di scrittura indiani come l'alfabeto Pallava utilizzato dalla dinastia Pallava dell'India meridionale.\nTale fenomeno coinvolse anche l'Asia centrale e orientale. Ad esempio l'impero Gupta, che domin\u00f2 il nord del subcontinente indiano, fu strumentale nella diffusione dell'alfabeto siddham in Cina e in Giappone.\nIl termine vuole inoltre descrivere l'istituzione di regni nel Sud-est asiatico che si rifacevano a modelli di civilt\u00e0 indiane con la diffusione della loro forma di scrittura, architettura, organizzazione sociale ed amministrazione. Ad ovest questa \"Grande India\" si sovrappone parzialmente con il mondo iranico o \"Grande Persia\" nelle catene montuose dell'Hindu Kush e del Pamir.\nLa definizione \u00e8 infine correlata alle incertezze topografiche che circondano le indie Orientali durante l'epoca delle esplorazioni geografiche intraprese dagli europei.\nDefinizione e nomenclatura.\nNell'Europa medioevale il concetto delle \"tre Indie\" era di comune circolazione. L'India maggiore era rappresentata dalla parte pi\u00f9 a sud dell'Asia meridionale, l'India minore ne veniva a costituire la parte settentrionale, mentre l'India di mezzo era la regione del vicino Medio Oriente. Il nome \"Grande India\" (in lingua portoghese \"India Maior\") \u00e8 stato usato almeno dalla met\u00e0 del XV secolo in poi.\nIl termine, che pare esser stato utilizzato con una precisione via via variabile, a volte significava solamente \"subcontinente indiano\"; gli europei utilizzavano una variet\u00e0 di termini per definire le regioni relative all'insieme dell'Asia meridionale e per designare la penisola del Sud-est asiatico tra cui \"Alta India\", \"Grande India\", \"India esterna\" e \"India d'acque\".\nPurtuttavia, in alcuni resoconti di viaggi nautici europei, la Grande India (o India Maggiore) si estendeva dalla costa del Malabar (oggi situata in Kerala) fino all'India extra-gangetica (l'India al di l\u00e0 del fiume Gange), ma solitamente le Indie orientali, vale a dire la zona corrispondente all'attuale arcipelago malese, mentre l'India minore si spingeva dalla regione del Malabar fino al Sindh. Il nome di \"India lontana\" \u00e8 stato a volte usato per coprire tutte le moderne regioni del sudest asiatico mentre, altre volte, solo la loro parte continentale.\nAlla fine del XIX secolo, la Grande India riferita all'Hindustan (nordovest del subcontinente) comprendeva la regione del Punjab, l'intera catena montuosa dell'Himalaya estendendosi verso est in direzione dell'Indocina (compresa la Birmania), parti dell'Indonesia (cio\u00e8 le isole della Sonda, il Borneo e Celebes) e le Filippine. Gli atlanti geografici tedeschi a volte distinguevano l'India anteriore (la penisola meridionale) e l'India posteriore (il sudest asiatico).\nSecondo il modello della tettonica delle placche, con la collisione tra la placca indiana e l'Asia, \"Grande India\" viene a significare il subcontinente indiano postulato sino alla sua massima estensione settentrionale. Anche se il suo utilizzo in geologia preceda la teoria tettonica, il termine ha veduto un suo maggior utilizzo a partire dagli anni '70 del '900.\nRegni indianizzati.\nIl concetto di regni indianizzati descritto dallo storico ed archeologo francese George Coed\u00e8s si basa sulle influenze culturali ed economiche ind\u00f9 e buddhiste nel sudest asiatico. Il regno di Butuan nell'arcipelago filippino, il regno del Champa, l'epoca conosciuta come \"periodo Dvaravati\", il regno del Funan, Gangga Negara, Kadaram (il moderno Kedah), il regno di Kalingga, la regione del Kutai, il regno indo-malese di Langkasuka, il regno di Thaton ed il regno di Pagan nei territori dell'odierna Birmania, Pan Pan, Po-ni (l'attuale Brunei), Tarumanagara ed il regno di Tondo furono tra i primi stati e periodizzazioni storiche a forte predominanza ind\u00f9 presenti nel sudest asiatico, stabilitisi per la maggior parte a partire intorno ai primi quattro secoli dell'era volgare.\nPur essendo culturalmente affini alla cultura indiana, essi erano indigeni ed indipendenti dall'India. Stati come Srivijaya, l'impero di Majapahit e l'impero Khmer si svilupparono in territori autonomi ed avevano economie che rivaleggiavano con quella indiana. Borobudur sull'isola di Giava, ad esempio, \u00e8 il pi\u00f9 grande monumento buddhista mai costruito. Coed\u00e8s \u00e8 stato per\u00f2 anche aspramente criticato per aver sottovalutato l'elemento prettamente indigeno di questi vari regni, in un'eco inconsapevole del progetto europeo di \"missione civilizzatrice\".\nIl professore francese Robert Lingat, assieme forse al giurista statunitense John Henry Wigmore, \u00e8 stato il pi\u00f9 grande e quasi l'unica autorit\u00e0 sulla storia del diritto siamese; entrambi hanno teso a sottolineare il contributo svolto dalle societ\u00e0 del sudest asiatico per il ruolo e la formazione dei loro regni. In particolare, dove Coed\u00e8s vedeva i mercanti indiani come fondatori di questi Stati, Lingat considera invece fondatori i governanti di quei territori, che solo in seguito avrebbero importato i brahmini nella loro qualit\u00e0 di specialisti dei rituali indiani, come consulenti del Dharma o delle pratiche di regalit\u00e0 indiane. Quest'ultimo punto di vista viene anche sostenuto dalla tesi secondo la quale i commercianti indiani non avrebbero posseduto la conoscenza rituale necessaria, quella che \u00e8 poi diventata cos\u00ec importante all'interno di queste societ\u00e0.\nTali regni hanno presto sviluppato una stretta affinit\u00e0 con le pratiche religiose indiane, ma anche culturali ed economiche, senza forzature provenienti dai governanti dei regni indiani. La questione rimane comunque controversa; H. G. Quaritch Wales (1900-81), in particolare, ha avanzato l'ipotesi che l'indianizzazione sia stata opera di mercanti indiani e commercianti in contrasto con i relativi leader politici, anche se i grandi viaggi compiuti dai monaci buddhisti come Atisha divennero in seguito di fondamentale importanza.\nCi fu anche un mercante di nome Magadu, passato alla storia come Wareru e fondatore del regno di Hanthawaddy, che commission\u00f2 al gruppo etnico dei mon specialista di tradizioni indiane, il compito di compilare il cosiddetto \"Codice di Wareru\", che ha costituito la base per il diritto comune in Birmania fino ai giorni nostri. I regni maggiormente indianizzati combinavano sia credenze ind\u00f9 sia pratiche buddhiste in una maniera che si richiama al sincretismo. Kertanagara, l'ultimo re di Singhasari, si \u00e8 a questo proposito descritto come \"Sivabuddha\", incarnazione contemporanea del dio induista \u015aiva e del Buddha.\nI vari governanti del Sudest asiatico adottarono con entusiasmo gli elementi del \"rajadharma\" (il dharma dei Raja, con credenze ind\u00f9 e buddista, componente i codici socio-religiosi e le pratiche giudiziarie) per legittimare il proprio dominio e le citt\u00e0 allora costruite, come Angkor, per affermare il potere reale riproducevano una mappa dello spazio sacro derivato dalle descrizioni del \"R\u0101m\u0101ya\u1e47a\" e del \"Mah\u0101bh\u0101rata\". Essi inoltre frequentemente adottavano lunghi titoli in lingua sanscrita, mentre i nomi delle citt\u00e0 da loro fondate, come Ayutthaya in Thailandia, capitale dell'omonimo regno, erano presi dai nomi di quelle presenti nei poemi epici indiani.\nLe relazioni culturali e commerciali tra la potente dinastia Chola dell'India meridionale e i regni locali ind\u00f9 portarono il Golfo del Bengala ad essere denominato \"lago Chola\", mentre l'aggressione dei Chola contro l'Impero Srivijaya avvenuta nel 1025, l'unico attacco militare indiano contro il Sudest asiatico, fu dovuto all'espansione marittima dei Chola che trov\u00f2 come ostacolo la talassocrazia di Srivijaya. L'Impero Pala del Bengala, che controllava il cuore della diffusione buddhista in India, mantenne sempre stretti legami economici, culturali e religiosi con quelle zone, in particolare proprio con Srivijaya.\nSfera culturale indiana.\nL'uso del termine \"Grande India\" per far riferimento alla sfera culturale indiana in gran parte del sudest asiatico \u00e8 stato reso popolare da una rete di studiosi bengalesi nel corso degli anni '20 del XX secolo, tutti membri della \"Greater India Society\" di Calcutta. Tra i primi leader di questo movimento vengono inclusi lo storico RC Majumdar (1888-1980), Suniti Kumar Chatterji (1890-1977), Prabodh Chandra Bagchi (18989-1956), ed infine gli storici Phanindranath Bose e Kalidas Nag (1891-1966).\nAlcune delle loro formulazioni teoriche sono state ispirate dagli scavi concomitanti svoltisi ad Angkor da parte di archeologi francesi e dagli scritti dello studioso di indologia nonch\u00e9 storico delle religioni Sylvain L\u00e9vi. Gli studiosi della societ\u00e0 hanno postulato l'idea di un'antica benevola colonizzazione culturale indiana del Sud-est asiatico, del tutto in netto contrasto a loro avviso col colonialismo del XX secolo di stampo occidentale.\nIl termine \"Grande India\" e la nozione esplicita di una colonizzazione ind\u00f9 del Sud-est asiatico sono stati collegati sia al nazionalismo indiano sia a quello pi\u00f9 specificamente religioso ind\u00f9. Tuttavia molti nazionalisti indiani, come Jawaharlal Nehru e Rabindranath Tagore, anche se ricettivi ad un'idealizzazione dell'India quale modello benigno di civilizzazione e fonte non coercitiva di illuminazione globale, sono rimasti distanti dalle ben pi\u00f9 esplicite formulazioni di \"indianizzazione del sudest asiatico\", ovvero del concetto di Grande India. Inoltre alcuni studiosi hanno veduto anche il modello di acculturazione induista/buddhista nell'antico Sud-est asiatico come un unico processo culturale in cui il secondo era la matrice e l'Asia meridionale la mediatrice.\nNel campo della storia dell'arte, soprattutto negli scritti americani, il termine \u00e8 vissuto pi\u00f9 a lungo a causa dell'influenza data dallo storico dell'arte Ananda Coomaraswamy, il cui punto di vista di un'arte pan-indiana \u00e8 stata influenzata dai nazionalisti culturali della societ\u00e0 di Calcutta.\nComunanze culturali.\nLa diffusione della cultura indiana \u00e8 dimostrata attraverso un gran numero di esempi. Una delle prove pi\u00f9 tangibili della comunanza nella tradizione dharmica \u00e8 molto probabilmente la diffusione dell'\"Anjali Mudra\" o Pranamasana, usato come gesto di saluto e di rispetto; \u00e8 anche dimostrato che l'indiano Namast\u00e9 ed altri gesti simili sono diffusi nell'intero Sud-est asiatico, in quanto affini al cambogiano sampeah, all'indonesiano sembah e al thailandese Wai (saluto).\nPer quel che riguarda la religione, la mitologia ed il folklore, possiamo dire che:\nPer quanto concerne l'architettura e i monumenti lo stesso stile architettonico dei templi ind\u00f9 \u00e8 stato utilizzato in diversi antichi Mandir del sudest asiatico, tra cui Angkor Wat, che era stato dedicato al dio ind\u00f9 Vishnu e viene visualizzato sull'attuale bandiera della Cambogia; ma anche Prambanan in Giava Centrale - il pi\u00f9 grande tempio ind\u00f9 presente in Indonesia - \u00e8 dedicato alla Trimurti composta da Brahm\u0101-Vishnu-Shiva.\nIl complesso di Borobudur, anch'esso nel centro di Giava, \u00e8 il pi\u00f9 grande monumento buddhista del mondo."}
{"id": "5787697", "revid": "125672442", "url": "https://it.wikipedia.org/wiki?curid=5787697", "title": "Graham Potter", "text": "Carriera.\nCalciatore.\nCome calciatore ha collezionato 8 presenze in Premier League, tutte con la maglia del Southampton tra l'agosto e il dicembre 1996. Ha all'attivo anche pi\u00f9 di 100 apparizioni in First Division, frutto delle parentesi al Birmingham City, allo Stoke City e al West Bromwich Albion.\nAllenatore.\nAbbandonata l'attivit\u00e0 di giocatore, nel dicembre 2006 si \u00e8 laureato in scienze sociali presso la Open University. Ha poi lavorato come responsabile sviluppo per la squadra calcistica dell'Universit\u00e0 di Hull e come allenatore della Nazionale universitaria inglese.\nDopo aver lasciato l'Universit\u00e0 di Hull, nel luglio 2008 si \u00e8 unito all'Universit\u00e0 di Leeds per ricoprire l'incarico di manager, ruolo mantenuto fino al 2010 quando ha accettato l'offerta degli svedesi dell'\u00d6stersund. All'epoca il club militava nella quarta serie nazionale, ma grazie alle due promozioni consecutive ha raggiunto la Superettan nel giro di due anni. Al termine della stagione 2013 ha ufficializzato un rinnovo biennale con il club scandinavo.\nIl 27 ottobre 2015 ha conquistato una storica promozione che ha permesso all'\u00d6stersund di disputare il primo campionato di Allsvenskan della sua storia. A fine stagione il suo nome \u00e8 stato accostato alla panchina dello Swansea City in Premier League, ma Potter \u00e8 comunque rimasto alla guida dei rossoneri svedesi, condotti all'8\u00ba posto nell'Allsvenskan 2016.\nIl 13 aprile 2017 ha portato la squadra a raggiungere un nuovo traguardo, vincendo la finale di Coppa di Svezia 2016-2017 per 4-1 sull'IFK Norrk\u00f6ping.\nLa conquista della Coppa di Svezia ha permesso all'\u00d6stersund di partecipare per la prima volta alla Europa League: la formazione rossonera \u00e8 riuscita a superare tutti i turni preliminari, eliminando rispettivamente i turchi del Galatasaray, i lussemburghesi del Fola Esch e i greci del PAOK Salonicco. Nell'arco di sei anni Potter \u00e8 cos\u00ec riuscito a portare la sua squadra dalla quarta serie nazionale alla fase a gironi di Europa League, anch'essa superata nonostante la presenza di avversari pi\u00f9 quotati come Athletic Bilbao, Hertha Berlino e Zorja. \u00c8 stato anche l'unico manager britannico a partecipare alle fasi finali delle competizioni UEFA 2017-2018. La corsa dell'\u00d6stersund in Europa League \u00e8 terminata solo ai sedicesimi di finale contro l'Arsenal di Ars\u00e8ne Wenger, uscendo dalla competizione con una prestigiosa ma inutile vittoria all'Emirates Stadium nella sfida di ritorno.\nNonostante il contratto fino al 2021 stipulato solo pochi mesi prima, il 4 giugno 2018 Potter (insieme all'assistente Billy Reid) \u00e8 diventato l'allenatore dello Swansea City in cambio di un indennizzo di circa 800.000 euro versati nelle casse dell'\u00d6stersund, stando alla stampa svedese. Il suo arrivo ha portato la squadra bianconera, che era reduce dalla retrocessione dalla Premier League alla Championship, ad avere il quinto allenatore diverso nell'arco di 19 mesi.\nDopo un solo anno lascia lo Swansea (con cui \u00e8 arrivato 10\u00ba) per accasarsi in Premier League al Brighton."}
{"id": "5787730", "revid": "599013", "url": "https://it.wikipedia.org/wiki?curid=5787730", "title": "Simone Rossi (rugbista)", "text": "Biografia.\nCresciuto nelle giovanili dell', fu nel 2010 alla a seguito del fallimento dello storico club meneghino. Nel 2013 vi \u00e8 il passaggio al in Eccellenza, dove al termine della stagione 2017-18 conquista lo scudetto divenendo campione d'Italia. \nNel corso dell'attivit\u00e0 con la formazione patavina \u00e8 stato chiamato in pi\u00f9 occasioni in Pro14 come \"permit player\" del giocando una partita contro gli Scarlets.\nDall'inizio del 2016 Rossi \u00e8 un punto di riferimento della Nazionale italiana seven, allenata dal tecnico inglese Andy Vilk; mentre a novembre 2016 viene convocato anche nell' per un incontro contro il club scozzese dell'.\nDopo essersi laureato campione d'Italia a Padova, dove per la sua capacit\u00e0 nelle progressioni in velocit\u00e0 \u00e8 stato soprannominato dai tifosi \"Il Frecciarossi\", nell'estate 2018 torna a Milano per proseguire la carriera universitaria aggregandosi alla rosa del Rugby Milano militante nel campionato di Serie A."}
{"id": "5787731", "revid": "125652750", "url": "https://it.wikipedia.org/wiki?curid=5787731", "title": "Congregazione dei vescovi e regolari", "text": "La Congregazione dei vescovi e regolari, in latino \"Congregatio episcoporum et regularium\", era un organismo della Curia romana, oggi soppresso.\nStoria.\nLa Congregazione dei vescovi e regolari nasce nel 1601 con papa Clemente VIII che un\u00ec due precedenti dicasteri della Curia romana:\nLe due istituzioni furono confermate nella costituzione \"Immensa Aeterni Dei\" con la quale Sisto V, il 22 gennaio 1588, riformava la Curia papale. A partire dal 1593 esse ebbero un unico prefetto e nel 1601 i documenti pontifici segnalano il loro accorpamento, senza un atto formale in proposito, sotto il nome di \"Congregatio negotiis et consultationibus Episcoporum et Regularium praeposita\", nota in seguito con il nome di \"Congregatio episcoporum et regularium\".\nNel Settecento e nell'Ottocento sorsero conflitti di competenza con altri due dicasteri romani, la Congregazione della disciplina dei regolari, istituita nel 1698, e la Congregazione sullo stato degli ordini regolari, creata nel 1846. Nel 1856 papa Pio IX decise che da quel momento i prefetti della Congregazione dei vescovi e regolari assumessero anche l'incarico di prefetti della Congregazione della disciplina dei regolari. Nel 1906 le Congregazioni della disciplina dei regolari e sullo stato degli ordini regolari furono soppresse e le loro competenze affidate alla Congregazione dei vescovi e regolari; a quest'ultima furono inoltre assegnate in esclusiva le competenze sui seminari.\nLa Congregazione fu soppressa da papa Pio X con la \"Sapienti consilio\" del 29 giugno 1908. Le competenze relative ai vescovi e ai seminari passarono alla Congregazione Concistoriale, quelle relative ai religiosi alla nuova Congregazione dei religiosi."}
{"id": "5787740", "revid": "1275877", "url": "https://it.wikipedia.org/wiki?curid=5787740", "title": "Crnadak", "text": ""}
{"id": "5787745", "revid": "1305772", "url": "https://it.wikipedia.org/wiki?curid=5787745", "title": "Blackstar (singolo)", "text": "Blackstar (reso graficamente come \u2605) \u00e8 un singolo del cantautore britannico David Bowie, il primo estratto dall'album omonimo e pubblicato il 19 novembre 2015.\n\"Blackstar\" raggiunse la posizione numero 70 in classifica in Francia, la 78 negli Stati Uniti d'America, la 31 in Italia e la 61 nella britannica Official Singles Chart (dove si era fermata alla 129 prima del decesso di Bowie).\nAi Grammy Awards 2017 il brano ha trionfato nelle categorie Miglior canzone rock e Miglior interpretazione rock.\nComposizione.\nOriginariamente la durata della traccia era di oltre undici minuti, ma Bowie e Visconti decisero di accorciarla a 9:57, rendendola comunque il secondo brano pi\u00f9 lungo nella carriera di Bowie dopo \"Station to Station\". Ci\u00f2 venne fatto quando i due scoprirono che iTunes non rendeva disponibili brani della durata superiore ai dieci minuti. Inoltre, Bowie non voleva confondere gli ascoltatori pubblicando due versioni differenti del brano su singolo e album. \"Blackstar\" \u00e8 un brano art rock con influenze jazz e progressive. Possiede una ritmica drum and bass, una melodia tonale basata su due note ispirata ai canti gregoriani e caratteristici cambi di tempo. Nella sezione mediana, la composizione passa da uno stile acid house a un assolo di sassofono a un ritmo blueseggiante.\nIl sassofonista Donny McCaslin disse che Bowie gli aveva confessato come i riferimenti alle esecuzioni ed alla \"candela solitaria\" nel testo della canzone fossero un riferimento all'ISIS, ma un portavoce di Bowie ha smentito il tutto.\nPubblicazione.\n\"Blackstar\" \u00e8 stato pubblicato il 19 novembre 2015 in formato download digitale. Oltre ad essere la title-track dell'omonimo album, il singolo \u00e8 stato impiegato come sigla di testa della serie televisiva \"The Last Panthers\".\nL'8 gennaio 2017 il singolo \u00e8 stato reso disponibile anche in formato 12\" esclusivamente in Giappone.\nVideo musicale.\nIl videoclip di \"Blackstar\", girato nel settembre 2015 presso uno studio di Brooklyn, \u00e8 un surreale filmato della durata di dieci minuti diretto da Johan Renck (regista di \"The Last Panthers\"). Il video mostra una donna con la coda che scopre il corpo di un astronauta morto e porta il teschio incastonato di gioielli in un'antica citt\u00e0 extraterrestre. Lo scheletro dell'astronauta fluttua nello spazio fino a cadere in un buco nero, mentre un gruppo di donne in cerchio esegue un rituale con il teschio posto al centro della citt\u00e0 spaziale.\nLe riprese del video furono occasione di grande collaborazione tra il regista e Bowie, che forn\u00ec consigli ed idee per la realizzazione del filmato. Entrambi vollero lasciare il significato volutamente oscuro, in modo da lasciarlo alla libera interpretazione degli spettatori (per esempio Renck si rifiut\u00f2 di confermare che l'astronauta morto fosse il celebre \"Maggiore Tom\" di \"Space Oddity\"), offrendo per\u00f2 numerosi indizi riguardo ad esso, menzionando le opere dell'occultista Aleister Crowley come una delle fonti discusse. Fu Bowie a volere che la donna nel video avesse la coda, spiegando solo che \"\u00e8 qualcosa di sessuale\". Renck accenn\u00f2 al fatto che Bowie potrebbe aver avuto intenzione di riflettere sulla propria mortalit\u00e0 nel concepire il video, ma disse che l'immagine degli spaventapasseri in croce non era da intendersi come un simbolo messianico. Inoltre, Renck afferm\u00f2 che Bowie interpreta tre distinti personaggi nel video: l'introverso, tormentato, personaggio cieco con dei bottoni al posto degli occhi; l'appariscente imbroglione della sezione mediana; e il prete che regge in mano il libro contraddistinto dalla stella nera in copertina.\nLa coreografia, soprattutto quella relativa ai tre ballerini nella scena della soffitta, prese spunto da vari media, incluso un cartone animato di \"Braccio di ferro\" ideato da Max Fleischer. Renck raccont\u00f2: \u00ab[Bowie] mi mand\u00f2 questo vecchio filmato di Braccio di ferro preso da YouTube e disse: \"guarda quei tizi\". Quando un personaggio non \u00e8 attivo, quando non fa nulla in questi cartoni, viene creato con due o tre frames in loop continuo che fanno sembrare che se ne stia semplicemente l\u00ec fermo, tremolante. Era tipico in quell'epoca dell'animazione e stop-motion, si faceva cos\u00ec per far sembrare viva qualcosa di inerte. Cos\u00ec, se volevamo provare a fare una cosa del genere nella danza, dovevamo farlo in quel modo\u00bb.\nTracce.\nTesti e musiche di David Bowie."}
{"id": "5787747", "revid": "110231990", "url": "https://it.wikipedia.org/wiki?curid=5787747", "title": "Attentato di Istanbul del 12 gennaio 2016", "text": "L'attentato di Istanbul del 12 gennaio 2016 \u00e8 stato un attentato terroristico suicida compiuto da un attentatore affiliato all'autoproclamato Stato Islamico.\nL'attentato.\nIntorno alle 10:20 del mattino (9:20 ora italiana), presso l'obelisco di Teodosio a Istanbul, un uomo armato di cintura esplosiva e detonatore si posiziona al centro della piazza, avvicinandosi a un gruppo di turisti, e si fa esplodere, uccidendo sul colpo 13 turisti e ferendone altri 9. Subito dopo i fatti la polizia istituisce dei posti di blocco in tutta la piazza e procede al blocco tutti i servizi pubblici, nel timore di una seconda esplosione. Le immagini dell'esplosione vengono riprese da numerosi cellulari.\nLe successive indagini hanno permesso di appurare che, dei tredici turisti uccisi, dodici erano di nazionalit\u00e0 tedesca, mentre uno peruviano.\nReazioni.\nIl primo ministro turco Ahmet Davuto\u011flu ha dichiarato che l'attentatore era un ventottenne affiliato allo Stato Islamico, identificato dai media come Nabil Fadli, un cittadino siriano nato in Arabia Saudita, che era stato precedentemente avvistato mentre oltrepassava il confine con la Siria. In seguito ha chiamato la cancelliera tedesca Angela Merkel per porre le sue condoglianze. In un'intervista ha dichiarato che \u00abla Turchia non far\u00e0 marcia indietro nella lotta contro l'ISIS\u00bb."}
{"id": "5787751", "revid": "486946", "url": "https://it.wikipedia.org/wiki?curid=5787751", "title": "F9R Dev1", "text": ""}
{"id": "5787775", "revid": "1543377", "url": "https://it.wikipedia.org/wiki?curid=5787775", "title": "Benedetto Mazzacurati", "text": "Biografia.\nVioloncellista e compositore italiano, fu allievo di Francesco Serato a Bologna, e si diplom\u00f2 nel 1915.\nA Torino fu primo violoncello dell'Orchestra del Teatro Regio e di quella della Eiar-Rai (1932-1951) e contemporaneamente insegn\u00f2 al Conservatorio torinese violoncello (1926-42) e musica d'insieme (1946-53).\nIn seguito tenne i medesimi corsi al Conservatorio di Bologna, citt\u00e0 in cui svolse intensa attivit\u00e0 di promozione della vita musicale divenendo, fra l'altro, Presidente dell'Accademia Filarmonica.\nFece parte dell'Orchestra d'archi \u201cI Virtuosi di Roma\u201d (dal 1947), del \u201cDoppio Quintetto\u201d di Torino, del \u201cQuartetto dell'EIAR\u201d di Torino e, con Remy Pr\u00ecncipe e Nino Rossi, del \u201cTrio Italiano\u201d.\nSvolse inoltre un'intensa attivit\u00e0 di concertista che si concluse nel 1982.\nFra le sue composizioni ricordiamo la \"Burlesca\" e \"Canto Nostalgico per violoncello e pianoforte\" e trascrizioni di studi di violino di Kreutzer e Fiorillo per violoncello.\nIl concorso internazionale di violoncello che si tiene a Torino \u00e8 dedicato a Mazzacurati, una figura cui il Conservatorio Giuseppe Verdi, che organizza e patrocina la manifestazione, non poteva non rendere omaggio."}
{"id": "5787776", "revid": "1776051", "url": "https://it.wikipedia.org/wiki?curid=5787776", "title": "Lucio Fiorentini", "text": "Biografia.\nAttesi gli studi inferiori a Brescia si trasferisce a Pavia, dove si iscrive alla facolt\u00e0 di giurisprudenza ed ha come compagno di studi Tito Speri. Arruolatosi nel battaglione studentesco prende parte ai moti del 1848 in Trentino, rifugiandosi a Torino dopo l'armistizio di Salasco. Alla ripresa delle ostilit\u00e0, nel 1849, torna a Brescia per consegnare documenti militari e denaro per le spese di guerra e prende parte con Speri alla rivolta delle dieci giornate, fallita la quale torna esule in Piemonte e conclude gli studi universitari mantenendosi con la collaborazione ad alcuni quotidiani e periodici dell'epoca. Torna a Brescia nel 1859, dopo la liberazione della Lombardia dal dominio austriaco. Entrato nell'amministrazione dell'interno del Regno di Sardegna con la carica di consigliere delegato della relativa provincia inizia la carriera di funzionario di governo che per i successivi due decenni lo vede consigliere delegato a Lecce, Treviso, Siracusa, Verona, Novara e Roma, sottoprefetto ad Ariano, Pozzuoli, Terni, Aosta, prefetto a Sassari, Belluno, Bergamo e Cosenza. Collocato a riposo nel 1892 per suoi motivi di salute riprende l'attivit\u00e0 pubblicistica dedicandosi in modo particolare alle questioni politiche del clericalismo e del socialismo, cui da liberale conservatore \u00e8 ostile. Viene nominato senatore a vita nel 1901 su proposta di Giovanni Giolitti."}
{"id": "5787780", "revid": "2008143", "url": "https://it.wikipedia.org/wiki?curid=5787780", "title": "Sven Alkalaj", "text": "Di origine sefardita, Alkalaj \u00e8 uno degli ebrei bosniaci di maggior rilievo di Bosnia ed Erzegovina, ed \u00e8 da lungo tempo membro del Partito per la Bosnia ed Erzegovina (SBiH) di Haris Silajd\u017ei\u0107.\nBiografia.\nFiglio di padre ebreo sefardita e madre cattolica croato-bosniaca, Alkalaj viene cresciuto come ebreo nella Sarajevo socialista e jugoslava. La sua famiglia paterna proviene dalla Spagna, da dove era fuggita al tempo dell'Inquisizione. Alkalaj si laurea in ingegneria meccanica all'Universit\u00e0 di Sarajevo nel 1974, e ottiene anche una seconda laurea in economia a fine anni '80.\nAlkalaj lavora a Sarajevo come dirigente d'azienda, prima come manager commerciale alla Petrolinvest (1975-1985), quindi manager per il medio ed estremo oriente (1985-88) della Energoinvest. Nel 1988 si trasferisce come direttore per la Energoinvest a Bangkok, dove resta fino al 1994.\nNel 1994 \u00e8 nominato ambasciatore della Bosnia ed Erzegovina negli Stati Uniti; dal 2000 \u00e8 ambasciatore bosniaco preso l'Organizzazione degli Stati Americani, sempre a Washington. Dal 2004 al 2007 serve come ambasciatore bosniaco presso la NATO a Bruxelles. Nel 2007 viene nominato ministro degli esteri nel governo di Nikola \u0160piri\u0107. Infine, dal 2012 al 2014, \u00e8 segretario esecutivo dell'UNECE.\nAlkalaj \u00e8 stato fortemente criticato, fino a chiederne le dimissioni, a seguito della pubblicazione della notizia secondo cui egli avrebbe ricevuto cittadinanza croata in base al lignaggio materno nel 2006."}
{"id": "5787781", "revid": "251304", "url": "https://it.wikipedia.org/wiki?curid=5787781", "title": "IMO 8020642", "text": ""}
{"id": "5787786", "revid": "1543377", "url": "https://it.wikipedia.org/wiki?curid=5787786", "title": "Caff\u00e8 di Anterivo", "text": "Il caff\u00e8 di Anterivo (in tedesco \"Altreier Kaffee\") \u00e8 un surrogato del caff\u00e8 tipico di Anterivo. Si ottiene dalla macinazione dei semi tostati di una variet\u00e0 di \"Lupinus pilosus\" coltivata nella zona almeno dalla met\u00e0 del XIX secolo, di norma miscelata con altri surrogati quali orzo, frumento o fichi, a causa del sapore molto amaro.\nLa coltura era andata sparendo a met\u00e0 del XX secolo, fino a che, nel 2006, \u00e8 stata fondata l'associazione dei produttori che ne ha rilanciato la produzione.\n\u00c8 riconosciuto quale prodotto agroalimentare tradizionale."}
{"id": "5787787", "revid": "16758", "url": "https://it.wikipedia.org/wiki?curid=5787787", "title": "Altreier Kaffee", "text": ""}
{"id": "5787794", "revid": "486946", "url": "https://it.wikipedia.org/wiki?curid=5787794", "title": "Tgcom 24 Meteo", "text": ""}
{"id": "5787841", "revid": "125493093", "url": "https://it.wikipedia.org/wiki?curid=5787841", "title": "Episodi di American Dad! (tredicesima stagione)", "text": "La tredicesima stagione di American Dad! \u00e8 andata in onda negli Stati Uniti dal 25 gennaio al 27 giugno 2016 su TBS.\nIn Italia 18 dei 22 episodi della stagione sono andati in onda dal 4 al 28 luglio 2016 su Italia 1. &lt;br&gt; L'episodio 10 era previsto per il 15 luglio 2016, ma \u00e8 stato sostituito all'ultimo da una edizione straordinaria di Studio Aperto per gli attentati terroristici di Nizza, poi recuperato il 29 maggio 2017. Curiosamente gli episodi 15 e 16, nonostante siano un episodio diviso in due parti, non sono stati trasmessi uno successivo all'altro: il primo \u00e8 stato trasmesso il 25 luglio 2016 su Italia 1, mentre il secondo \u00e8 stato trasmesso il 31 maggio 2017 su Italia 2 in occasione della replica completa della stagione. Gli episodi 21 e 22 sono stati recuperati dopo la mezzanotte del 10 e del 17 ottobre 2017 su Italia 1 alle 01:05.\nIn Italia la stagione completa \u00e8 stata trasmessa dal 4 luglio 2016 al 18 ottobre 2017, mentre dall'11 agosto 2021 \u00e8 stata pubblicata integralmente sulla piattaforma Disney+.\nLe radici di Stan.\nStan decide di protestare per il taglio di un albero che considera suo padre. Steve accortosi di aver smesso di crescere, pensa di ricorrere alla chirurgia.\nLe avventure acquatiche di Steve Smith.\nSteve si iscrive alla squadra di pallanuoto della scuola per fare colpo sulle ragazze. Intanto Stan e Roger comprano una barca.\nIl sorriso di Hayley.\nDopo essere stata ipnotizzata da Roger, Hayley torna mentalmente a quando aveva sei anni.\nN.S.A. Vs. CIA.\nSteve va alla CIA con Stan, ma viene umiliato da suo padre. Hailey decide di smettere di essere vegetariana e mangiare solo carne per un giorno.\nCome Keanu Reeves in Point Break.\nStan va sotto copertura come surfista. Roger decide di voler ospitare i mondiali di calcio nel giardino di casa.\nIl bacio del secolo.\nStan porta Francine a una partita di baseball per il suo compleanno, ma si deprime dopo un bacio orribile davanti alla kiss cam. \nIl calendario della CIA.\nQuando a Stan viene chiesto di lavorare al calendario della CIA, Hailey decide di distruggerlo. Nel mentre, Roger ottiene una Discovery Card e finge la sua morte per non pagare i debiti.\nMister Deliver.\nRoger viene assunto come insegnante nella scuola di Steve e viene assegnato a una classe di ragazzi problematici. Intanto Stan e Francine visitano una casa di riposo in cui Stan decide di restare. \nGiornalista per caso.\nFrancine viene assunta al telegiornale per affiancare Greg. Roger diventa ossessionato da un uomo visto in un gioco da tavolo.\nI duecento.\nIn un mondo post-apocalittico Stan va in giro per Langley Falls alla ricerca della sua famiglia. \nI non inclusi.\nSteve e Snot alterano il loro futuro organizzando una festa per ragazzi emarginati. Intanto Roger se la prende con un cameriere quando non gli fa i complimenti per il suo ordine. \nLa moglie del dentista.\nRoger perde la sua identit\u00e0 dopo essere stato affascinato dalla moglie del dentista. Intanto Klaus organizza una festa per Stan e gli altri quando non riescono pi\u00f9 a muoversi dopo un allenamento. \nIl gioco delle vedove.\nQuando Stan \u00e8 in missione, Francine e Roger fingono di essere delle vedove. Steve e i suoi amici organizzano un torneo di wrestling con il preside Lewis. \nLa galassia immaginaria.\nFrancine si unisce a Steve in un gioco di ruolo. Intanto Stan apre un acquario in casa.\nDaesong Industria Pesante.\nStan perde la fede nella religione dopo che Steve gli fa notare le incoerenze della Bibbia. Decide di portare cos\u00ec la sua famiglia in Corea, dove si parla di una nuova Arca di No\u00e8.\nDaesong Industria Pesante: Ritorno all'innocenza.\nStan e Francine perdono la memoria dopo essersi ritrovati in un'isola disabitata. Jeff e Hailey vengono soccorsi dalla marina, mentre Steve e Roger restano in mare aperto a bordo di una scialuppa.\nCambio-mano melograno: La ballata di Billy Jesusworth.\nFrancine convince Stan a far giocare Roger a basket con lui. Intanto Steve resta bloccato in un armadietto a scuola. \nLa guerra del sale.\nStan trova un giacimento di sale in giardino. Si scopre per\u00f2 che il giardino della casa appartiene a Steve.\nGarfield e i suoi amici.\nStan riporta il presidente Garfield in vita per insegnare storia a Hailey. Steve si unisce al giornalino della scuola.\nL'accompagnatore perfetto.\nStan va in missione per scoprire chi non ha portato il regalo alla festa di Natale della CIA. Steve finge di essere il fidanzato di varie ragazze della scuola.\nPadre &amp; figlio.\nStan e Steve si iscrivono ad un torneo di bowling di coppia. \nIntanto Klaus organizza una competizione tra Roger e Hailey per scoprire chi ha meno attenzione tra i due.\nDeejay per una notte.\nPer evitare una missione suicida Stan sfida Bullock a una battaglia tra DJ. Jeff intanto cerca uno strumento musicale immaginario che ha sognato."}
{"id": "5787849", "revid": "6923", "url": "https://it.wikipedia.org/wiki?curid=5787849", "title": "Patrimonio dello Stato", "text": "La Patrimonio dello Stato s.p.a. \u00e8 una societ\u00e0 per azioni pubblica.\nStoria.\nLa societ\u00e0 \u00e8 stata costituita per la valorizzazione, gestione e alienazione del patrimonio dello Stato nel rispetto delle finalit\u00e0 proprie dei beni pubblici, oltre che degli indirizzi strategici stabiliti dal Ministero dell'economia e delle finanze sulla base delle direttive di massima adottate dal Comitato interministeriale della programmazione economica (Cipe).\nPoteri e compiti.\nA tale societ\u00e0 possono essere trasferiti diritti reali su tutti i beni immobili (demaniali e patrimoniale, dunque), anche dei beni compresi nel conto generale dello Stato, e le modalit\u00e0 e il valore del trasferimento devono necessariamente essere disposti con decreto del Ministro dell'economia; possono essere trasferiti anche beni considerati di particolare interesse artistico e storico, in accordo con il Ministro per i beni e le attivit\u00e0 culturali. \nIl Patrimonio di cui viene dotata tale societ\u00e0 \u00e8 attribuito mediante il conferimento e la cessione a titolo oneroso di beni da parte dello Stato.\nL'attivit\u00e0 della societ\u00e0 dovr\u00e0 svolgersi attraverso schemi e strutture operative snelle, richiamando, cos\u00ec, i principi tradizionali dell'azione pubblica.\nCon questa societ\u00e0 lo Stato tenta di realizzare una efficiente allocazione delle proprie risorse, valorizzandole, trasformandole, e facendole concorrere insieme a risorse private nella realizzazione di opere pubbliche ed infrastrutture."}
{"id": "5787854", "revid": "155634", "url": "https://it.wikipedia.org/wiki?curid=5787854", "title": "Campionato del mondo BDO 2014", "text": "Il Campionato del mondo BDO 2014 \u00e8 stata la 37\u00aa edizione del Campionato del mondo BDO organizzata dalla British Darts Organisation.\nIl \"defending champion\" Scott Waites \u00e8 stato sconfitto 0\u20133 da Alan Norris, che poi giunto in finale \u00e8 stato battuto da Stephen Bunting. Nel torneo femminile Anastasia Dobromyslova, vincitrice nel 2013 del suo terzo titolo \u00e8 stata sconfitta in un match di semifinale da Lisa Ashton, che \u00e8 poi diventata campionessa, battendo 3-2 Deta Hedman.\nIl checkout pi\u00f9 alto nel torneo \u00e8 stato un 164 realizzato da Robbie Green.\nMontepremi.\nIl montepremi \u00e8 di \u00a3300,000 per il torneo maschile e \u00a329,000 per il torneo femminile. C'\u00e8 inoltre un premio di \u00a352,000 per chiunque riesca a realizzare una chiusura con nove frecce.\nRisultati.\nUomini.\nTurno preliminare.\nLe partite del turno preliminare si sono giocate dal 4 al 6 gennaio, al meglio di 5 set."}
{"id": "5787858", "revid": "1008732", "url": "https://it.wikipedia.org/wiki?curid=5787858", "title": "NGC 3597", "text": "NGC 3597 \u00e8 una galassia a spirale situata nella costellazione del Cratere alla distanza di circa 171 milioni di anni luce dalla Terra.\nSi ritiene che la galassia sia il risultato della fusione di due galassie spirali di massa comparabile di cui una delle due aveva al centro un bulge pi\u00f9 significativo. Questa fusione si sarebbe realizzata in tempi recenti, circa 10 milioni di anni fa e lo testimonia la presenza di numerose nuove stelle la cui formazione \u00e8 stata innescata proprio dall'interazione delle galassie originarie. NGC 3597 sta evolvendo e si ipotizza la sua trasformazione in una massiccia galassia ellittica.\nInoltre sono stati identificati oltre 300 proto-ammassi globulari facenti parte della galassia che in futuro daranno luogo ad ammassi globulari, costituiti da milioni di stelle, orbitanti intorno a NGC 3597."}
{"id": "5787867", "revid": "123063488", "url": "https://it.wikipedia.org/wiki?curid=5787867", "title": "Augusto Lorenzini", "text": "Biografia.\nFunzionario dell'amministrazione postale nello Stato Pontificio prende parte alla Repubblica romana del 1849. Caduta la repubblica entra nel comitato romano dell'Associazione Nazionale Italiana, viene arrestato nel 1853 come cospiratore del restaurato governo di Pio IX e condannato a venti anni di reclusione. Tre anni dopo, commutata la pena nell'esilio perpetuo da Roma, si trasferisce a Orvieto, dove si mantiene con piccole attivit\u00e0 e dal 1862 dirige il comitato dell'emigrazione. Combattente con Garibaldi a Mentana rientra a Roma dopo la breccia di Porta Pia, dove Vincenzo Tittoni lo chiama a far parte della neo costituita amministrazione comunale. Consigliere e assessore dopo le prime elezioni dello stesso anno, viene anche eletto consigliere provinciale e nominato membro della deputazione provinciale. Gi\u00e0 apprezzato e consultato da Cavour, col sostegno di Agostino Depretis nel 1880 viene eletto deputato nel primo collegio cittadino, rieletto per le successive sei legislature sia a Roma che a Spoleto e Perugia.\nMassone, membro del Grande Oriente d'Italia, il 3 aprile 1881 fu tra i fondatori della Loggia \"Rienzi\" di Roma. "}
{"id": "5787872", "revid": "78081195", "url": "https://it.wikipedia.org/wiki?curid=5787872", "title": "Subteniente (Spagna)", "text": ""}
{"id": "5787874", "revid": "767487", "url": "https://it.wikipedia.org/wiki?curid=5787874", "title": "Linda Hopkins", "text": "Nel 1972 ha vinto il Tony Award alla miglior attrice non protagonista in un musical performance in \"Inner City\"."}
{"id": "5787904", "revid": "3115", "url": "https://it.wikipedia.org/wiki?curid=5787904", "title": "Mustafa Ceri\u0107", "text": "Ceri\u0107, figura influente tra i bosgnacchi, ha fatto in modo che l'Islam costituisse un elemento importante nel nazionalismo bosgnacco, e ha sostenuto che la Bosnia ed Erzegovina dovesse divenire uno stato-nazione per i bosgnacchi, dato che serbo-bosniaci e croato-bosniaci gi\u00e0 avevano i propri stati di riferimento all'estero.\n\u00c8 stato candidato come membro bosgnacco della Presidenza della Bosnia ed Erzegovina alle elezioni del 2014, ma non \u00e8 stato eletto.\nBiografia.\nCeri\u0107 studia alla Madrasa di Sarajevo, e riceve una borsa di studio dall'Universit\u00e0 Al-Azhar del Cairo. Ritorna quindi in Jugoslavia, dove serve come imam. Nel 1981 accetta la posizione di imam presso il Centro Culturale Islamico della Grande Chicago di Northbrook, Illinois, dove vive per diversi anni. In tale periodo impara la lingua inglese e ottiene un dottorato di ricerca in Studi islamici all'Universit\u00e0 di Chicago. Ritorna quindi in Jugoslavia, dove serve come imam a Zagabria dal 1987.\nDal 1993 Ceri\u0107 \u00e8 leader della Comunit\u00e0 Islamica di Bosnia ed Erzegovina, e dal 1999 ottiene il titolo di Gran Mufti (\"reis-ul-ulema\"). Gli succede nella posizione nel 2012 Husein Kavazovi\u0107.\nNel 1997, insieme ai massimi rappresentanti delle altre tre religioni del paese, ha fondato il Consiglio interreligioso della Bosnia ed Erzegovina.\nNel 2011 Ceri\u0107 \u00e8 tra i fondatori dell'Accademia Bosgnacca delle Arti e delle Scienze, e nel 2012 del Congresso Mondiale Bosgnacco (WBC), organizzazione culturale di cui funge da presidente.\nCeri\u0107 \u00e8 membro di varie organizzazioni e societ\u00e0 scientifiche locali e internazionali, quali il Consiglio Interreligioso di Bosnia ed Erzegovina, la Fondazione Memoriale di Srebrenica-Poto\u010dari, il Consiglio dei 100 Leader del World Economic Forum, il Consiglio europeo per le fatwa e la ricerca, Religione per la Pace, il Consiglio esecutivo del Consiglio Europeo dei Leader Religiosi, il collegio dei garanti dell'Universit\u00e0 Internazionale Islamica di Islamabad, il consiglio della sharia'h della Bosnia Bank International, la Fiqh Academy della Mecca, la Fondazione Aal Albayt per il Pensiero Islamico in Giordania, il Consiglio Mondiale delle Religioni per la Pace, la Commissione Internazionale per la Ricerca sulla Pace presieduta da Henry Kissinger, il Comitato di Coscienza per la Lotta al Negazionismo sull'Olocausto, e il Consiglio esecutivo del Forum Mondiale degli Ulama.\nCeri\u0107 parla correntemente bosniaco, inglese e arabo, con una conoscenza passiva di turco, tedesco e francese. \u00c8 sposato e ha due figli e un figlio.\nPremi e onorificenze.\nNel 2003 Ceri\u0107 \u00e8 stato tra i premiati del premio UNESCO Felix Houphouet-Boigny Peace Prize e del premio Sternberg del Consiglio Internazionale dei Cristiani e degli Ebrei \"per il suo contributo eccezionale alla comprensione tra le fedi.\"\nNel 2007 ha ricevuto il premio della Theodor-Heuss-Stiftung per il suo contributo alla diffusione e al rafforzamento della democrazia. Lo stesso anno ha ricevuto il premio alla carriera dell'Association of Muslim Social Scientists UK.\nNel 2008 \u00e8 stato premiato dalla Eugen Biser Foundation per il suo sforzo nel promuovere la comprensione e la pace tra il pensiero cristiano e quello islamico. Ha inoltre accettato l'invito di Tony Blair a sedere nel consiglio consultivo della Tony Blair Faith Foundation."}
{"id": "5787908", "revid": "767487", "url": "https://it.wikipedia.org/wiki?curid=5787908", "title": "Melba Moore", "text": "Ha recitato in diversi musical a Broadway, tra cui \"Hair, Purlie, Timbuktu!\" e \"Les Mis\u00e9rables\". Nel 1970 ha vinto il Tony Award alla miglior attrice non protagonista in un musical per \"Purlie\".\nBiografia.\nNasce a New York, figlia del jazzista Teddy Hill e della cantante Bonnie Davis, e studia alla Newark Arts High School (Newark) e alla Montclair State University (Montclair) dove si laurea nel 1970.\nNel 1968, ancora studentessa, viene scritturata nel musical \"Hair\", per il debutto al Bitmore Theatre, nel ruolo di Dionne per poi sostituire Diane Keaton nel ruolo di Sheila. Nel 1970 interpreta Lutiebelle nel musical \"Purlie\", premiata con il Tony Award alla miglior attrice non protagonista in un musical, prima attrice afroamericana a ricevere tale riconoscimento.\nNegli anni 1980 partecipa a film TV e a serie televisive. Nel 1995 interpreta il ruolo di Fantine nel musical \"Les Mis\u00e9rables\".\nNel 2003 prende parte al film musicale \"The Fighting Temptations\" con Cuba Gooding Jr. e Beyonc\u00e9.\nCarriera musicale.\nMelba Moore \u00e8 stata inserita nella \"Official Rhythm &amp; Blues Music Hall of Fame\" con la cerimonia tenutasi al Charles H. Wright Museum of African American History di Detroit il 4 ottobre 2015."}
{"id": "5787919", "revid": "1275877", "url": "https://it.wikipedia.org/wiki?curid=5787919", "title": "Bosgnacco", "text": ""}
{"id": "5787942", "revid": "712828", "url": "https://it.wikipedia.org/wiki?curid=5787942", "title": "Asso TV", "text": "Asso TV \u00e8 stata una syndication televisiva nazionale italiana attiva tra il 1988 e il 1990.\nStoria.\nIl network nacque per iniziativa dell'editore Mario Mortera e di colui che ne sarebbe diventato il direttore, Francesco Paolo Melani (gi\u00e0 editore della romana Teleregione).\nIl palinsesto si presentava come generalista e prevedeva telefilm e telenovelas, in gran parte mutuate da altre emittenti, oltre ad alcune produzioni originali, quali un programma-contenitore pomeridiano condotto da Anna Mazzamauro, che ospitava anche una rubrica curata da Walter Chiari.\nLa sede del consorzio televisivo era nel quartiere romano dell'EUR, in piazzale Konrad Adenauer.\nGrazie ad accordi con molte emittenti locali il circuito riusc\u00ec ad ottenere una discreta copertura del territorio nazionale; tra le reti locali aderenti figurano Tele Video Agrigento, Tele Video Market e DAS Video Trinacria in Sicilia, e LTV 70 in Lazio.\nAd ottobre 1990, dopo soli due anni dal debutto, Asso TV si fuse con il network Italia 3 per dare vita al nuovo circuito Tele Asso Italia 3, sotto la direzione di Francesco Paolo Melani.\nIl progetto, per\u00f2, non ebbe molta fortuna, tanto che gi\u00e0 nel 1991 sulle stesse frequenze ricomparve il solo logo di Italia 3, che a sua volta si sciolse definitivamente nel 1993.\nControversie.\nL'editore del canale, Mario Mortera, e il direttore, Francesco Paolo Melani, successivamente alla chiusura rete, furono coinvolti in alcune vicende giudiziarie relative a smercio e riciclaggio di denaro falso, e favoreggiamento della prostituzione minorile."}
{"id": "5787946", "revid": "110157", "url": "https://it.wikipedia.org/wiki?curid=5787946", "title": "EFAF Challenge Cup 2009", "text": "La EFAF Challenge Cup 2009 \u00e8 stata la 1\u00aa edizione dell'omonimo torneo europeo di football americano, organizzato dalla EFAF. Con gli 8 team partecipanti la formula del campionato prevede due girone da ognuno dei quali si qualificano due squadre per i playoff.\nHa avuto inizio il 5 aprile e si \u00e8 conclusa il 18 luglio con la finale di Scandiano vinta per 35-7 dagli italiani Hogs Reggio Emilia sugli ungheresi Gy\u0151r Sharks.\nStagione regolare.\nClassifica.\nLa classifica della regular season \u00e8 la seguente:"}
{"id": "5787951", "revid": "92723", "url": "https://it.wikipedia.org/wiki?curid=5787951", "title": "Epilogo", "text": "Epilogo, dal greco \u1f10\u03c0\u03b9\u03bb\u03ad\u03b3\u03c9\u03c2 \"epilogos\"; da \"\u1f10\u03c0\u03af-\" (dopo) e \"\u03bb\u03cc\u03b3\u03bf\u03c2\" (discorso) \u00e8 la scena conclusiva di un'opera teatrale o il capitolo conclusivo di un'opera letteraria.\nQuesto termine designa in generale una parte finale aggiunta ad un discorso, ad un'opera. \u00c8 una parte completa, come un piccolo capitolo a s\u00e9 stante. \u00c8 l'opposto del prologo e, mentre il primo serve a presentare al lettore i personaggi prima dell'azione, l'epilogo pu\u00f2 essere utilizzato per far conoscere gli sviluppi futuri della vicenda."}
{"id": "5787953", "revid": "1318789", "url": "https://it.wikipedia.org/wiki?curid=5787953", "title": "Razzie Awards 2015", "text": "La 36\u00aa edizione dei Razzie Awards si \u00e8 svolta il 27 febbraio 2016 per premiare i film ritenuti peggiori dell'anno 2015. Le candidature sono state annunciate il 13 gennaio 2016.\nI film maggiormente candidati sono stati \"Cinquanta sfumature di grigio\", \"Jupiter - Il destino dell'universo\", \"Il superpoliziotto del supermercato 2\" e \"Pixels\", con sei \"nomination\" a testa.\nIl film che ha vinto il maggior numero di premi (5 su 9 disponibili), tra cui peggior film (ex aequo con \"Fantastic 4 - I Fantastici Quattro\"), peggior sceneggiatura e peggior interprete maschile e femminile, \u00e8 'Cinquanta sfumature di grigio'. \nVincitori e candidati.\nVengono di seguito indicati in grassetto i vincitori. Ove ricorrente e disponibile, viene indicato il titolo in lingua italiana e quello in lingua originale tra parentesi.\nStatistiche vittorie/candidature.\nPremi vinti/candidature:"}
{"id": "5787954", "revid": "1000783", "url": "https://it.wikipedia.org/wiki?curid=5787954", "title": "Ildegarda di Baviera (1881-1948)", "text": ""}
{"id": "5787978", "revid": "767487", "url": "https://it.wikipedia.org/wiki?curid=5787978", "title": "Animal Grace", "text": "Animal Grace \u00e8 l'undicesimo album in studio del gruppo rock canadese April Wine, pubblicato nel 1984."}
{"id": "5787979", "revid": "599013", "url": "https://it.wikipedia.org/wiki?curid=5787979", "title": "Basil Heatley", "text": "Biografia.\nIl 13 luglio 1964, alla Polytechnic Marathon in Inghilterra, super\u00f2 con 2h13'55\" il precedente record di Leonard Endelen. Tre mesi dopo, il 21 ottobre, Heatley partecip\u00f2 alla maratona dei Giochi olimpici di , dove arriv\u00f2 in seconda posizione dietro ad Abebe Bikila e davanti a K\u014dkichi Tsuburaya, aggiudicandosi la medaglia d'argento."}
{"id": "5787980", "revid": "78082326", "url": "https://it.wikipedia.org/wiki?curid=5787980", "title": "Etanolo di canapa", "text": ""}
{"id": "5787981", "revid": "1169491", "url": "https://it.wikipedia.org/wiki?curid=5787981", "title": "One for the Road (April Wine)", "text": "One for the Road \u00e8 un album dal vivo del gruppo rock canadese April Wine, pubblicato nel 1985."}
{"id": "5787985", "revid": "1169491", "url": "https://it.wikipedia.org/wiki?curid=5787985", "title": "Walking Through Fire", "text": "Walking Through Fire \u00e8 il dodicesimo album in studio del gruppo rock canadese April Wine, pubblicato nel 1985."}
{"id": "5787988", "revid": "965985", "url": "https://it.wikipedia.org/wiki?curid=5787988", "title": "All the Rockers", "text": "All the Rockers \u00e8 un album di raccolta del gruppo rock canadese April Wine, pubblicato nel 1987."}
{"id": "5787992", "revid": "1169491", "url": "https://it.wikipedia.org/wiki?curid=5787992", "title": "Oowatanite", "text": "Oowatanite \u00e8 un album di raccolta del gruppo rock canadese April Wine, pubblicato nel 1990."}
{"id": "5787993", "revid": "287204", "url": "https://it.wikipedia.org/wiki?curid=5787993", "title": "Lega Nazionale B 1989-1990", "text": "La Lega Nazionale B 1989-1990, campionato svizzero di seconda serie, si concluse con la vittoria del FC Baden (gruppo est) e del FC Friburgo (gruppo ovest).\nGruppo est.\nClassifica.\nLegenda:\nNote:\nGruppo ovest.\nClassifica.\nLegenda:\nNote:\nPoule promozione.\nAlle qualificazioni della LNB sono state aggiunte le ultime 4 classificate della Lega Nazionale A:\nServette (9\u00aa classificata), Wettingen (10\u00aa), (11\u00aa) e Bellinzona (12\u00aa).\nServette e Zurigo sono state inserite nel gruppo A, Aarau e Wettingen nel gruppo B.\nGruppo A.\nClassifica.\nLegenda:\nNote:\nGruppo B.\nClassifica.\nLegenda:\nNote:"}
{"id": "5787995", "revid": "287204", "url": "https://it.wikipedia.org/wiki?curid=5787995", "title": "Leo Santa Cruz", "text": ""}
{"id": "5787996", "revid": "965985", "url": "https://it.wikipedia.org/wiki?curid=5787996", "title": "Attitude (April Wine)", "text": "Attitude \u00e8 il tredicesimo album in studio del gruppo rock canadese April Wine, pubblicato nel 1993."}
{"id": "5788001", "revid": "287204", "url": "https://it.wikipedia.org/wiki?curid=5788001", "title": "Open de Nice C\u00f4te d'Azur 2015 - Doppio", "text": "Martin Kli\u017ean e Philipp Oswald erano i detentori del titolo, ma hanno deciso di non partecipare.\nMate Pavi\u0107 e Michael Venus hanno sconfitto in finale Jean-Julien Rojer e Horia Tec\u0103u per 7-64, 2-6, [10-8]."}
{"id": "5788003", "revid": "547034", "url": "https://it.wikipedia.org/wiki?curid=5788003", "title": "Back to the Mansion", "text": "Back to the Mansion \u00e8 il quindicesimo album in studio del gruppo rock canadese April Wine, pubblicato nel 2001."}
{"id": "5788009", "revid": "465169", "url": "https://it.wikipedia.org/wiki?curid=5788009", "title": "Roughly Speaking", "text": "Roughly Speaking \u00e8 il sedicesimo album in studio del gruppo rock canadese April Wine, pubblicato nel 2006."}
{"id": "5788026", "revid": "78082801", "url": "https://it.wikipedia.org/wiki?curid=5788026", "title": "Episodi di Un medico in famiglia", "text": ""}
{"id": "5788030", "revid": "124123", "url": "https://it.wikipedia.org/wiki?curid=5788030", "title": "Juanita Hall", "text": "Ha recitato nella produzione originale del musical \"South Pacific\" a Broadway nel 1949 e per la sua performance ha vinto il Tony Award alla miglior attrice protagonista in un musical."}
{"id": "5788033", "revid": "33689", "url": "https://it.wikipedia.org/wiki?curid=5788033", "title": "TRS-80 CoCo", "text": ""}
{"id": "5788039", "revid": "76963", "url": "https://it.wikipedia.org/wiki?curid=5788039", "title": "Pat Stanley", "text": "Biografia.\nHa recitato in diversi musical di Broadway, tra cui \"Carousel\" (1957) e \"Fiorello!\" (1959). Nel 1959 ha vinto il Tony Award alla miglior attrice non protagonista in un musical per la sua performance nel musical \"Goldilocks\"."}
{"id": "5788042", "revid": "1573940", "url": "https://it.wikipedia.org/wiki?curid=5788042", "title": "The Digitalian", "text": "The Digitalian \u00e8 il tredicesimo album in studio del gruppo musicale giapponese Arashi, pubblicato nel 2014."}
{"id": "5788043", "revid": "38120", "url": "https://it.wikipedia.org/wiki?curid=5788043", "title": "CoCo", "text": ""}
{"id": "5788045", "revid": "1573940", "url": "https://it.wikipedia.org/wiki?curid=5788045", "title": "Love (Arashi)", "text": "Love (\"LOVE\") \u00e8 il dodicesimo album in studio del gruppo musicale giapponese Arashi, pubblicato nel 2013."}
{"id": "5788046", "revid": "76963", "url": "https://it.wikipedia.org/wiki?curid=5788046", "title": "Patricia Neway", "text": "Dopo gli studi al Staten Island frequenta il conservatorio del The New School, nell'aprile 1944 canta nella prima assoluta di \"The Mystic Trumpeter\" di Norman Dello Joio a Manhattan, nel 1946 Fiordiligi in Cos\u00ec fan tutte nella Contea di Chautauqua (New York) e nel 1948 Female Chorus in The Rape of Lucretia con Giorgio Tozzi e Kitty Carlisle per il Broadway theatre.\nNel 1950 \u00e8 Magda Sorel nel successo dell'anteprima di Il console con Cornell MacNeil a Filadelfia e nel successo della prima assoluta a Broadway con MacNeil, nel 1951 a Cambridge diretta da Thomas Schippers con MacNeil e nel 1952 al Th\u00e9\u00e2tre des Champs-\u00c9lys\u00e9es di Parigi diretta da Schippers.\nNel 1953 \u00e8 la protagonista di Tosca (opera) all'Op\u00e9ra-Comique di Parigi.\nNel 1958 \u00e8 la madre di Donato nella prima assoluta di \"Maria Golovin\" di Gian Carlo Menotti diretta dal compositore a Bruxelles e nella prima a New York.\nNel 1959 \u00e8 Isabella Linton in \"Wuthering Heights\" di Carlisle Floyd nel New York City Center per la New York City Opera e Geraldine nella prima assoluta in concerto di \"A Hand of Bridge\" di Samuel Barber al Waldorf-Astoria Hotel ed in quella scenica al Teatro Caio Melisso di Spoleto per il Festival dei Due Mondi. \nHa lavorato in diversi classici del teatro musicale, tra cui \"The King and I\", \"Carousel\" e \"Tutti insieme appassionatamente\", per cui ha vinto il Tony Award alla miglior attrice non protagonista in un musical nel 1960."}
{"id": "5788049", "revid": "1573940", "url": "https://it.wikipedia.org/wiki?curid=5788049", "title": "Popcorn (Arashi)", "text": "Popcorn \u00e8 l'undicesimo album in studio del gruppo musicale giapponese Arashi, pubblicato nel 2012."}
{"id": "5788054", "revid": "92723", "url": "https://it.wikipedia.org/wiki?curid=5788054", "title": "Jaguar Land Rover", "text": "Jaguar Land Rover \u00e8 una multinazionale automobilistica inglese con sede a Coventry, West Midlands, Inghilterra, filiale della casa automobilistica indiana Tata Motors. Oggi Jaguar Land Rover \u00e8 una consociata interamente controllata di Tata Motors dal 2008, quando quest'ultima acquist\u00f2 i due marchi dalla Ford.\nStoria.\nLe sue attivit\u00e0 principali sono progettazione, sviluppo, produzione e vendita di veicoli con i marchi Jaguar e Land Rover (compresa Range Rover). Entrambi i marchi hanno lunghe e complesse storie che iniziano negli anni '40, prima della loro fusione che risale al 1968 all'interno della sfortunata conglomerata British Leyland. Successivamente sono esistiti come marchi indipendenti l'uno dall'altro: uno come filiale di BMW (nel caso di Land Rover), l'altro come filiale di Ford (nel caso di Jaguar). Ford ha poi acquistato Land Rover da BMW nel 2000, a seguito della disgregazione dell'ex Gruppo Rover, la parte rimanente di British Leyland.\nLe aziende automobilistiche Jaguar e Land Rover sono state unite sotto un'unica impresa da Ford nel 2002. Ford aveva acquistato Jaguar nel 1989 e Land Rover da BMW nel 2000. Nel 2006 Ford ha acquistato il marchio Rover da BMW per circa 6 milioni di \u00a3. Questo ha permesso di riunire i marchi Rover e Land Rover per la prima volta da quando il gruppo Rover \u00e8 stato spezzettato da BMW nel 2000, e ha anche portato Jaguar nello stesso gruppo con Rover / Land Rover pi\u00f9 di 15 anni dopo che \u00e8 stata sfilata dalla ex britannica Leyland nel 1984. La societ\u00e0 Jaguar Land Rover \u00e8 stata fondata nel 2008, quando Tata Motors ha acquisito le attivit\u00e0 Jaguar e Land Rover da Ford.\nAttivit\u00e0.\nJaguar Land Rover ha sei impianti principali per produzione e assemblaggio di veicoli oltre alla ricerca e sviluppo, di cui cinque nel Regno Unito e uno in India. Jaguar Land Rover ha investito un totale di \u00a3 1.058 milioni in ricerca e sviluppo per l'anno conclusosi il 31 marzo 2013.\nProdotti.\nJaguar Land Rover vende veicoli con i marchi Jaguar e Land Rover, ma possiede anche i diritti per i marchi Daimler, Rover e Lanchester. Quest'ultima \u00e8 stata acquisita da Land Rover, mentre era ancora di propriet\u00e0 di Ford, da BMW all'indomani del crollo del Gruppo MG Rover, dopo che BMW aveva mantenuto la propriet\u00e0 del marchio quando si sciolse il Gruppo Rover nel 2000, vendendo la licenza a MG Rover come condizione per la vendita di Land Rover a Ford."}
{"id": "5788055", "revid": "486946", "url": "https://it.wikipedia.org/wiki?curid=5788055", "title": "AC Fanfulla", "text": ""}
{"id": "5788056", "revid": "486946", "url": "https://it.wikipedia.org/wiki?curid=5788056", "title": "A.C. Fanfulla", "text": ""}
{"id": "5788073", "revid": "1573940", "url": "https://it.wikipedia.org/wiki?curid=5788073", "title": "Japonism", "text": "Japonism \u00e8 il quattordicesimo album in studio del gruppo musicale giapponese Arashi, pubblicato nel 2015."}
{"id": "5788078", "revid": "709406", "url": "https://it.wikipedia.org/wiki?curid=5788078", "title": "Verbandsgemeinde Waldsee", "text": ""}
{"id": "5788086", "revid": "1226533", "url": "https://it.wikipedia.org/wiki?curid=5788086", "title": "Am\u00e9rica Futebol Clube (SP)", "text": ""}
{"id": "5788098", "revid": "599013", "url": "https://it.wikipedia.org/wiki?curid=5788098", "title": "Eduard Nikolaevi\u010d Uspenskij", "text": ""}
{"id": "5788100", "revid": "271907", "url": "https://it.wikipedia.org/wiki?curid=5788100", "title": "\u0116duard Uspenskij", "text": ""}
{"id": "5788105", "revid": "72396", "url": "https://it.wikipedia.org/wiki?curid=5788105", "title": "Radioscopie", "text": "Radioscopie era una trasmissione culturale radiofonica ideata e condotta da Jacques Chancel, in onda su France Inter dal 5 ottobre 1968 al 1982, dal luned\u00ec al venerd\u00ec, dalle 17 alle 18, e poi nuovamente dal 1988 al 1990.\nLa trasmissione, durante la quale Jacques Chancel s'intratteneva con un ospite, era particolarmente rinomata, tanto da spingere a parteciparvi la maggior parte delle personalit\u00e0 francesi dell'epoca.\nVi sono state, in tutto, 2 878 trasmissioni. Nel corso dell'estate 2015, France Inter ha ritrasmesso numerose puntate, in serata."}
{"id": "5788127", "revid": "671029", "url": "https://it.wikipedia.org/wiki?curid=5788127", "title": "Capitano generale", "text": "Capitano generale \u00e8 un alto grado militare riservato agli ufficiali generali, apparso nel XIV secolo. Il termine indicava il comandante in capo di un esercito o di una flotta, che divenne sempre meno usato e nel XVIII secolo sostituito con il termine generale o feldmaresciallo fino a scomparire quasi del tutto in Europa dopo le guerre napoleoniche eccetto che in Spagna e nelle sue ex colonie.\nCapitano generale era anche il titolo di governatore di una capitaneria, che era un tipo di divisione amministrativa storica dell'impero spagnolo e dell'impero portoghese.\nRepubblica di Venezia.\nNella Repubblica di Venezia indicava il comandante in capo della flotta in guerra.\nGran Bretagna.\nDal 30 giugno al 22 ottobre 1513, Caterina d'Aragona detenne la carica di capitano generale delle forze del Regno in qualit\u00e0 di reggente d'Inghilterra. La carica venne retta dal Duca di Marlborough dal 1702 al 1711 e nuovamente dal 1714 al 1717 e dal Duca di Cumberland nel 1745.\nOlanda.\nMaurizio di Nassau ricevette il titolo di \"capitano generale dell'Unione\" e \"ammiraglio generale\" nel 1587, che, come il titolo di Statolder, divenne ereditario per la Casa d'Orange-Nassau, fin quando venne abolito dagli Stati generali nel 1786.\nSpagna.\nPrima della fine del XV secolo, il grado, oltre al comandante in capo dell'Esercito reale spagnolo, veniva assegnato anche al comandante di varie armi o corpi militari specializzati (artiglieria, guardie reali, etc.) segnalando l'indipendenza di tale particolare corpi.\nPrima della caduta del Regno di Granada, avvenuta nel 1492, il titolo veniva conferito anche ad alti ufficiali con piena giurisdizione militare in una regione; tali compiti e anche il titolo era per lo pi\u00f9 unito alle pi\u00f9 alte autorit\u00e0 civili dell'area. Tali ufficiali di solito agivano anche come comandanti delle truppe ed erano responsabili delle infrastrutture militari nella loro zona. L'ufficio di capitano generale come il pi\u00f9 alto comandante territoriale \u00e8 stato in vigore in Spagna fino all'inizio degli anni ottanta.\nAlla fine del XVII secolo e l'inizio del XVIII il grado di capitano generale \u00e8 stato creato nell'esercito e della Marina spagnola come il pi\u00f9 alto grado nella gerarchia militare, sul modello del maresciallo di Francia. Nelle cerimonie ufficiali i monarchi spagnoli indossavano uniformi di capitano generale. \nIl grado di \"Capit\u00e1n general\" \u00e8 stato conferito, con Real Orden dell'8 ottobre 1908, alla Virgen del Pilar, Patrona della Spagna.\nIl grado venne abolito dalla Seconda Repubblica spagnola per essere restaurato durante la guerra civile dal Generalissimo Franco il 18 luglio 1938, che nomin\u00f2 se stesso \"Capitan general\" in occasione del secondo anniversario della sollevazione dei nazionalisti contro il governo del Frente Popular.\nIl titolo \u00e8 stato assegnato al re Juan Carlos I nel 1975 e dal 1999 il rango \u00e8 riservato al monarca regnante, come Capitano generale delle forze armate.\nEsercito.\nIn casi eccezionali alcuni tenenti generali sono stati promossi al grado di \"capit\u00e1n general\", anche se pi\u00f9 di un grado era una dignit\u00e0 protocollare e senza un effettivo incarico di comando. Tra loro si annoverano:\nMarina.\nL'evoluzione del titolo di \"Capit\u00e1n General de la Armada\" (Marina) \u00e8 stata parallela a quella di \"Capit\u00e1n General del Ejercito\". Durante il XVI e il XVII secolo vi era il \"Capit\u00e1n General de la Armada de la Mar Oceana\" e il \"Capit\u00e1n-General de Galeras\", rispettivamente per il comando in capo dell'Atlantico e del Mediterraneo. Tra i capitani generali della marineria spagnola Ferdinando Magellano, comandante della flotta che ha effettuato la prima circumnavigazione del globo terrestre.\nDal 1750 vi fu un solo \"Capit\u00e1n general\", nominato dal re, ed era comandante in capo della Real Armada Espa\u00f1ola, con pieni poteri giurisdizionali. Il comandante in seconda della flotta era un Almirante (ammiraglio), nominato dal capitano generale e responsabile del naviglio della squadra. Il primo capitano generale fu Juan Jos\u00e9 Navarro.\nAnche un italiano lo fu, l'ammiraglio Gravina nato a Palermo e promosso al grado di \"Capitan general de la Armada\" nel 1805 dopo la battaglia di Trafalgar, in cui sub\u00ec una ferita al braccio sinistro che, non curata adeguatamente, lo port\u00f2 alla morte l'anno dopo. Dal 1874 lo furono solo i monarchi spagnoli, ex officio, o delle personalit\u00e0, ad honorem.\nDurante il regime franchista a detenere il rango di \"Capit\u00e1n General de la Armada\" sono stati il Caudillo, Francisco Franco e, post mortem, l'ammiraglio Luis Carrero Blanco.\nNel 1992 re Juan Carlos nomin\u00f2 il padre Giovanni di Borbone-Spagna, capitano generale dell'Armada ad honorem.\nAviazione.\nIl primo \"Capit\u00e1n General del Ej\u00e9rcito del Aire de Espa\u00f1a\" fu dal 7 ottobre 1939, Franco. Da allora oltre ai due monarchi, il grado \u00e8 stato conferito post mortem all'aviatore \u00c1ngel Salas Larraz\u00e1bal il 26 aprile 1991.\nRegno delle Due Sicilie.\nNel Real Esercito del Regno delle Due Sicilie, legato alla Spagna per motivi dinastici, il grado di Capitano generale era il pi\u00f9 alto della gerarchia militare, superiore a Tenente generale, che era il grado immediatamente inferiore. Il distintivo di grado era costituito da due spalline con ricamo dorato con corona e tree gigli in oro.\nCile.\nDopo l'indipendenza dalla Spagna il Cile mantenne questo grado militare per identificare i capi militari di una delle sue forze armate che assumevano contemporaneamente la carica di capo dello stato. Coloro che hanno raggiunto tale carica sono stati:\nAlcuni militari che furono figure rilevanti nella storia militare cilena ricevettro ad honorem il titolo di Capit\u00e1n general senza essere capo dello stato:\nAltri comandanti in capo dell'esercito o della marina, come nel caso dell'ammiraglio Blanco Encalada, furono allo stesso tempo capi dello stato senza tuttavia raggiungere il grado di Capit\u00e1n general:\nStato Pontificio.\nNello Stato Pontificio il Capitano generale della Chiesa era \"de facto\" il comandante in capo delle armate armate pontificie durante il Medioevo. Tale ruolo era solitamente concesso a un nobile italiano che godesse di professionalit\u00e0 militare acclarata e di reputazione irreprensibile. Nel tempo divenne un incarico vero e proprio, trasmesso senza soluzione di continuit\u00e0 per diversi secoli. Era tradizione per il Capitano generale della Chiesa portare un bastone da maresciallo, simbolo del suo comando, che veniva annualmente benedetto dal pontefice. Diversamente dal Capitano generale, il \"Gonfaloniere di Santa Romana Chiesa\", oltre ad essere un cerimoniere onorario, era anche il responsabile della tattica militare da adottare in battaglia.\nLe figure del gonfaloniere e del Capitano generale della Chiesa vennero abolite da Papa Innocenzo XI che le sostitu\u00ec con la figura del \"Vessilifero di Santa Romana Chiesa\".\nImpero spagnolo.\nLe capitanerie (\"capitan\u00edas\" in spagnolo) erano divisioni amministrative e militari nelle Americhe e nelle Filippine, stabilite in zone a rischio di attacchi di altre potenze oppure di indigeni. Potevano essere costituite da una sola provincia o diversi gruppi. Le capitanerie erano governate da un capitano generale, che aveva due distinti titoli: uno militare che gli dava il comando delle forze regionali, e uno civile che gli conferiva il posto di presidenza della \"audiencia\" quando era presente nella capitale provinciale. I poteri specifici di un governatore cambiavano in base al luogo e al periodo, e venivano regolati dai decreti della capitaneria. Le capitanerie vennero sostituite dai vicereami e vennero incorporate in questi ultimi nella met\u00e0 del 1600.\nIl Capitano generale allo stesso tempo era: el mismo personero era:\nAlcune capitanerie, come quelle del Guatemala, Cile e Venezuela vennero separate dai vicereami rispettivi per essere amministrate al meglio. Anche se erano soggetti alla giurisdizione dei vicer\u00e9 i capitani erano praticamente indipendenti in quanto avevano funzioni militari speciali e potevano gestire i propri affari direttamente con il Re spagnolo e con il consiglio delle Indie a Madrid.\nCapit\u00e1n general in Argentina.\nDopo l'indipendenza argentina i governatori autonomi delle distinte provincie assunsero il titolo di capitani generali nelle loro giurisdizioni. Dopo l'unificazione del paese la carica and\u00f2 in disuso e attualmente in Argentina tale carica non esiste.\nCapit\u00e1n general de Honduras.\nL'unico honduregno che ha ostentato questo rango militare fu Jos\u00e9 Mar\u00eda Medina, che in sette occasioni \u00e8 stato presidente dell'Honduras.\nPortogallo.\nIl titolo di Capitano generale fu assegnato, nel 1508, al comandante generale delle ordinanze organizzato dal re Manuele I del Portogallo.\nDopo la Guerra di restaurazione portoghese, il titolo di Capitano generale delle Esercito del Regno fu attribuito al comandante in capo dell'esercito portoghese, al quale erano subordinati i governatori delle armi, responsabili del comando dell'esercito di ciascuna provincia. La carica di capitano generale fu sostituita da quella di maresciallo generale nel 1762.\nAllo stesso modo, il titolo di Capitano generale della Regia Marina dei galeoni del Mare Oceano - chiamato anche semplicemente Capitano generale della Regia Marina o Capitano generale dei galeoni - era il titolo di comandante in capo della Marina portoghese nel XVII e XVIII sec. La funzione di Capitano Generale della Regia marina, succedette, dalla Guerra di restaurazione, a quella di Capitano-Mor del Mare, creata nel 1373 da Re Ferdinando I del Portogallo. La carica fu estinta da Maria I del Portogallo nel 1788, diventando il suo responsabilit\u00e0 precedenti attribuite, essenzialmente, al Segretario di Stato per la Marina."}
{"id": "5788129", "revid": "354397", "url": "https://it.wikipedia.org/wiki?curid=5788129", "title": "Sililazione", "text": "La sililazione (o silanizzazione) \u00e8 un processo di derivatizzazione che consiste nell'introdurre un gruppo -SiR3 in una molecola, solitamente sostituendo un idrogeno attivo, dove R rappresenta un generico sostituente idrocarburico, il pi\u00f9 comune dei quali \u00e8 il gruppo metile -CH3 (sililazione con gruppo trimetilsilile: -Si(CH3)3). Questo comporta una riduzione della polarit\u00e0 e l'impossibilit\u00e0 di realizzare legami ad idrogeno per le molecole da analizzare.\nInoltre gli analiti sililati sono maggiormente stabili e volatili e se opportunamente conservati, sono maggiormente analizzabili."}
{"id": "5788131", "revid": "1543377", "url": "https://it.wikipedia.org/wiki?curid=5788131", "title": "Stagni di Murtas", "text": "Gli stagni di Murtas sono un gruppo di stagni situati lungo la costa orientale della Sardegna, limitrofi alla spiaggia di Quirra. Appartengono amministrativamente al comune di Villaputzu.\nIn base alla direttiva comunitaria \"Habitat\" n. 92/43/CEE approvata dalla Commissione europea nel 1992 sono stati dichiarati siti di interesse comunitario e inseriti nella rete Natura 2000, un sistema di aree dedicate alla conservazione della biodiversit\u00e0, caratterizzate dalla presenza di habitat e specie faunistiche e floristiche di elevato interesse.Oltre a questi il sito, univocamente individuato dal codice ITB040017, comprende lo stagno di Baccarinu, la foce dei rio Flumini Durci (tratto terminale del Rio Quirra) e il sistema stagnale di Pardu Mareus."}
{"id": "5788133", "revid": "1645873", "url": "https://it.wikipedia.org/wiki?curid=5788133", "title": "Bo\u017eidar Mati\u0107", "text": "Biografia.\nMatic \u00e8 stato Presidente del Consiglio dei Ministri della Bosnia ed Erzegovina nel 2001 per il Partito Socialdemocratico di Bosnia ed Erzegovina."}
{"id": "5788136", "revid": "695564", "url": "https://it.wikipedia.org/wiki?curid=5788136", "title": "Joshua Homme", "text": ""}
{"id": "5788150", "revid": "767487", "url": "https://it.wikipedia.org/wiki?curid=5788150", "title": "Money Monster - L'altra faccia del denaro", "text": "Money Monster - L'altra faccia del denaro (\"Money Monster\") \u00e8 un film del 2016 diretto da Jodie Foster.\nTra gli interpreti principali figurano George Clooney, Julia Roberts, Jack O'Connell e Dominic West.\nTrama.\nLee Gates \u00e8 un esperto di finanza, brillante presentatore dello show televisivo \"Money Monster\". Il giorno prima della trasmissione il titolo di borsa IBIS Clear Capital \u00e8 precipitato, apparentemente a causa di un glitch, un guasto dell'algoritmo di \"trading\", costando agli investitori 800 milioni di dollari. Lee vuole intervistare l'amministratore delegato di IBIS, Walt Camby, per un'intervista sull'incidente, ma Camby rifiuta, dicendo di essere diretto a Ginevra per un viaggio d'affari.\nDurante la trasmissione, un corriere con un pacco da consegnare entra sul set, tira fuori una pistola e prende Gates in ostaggio, costringendolo a indossare un giubbotto carico di esplosivo. Il detonatore \u00e8 comandato tramite un telecomando tenuto in mano dal ragazzo: se questi lo rilascia, il giubbotto esplode. Il giovane ventiquattrenne, che si chiama Kyle Budwell, ha investito su IBIS tutti i 60.000 dollari ereditati dalla madre deceduta, seguendo il suggerimento che alcuni giorni prima Lee aveva dato ai suoi ascoltatori e, come tutti gli altri investitori, ha perso tutto. E questo \u00e8 il motivo del folle gesto: vuole avere una spiegazione dell'accaduto. La polizia interviene sul posto e si accorge della possibilit\u00e0 di distruggere il detonatore, che il giovane ha messo vicino al rene di Lee, invece che vicino al cuore. Il piano prevede quindi di sparare a Lee, sperando che sopravviva, distruggendo il detonatore. Nel frattempo la trasmissione continua ad andare in onda in diretta, seguita da milioni di telespettatori.\nCon l'aiuto della regista dello show, Patty Fenn, Lee cerca di calmare Kyle e di rintracciare Camby. Kyle, per\u00f2, inizia a innervosirsi quando i dipendenti di Lee e l'addetta stampa di IBIS, Diane Lester, gli offrono di compensare la sua perdita finanziaria. Inoltre \u00e8 infastidito dall'insistenza di Diane nel sostenere che l'algoritmo di \"trading\" \u00e8 il vero colpevole del calo dei titoli in borsa. Ma neanche Diane \u00e8 convinta della propria spiegazione e dopo essersi messa in contrasto con un alto dirigente dell'azienda comincia a raccogliere informazioni. Quando riesce a contattare il programmatore che ha creato l'algoritmo, Won Joon, quest'ultimo le conferma che un algoritmo matematico non pu\u00f2 aver causato una tale perdita economica, a meno che non ci sia stato un intervento umano.\nIntanto Lee fa appello ai suoi telespettatori per aiutarlo a risolvere la situazione: se tutti compreranno pochi dollari del fondo di investimento appena fallito le quotazioni torneranno a crescere, ma il pubblico non gli concede l'aiuto sperato. Nel frattempo la polizia di New York trova la ragazza di Kyle, Molly, che \u00e8 incinta, e la mette in contatto con il fidanzato, ma il tentativo si rivela disastroso: Molly accusa violentemente Kyle di essere un fallito e di non avere pi\u00f9 intenzione di avere a che fare con lui. La situazione precipita e Lee, per calmare Kyle, accetta di aiutarlo a scoprire che cosa \u00e8 andato storto.\nQuando l'amministratore delegato di IBIS ritorna dal suo viaggio d'affari, Diane, che ha una relazione con lui, scopre attraverso i timbri sul passaporto che Camby non si \u00e8 recato a Ginevra ma bens\u00ec a Johannesburg. Diane passa le informazioni a Patty e il team di \"Money Monster\", contattando degli hacker islandesi che sono stati ospiti di una trasmissione, comincia a cercare la verit\u00e0. Intanto, dopo aver evacuato una parte della Troupe dallo studio, la polizia spara a Lee ma lo manca, anche perch\u00e9 \u00e8 stato avvertito dalla regista del pericolo imminente. Diane e Patty preparano una trappola per incastrare Camby, organizzando un'intervista tra lui e Lee. Intanto il presentatore, il giovane dinamitardo e un cameraman della troupe sono scesi in strada per andare sul luogo dell'intervista, la Federal Hall National Memorial. Durante il tragitto, contornati da una folla di curiosi e di poliziotti, Kyle dice a Lee che non c'\u00e8 esplosivo nel giubbotto ma poi spara involontariamente al produttore del programma, Ron Sprecher, dopo che quest'ultimo aveva lanciato a Lee un nuovo auricolare per comunicare con la produzione.\nUna volta arrivati nel salone dove \u00e8 organizzata l'intervista Lee e Kyle vogliono risposte da un recalcitrante Camby, che continua a dare la colpa all'inconveniente dell'algoritmo matematico: il famigerato glitch. Lee spiega ai telespettatori che un algoritmo matematico di investimenti ad alta frequenza, come quello che regolava il fondo di investimenti, non avrebbe mai portato ad acquistare 800 milioni di dollari di azioni di una sola societ\u00e0, quindi quanto avvenuto \u00e8 spiegabile solo dall'intervento di una persona. La strategia di Camby diviene ben presto evidente: Camby ha dirottato tutti i soldi del fondo su quell'unica azione perch\u00e9 pensava di poter corrompere l'Unione dei minatori del Sudafrica e far sospendere lo sciopero, provocando cos\u00ec un forte rialzo del titolo. Ma il capo dei sindacalisti appena eletto, Moshe Mambo, riesce a far prevalere una linea dura, preannunciando anni di sciopero ad oltranza e provocando con questo annuncio sia la totale perdita di valore dei titoli della societ\u00e0 che la totale perdita di valore del fondo di investimento della IBIS. Ecco cosa ha portato al crollo del valore del fondo di investimento. Camby nega tutto, ma uno dei video reperiti dagli hacker lo mostra poche ore prima mentre parla con il sindacalista. Viene fuori che Camby non \u00e8 nuovo a questo tipo di comportamenti, solo che questa volta il suo intento non \u00e8 andato a buon fine. Camby continua a dare la colpa ai sistemi computazionali e Kyle decide di fargli indossare il giubbotto esplosivo. Nonostante le pressanti richieste di Kyle, Camby si rifiuta di ammettere le sue responsabilit\u00e0, sostenendo di non aver infranto nessuna legge e che finch\u00e9 le cose andavano bene e si realizzavano guadagni, nessuno si preoccupava della correttezza delle regole, perch\u00e9 gli affari si fanno esattamente cos\u00ec e questo \u00e8 il modo in cui agiscono anche russi e cinesi. Dichiara che il tutto \u00e8 sbagliato solo all'ultimatum di Kyle di farlo esplodere. Un attimo dopo che Camby pronuncia le parole \"sbagliato\" Kyle lascia andare il telecomando e viene ucciso dalla polizia.\nPochi minuti dopo viene annunciato che Walt Camby e la IBIS sono sotto inchiesta per violazione della legge sulle pratiche di corruzione straniera. Ma il tutto \u00e8 stato vissuto dal pubblico come uno spettacolo televisivo e una volta chiuso il grande spettacolo di Kyle e Lee contro Camby, il \"pubblico\" torna a pensare e a fare quello che faceva prima della trasmissione.\nProduzione.\nIl progetto \u00e8 stato annunciato il 7 febbraio 2012, quando Daniel Dubiecki ha aperto la sua societ\u00e0 di produzione cinematografica: The Allegiance Theater. \u00c8 la prima pellicola prodotta dalla societ\u00e0. L'11 ottobre 2012, Jodie Foster \u00e8 stata ingaggiata per dirigere il film. Il 25 luglio 2014, la TriStar Pictures ha ottenuto i diritti per finanziare e distribuire il film, con un budget di 30 milioni di dollari. George Clooney e Grant Heslov sono produttori del film con la loro Smokehouse Pictures.\nLa lavorazione era stata fissata per i primi mesi del 2013, in seguito posticipata. A luglio 2014 \u00e8 stato annunciato che la produzione sarebbe cominciata subito dopo il termine delle riprese di \"Ave, Cesare!\" dei fratelli Coen con Clooney tra i protagonisti. Le riprese sono cominciate ufficialmente a New York il 27 febbraio 2015.\nDistribuzione.\nLa pellicola \u00e8 stata presentata fuori concorso al Festival di Cannes 2016.\nIl film \u00e8 stato distribuito nelle sale cinematografiche statunitensi il 13 maggio 2016, mentre in Italia era gi\u00e0 uscito il giorno prima."}
{"id": "5788155", "revid": "124123", "url": "https://it.wikipedia.org/wiki?curid=5788155", "title": "Bejbut \u0160umenov", "text": "\u00c8 il campione WBA dei pesi massimi leggeri dal 2016. In precedenza \u00e8 stato anche detentore dei titoli WBA ed IBA nella divisione dei pesi mediomassimi. \nCarriera.\n\u0160umenov compie il suo debutto da professionista il 17 novembre 2007, sconfiggendo lo statunitense Walter Edwards per KO tecnico alla prima ripresa."}
{"id": "5788158", "revid": "92723", "url": "https://it.wikipedia.org/wiki?curid=5788158", "title": "Josef \u0160usta", "text": "Biografia.\nLaureato in filosofia, \u00e8 stato professore all'universit\u00e0 di Praga nel 1905 e ha anche ricoperto incarichi governativi quale Ministro della Pubblica Istruzione cecoslovacca nel 1920.\nDi \u0160usta ci si ricorda per i quattro volumi pubblicati tra il 1903 e il 1914 della serie \"Die r\u00f6mische Kurie und das Koncil von Trient\" (\"La curia romana e il concilio di Trento\") e per i suoi studi sulla storia sia contemporanea del suo tempo sia moderna europea, oltre che per le ricerche sulla storia cecoslovacca: tra il 1917 e il 1919 pubblica \"Dv\u011b knihy \u010desk\u00fdch d\u011bjin\" (\"Due libri di storia ceca\"), \"I: Posledn\u00ed P\u0159emyslovci a jejich d\u011bdictv\u00ed 1300-1308\" (\"I: Gli ultimi P\u0159emyslidi e la loro eredit\u00e0 1300-1308\") e \"II: Po\u010d\u00e1tky Lucembursk\u00e9 1308-1320\" (\"II: Le origini del Lussemburgo 1308-1320\")."}
{"id": "5788178", "revid": "348618", "url": "https://it.wikipedia.org/wiki?curid=5788178", "title": "Beibut Shumenov", "text": ""}
{"id": "5788180", "revid": "984922", "url": "https://it.wikipedia.org/wiki?curid=5788180", "title": "CGCG 275-022", "text": "CGCG 275-022 \u00e8 una galassia starburst con morfologia del tipo ad anello situata nella costellazione del Dragone a circa 430 milioni di anni luce dalla Terra.\n\u00c8 stata oggetto di studio mediante il Telescopio spaziale Spitzer nell'ambito dello Spitzer Wide-area Infrared Extragalactic (SWIRE) esplorando il campo di cielo denominato ELAIS-N1, uno dei sei campi previsti dall'indagine SWIRE.\nLa galassia mostra i bracci di spirale di colore rosso che indicano la presenza di abbondante quantit\u00e0 di polvere e presenta i segni di recente attivit\u00e0 di formazione stellare che \u00e8 stata probabilmente innescata dalla collisione con un'altra galassia."}
{"id": "5788182", "revid": "887375", "url": "https://it.wikipedia.org/wiki?curid=5788182", "title": "Dario Martinelli", "text": "Presso la KTU \u00e8 professore ordinario di Teoria e Storia delle Arti, alla Facolt\u00e0 di Arti, Scienze Umane e Sociali; \u00e8 anche professore aggregato presso le universit\u00e0 di Helsinki e della Lapponia. \u00c8 stato insignito con l'Ordine della Stella della Solidariet\u00e0 Italiana, per meriti di carattere scientifico e culturale, il 1\u00ba giugno 2006.\nRisiede a Vilnius, capitale della Lituania, ed \u00e8 stato Primo Ricercatore del Consiglio di Ricerca Lituano per un progetto sulle relazioni fra politica e musica della durata di tre anni, fino al dicembre 2016. Si occupa inoltre di filmologia zoosemiotica e zoomusicologia, un concetto quest'ultimo che egli riprende da Fran\u00e7ois Bernard M\u00e2che per svilupparlo in maniera propria. In generale, la sua formazione musicologica e semiotica deve molto ai suoi due mentori Gino Stefani, all'Universit\u00e0 di Bologna (dove Martinelli si \u00e8 laureato) e Eero Tarasti, all'Universit\u00e0 di Helsinki (dove Martinelli si \u00e8 dottorato).\nDal 2015 dirige una collana intitolata \"Numanities: Arts and Humanities in Progress\" per i tipi di Springer, dedicata agli sviluppi pi\u00f9 recenti e innovativi delle scienze umane. La collana \u00e8 stata inaugurata con una monografia dello stesso Martinelli, intitolata \"Arts and Humanities in Progress: A Manifesto of Numanities\", in cui vengono dettate le linee-guida di questa piattaforma teorica. \n\u00c8 autore anche di saggi non prettamente accademici. In \"Lettera a un futuro animalista\" (2014, tradotto poi in lituano nel 2017), dedicato a suo figlio Elmis, spiega la decisione di crescere suo figlio secondo un'etica animalista. Su questi temi, in generale, dal pensiero teorico di Martinelli emerge un'ontologia antispecista.\nMartinelli \u00e8 anche attivo come musicista e compositore, e ha pubblicato un CD di musica elettronica sperimentale con il compositore finlandese Petri Kuljuntausta, intitolato \"Zoosphere\" (2008), e uno di musica pop-rock intitolato \"(R)esistere\" (2009)."}
{"id": "5788186", "revid": "287204", "url": "https://it.wikipedia.org/wiki?curid=5788186", "title": "Lingua suy\u00e1", "text": ""}
{"id": "5788188", "revid": "344503", "url": "https://it.wikipedia.org/wiki?curid=5788188", "title": "Razzie Redeemer Award", "text": "Il Razzie Redeemer Award \u00e8 un premio annuale assegnato dai Golden Raspberry Awards per riconoscere che vincitori e nominati del passato possono proseguire la loro carriera e dare ottime performance. Il premio \u00e8 stato istituito nell'edizione del 2014; il vincitore viene votato dal pubblico sul sito Rotten Tomatoes."}
{"id": "5788198", "revid": "305330", "url": "https://it.wikipedia.org/wiki?curid=5788198", "title": "Cacciaviti", "text": ""}
{"id": "5788206", "revid": "1444345", "url": "https://it.wikipedia.org/wiki?curid=5788206", "title": "Intervention (singolo)", "text": "Intervention \u00e8 un singolo del gruppo musicale canadese Arcade Fire, pubblicato il 21 maggio 2007 come terzo estratto dal secondo album in studio \"Neon Bible\".\nCover.\nIl brano \u00e8 stato reinterpretato dal soprano statunitense Ren\u00e9e Fleming. La cover \u00e8 stata inserita nel suo album del 2010 \"Dark Hope\"."}
{"id": "5788227", "revid": "1883722", "url": "https://it.wikipedia.org/wiki?curid=5788227", "title": "No Cars Go", "text": "No Cars Go \u00e8 un singolo del gruppo musicale canadese Arcade Fire, pubblicato il 6 agosto 2007 come quarto estratto dal secondo album in studio \"Neon Bible\".\nPromozione.\nIl brano \u00e8 presente nel documentario \"Love the Beast\" di Eric Bana (2009).\nInoltre \u00e8 stato utilizzato come sigla del programma televisivo \"Quelli che il calcio\" (Rai 2) nella stagione 2011-2012 e 2012-2013 (18 settembre 2011 al 19 maggio 2013), condotta da Victoria Cabello.\nCover.\nIl direttore d'orchestra nonch\u00e9 pianista Maxence Cyrin ha prodotto una cover del brano in chiave pianistica nel suo album Nov\u00f6 Piano."}
{"id": "5788228", "revid": "1081171", "url": "https://it.wikipedia.org/wiki?curid=5788228", "title": "Senato della provincia di Buenos Aires", "text": "Il Senato della Provincia di Buenos Aires \u00e8 una delle due camere che costituiscono il Potere Legislativo della Provincia di Buenos Aires. Consiste di 46 senatori eletti a suffragio universale sul base delle sezione elettorale della Provincia.\nIl Senato provinciale viene presieduto dal Vicegovernatore della Provincia di Buenos Aires."}
{"id": "5788229", "revid": "57872", "url": "https://it.wikipedia.org/wiki?curid=5788229", "title": "Andrea Chessa", "text": "Carriera.\nIl debutto in Piazza del Campo avviene il 16 agosto 2011, quando la Contrada della Chiocciola gli affida \"Meremanna\".\nIl 2 luglio 2012 corre il Palio per la Contrada del Leocorno con il debuttante \"Magic Tiglio\". La sua corsa per\u00f2 termina presto, con una caduta alla prima curva del Casato.\nIl 2 luglio 2018 corre il Palio per la Contrada della Tartuca con il cavallo \"Rombo de Sedini\". Dopo quest'ultima corsa viene squalificato per sei edizioni del Palio.\nPresenze al Palio di Siena.\n\"Le vittorie sono evidenziate ed indicate in neretto.\"\nPresenze agli altri Palii.\nPalio di Asti.\nComune di Montechiaro 2018\nAccesso alla finale"}
{"id": "5788233", "revid": "124123", "url": "https://it.wikipedia.org/wiki?curid=5788233", "title": "Kamil Krofta", "text": "Biografia.\nHa ricoperto diversi ruoli importanti: da professore di storia austriaca all'universit\u00e0 di Praga (1911), a ministro della Santa Sede (1921), quindi a Vienna, divenuta capitale austriaca tra il 1922 e il 1925, poi a Berlino (Germania) nel biennio successivo, infine torna in patria, dove ricopre l'incarico di Ministro degli esteri tra il 1936 e il 1938. In questa nuova veste, decide di seguire le orme di Edvard Bene\u0161, che l'aveva preceduto nel ruolo, ma con la conferenza di Monaco e le sue conseguenze, Krofta decide di dimettersi.\nTra le sue opere di rilievo, vanno citati \"Kurie a c\u00edrkevn\u00ed spr\u00e1va zem\u00ed \u010desk\u00fdch v dob\u011b p\u0159edhusitsk\u00e9\" (\"La Curia e l'amministrazione ecclesiastica dei paesi cechi prima delle guerre hussite\"), \"B\u00edl\u00e1 hora\" (\"La Montagna Bianca\"), \"\u010cechy za P\u0159emyslovc\u016f\" (\"La Cechia pre P\u0159emyslidi\"); \"Star\u00e1 a nov\u00e1 st\u0159edn\u00ed Evropa\" (\"Vecchia e nuova Europa centrale\"), queste ultime tre sono pubblicazioni di storia politica."}
{"id": "5788234", "revid": "228587", "url": "https://it.wikipedia.org/wiki?curid=5788234", "title": "Ready to Start", "text": "Ready to Start \u00e8 un singolo del gruppo indie rock canadese Arcade Fire, pubblicato nel 2010 ed estratto dal terzo album \"The Suburbs\"."}
{"id": "5788238", "revid": "1718925", "url": "https://it.wikipedia.org/wiki?curid=5788238", "title": "Central Bank of the Republic of China (Taiwan)", "text": "La Central Bank of the Republic of China (Taiwan) (), conosciuta fino al 2007 con il nome Central Bank of China \u00e8 la banca centrale della Repubblica di Cina, lo stato \"de facto\" comunemente noto come Taiwan.\nIl suo nome ufficiale (\"Zh\u014dngy\u0101ng Y\u00ednh\u00e1ng\") significa letteralmente \"banca centrale\". Essa opera sotto la supervisione del gabinetto esecutivo (in inglese \"Executive Yuan\") che raccoglie i principali ministri del governo della Repubblica di Cina.\nStoria.\nLa banca \u00e8 stata fondata nel 1924 a Canton su iniziativa di Sun Yat-sen, per finanziare lo sviluppo della Repubblica di Cina. Il nome originario era semplicemente \"Banca centrale\" (in caratteri cinesi: \u4e2d\u592e\u9280\u884c, traslitterata in pinyin: \"Zh\u014dngy\u0101ng Y\u00ednh\u00e1ng\").\nNel 1928 sostitu\u00ec la \"Bank of China\" come banca centrale della Repubblica Cinese. In ogni modo, fino al 1942 in Cina operavano altri tre banchi d'emissione: la \"Bank of China\", la \"Banca dei Contadini Cinesi\" (\u4e2d\u570b\u8fb2\u6c11\u9280\u884c, traslitterato in pinyin: \"Zh\u014dnggu\u00f3 n\u00f3ngm\u00edn y\u00ednh\u00e1ng\") e la \"Banca delle Comunicazioni\" (\u4ea4\u901a\u9280\u884c, traslitterato \"Ji\u0101ot\u014dng Y\u00ednh\u00e1ng\").\nNel 1949, con la conclusione della guerra civile cinese, la sede della Banca Centrale venne trasferita a Taipei, dove si era rifugiato il governo nazionalista guidato dal generale Chiang Kai-shek. Nel 1961 riprese le sue operazioni in qualit\u00e0 di banca centrale per il paese ."}
{"id": "5788241", "revid": "92723", "url": "https://it.wikipedia.org/wiki?curid=5788241", "title": "Regno di Tahiti", "text": "Il Regno di Tahiti fu uno Stato insulare nell'oceano Pacifico dal 1788/1791 al 1880.\nLo Stato venne a suo tempo fondato dal capo locale Pomare I il quale, con l'aiuto di missionari e commercianti inglesi che gli fornirono armi da sparo europee, unific\u00f2 le isole di Tahiti, Mo'orea, Tetiaroa, Mehetia ed al suo picco massimo giunse ad includere Tuamotus, Tubuai, Raivavae e altre isole della Polinesia orientale. Il progressivo riconoscimento del regno unificato da parte delle monarchie europee, consent\u00ec a Tahiti di rimanere al di fuori della pesante colonizzazione spagnola, sebbene sia gli inglesi che i francesi ne pretesero il controllo. Il regno del resto era solo uno dei tantissimi stati indipendenti della Polinesia, in Oceania, assieme a Raiatea, Huahine, Bora Bora, Hawaii, Samoa, Tonga, Rarotonga e Niue che per\u00f2 contribuirono a portare un lungo periodo di pace e di fioritura culturale nell'area.\nTahiti e le sue dipendenze divennero un protettorato francese nel 1842 e lo rimasero sino a quando il paese non venne definitivamente annesso come colonia dalla Francia nel 1880. La monarchia venne abolita dalla Francia poco dopo pur contro il consenso del popolo che riteneva per certi versi questo atto un'autentica usurpazione di una sovranit\u00e0 nazionale consolidata.\nStoria.\nLa fondazione del regno.\nPomare I nacque a Pare nel 1743 circa, figlio secondogenito di Teu Tunuieaite Atua e di sua moglie, Tetupaia-i-Hauiri. Inizialmente regn\u00f2 sotto la reggenza di suo padre, alla morte del quale divenne Ari'i-rahi di Porionu'u il 23 novembre 1802.\nGi\u00e0 nel 1774 ad ogni modo l'area di Tahiti era stata minacciata di aggressione da parte della Spagna che tent\u00f2 di colonizzarla con l'apporto di 30 persone con dei missionari che giunsero via nave, ma essi non ebbero vita facile e anzi si scontrarono spesso col governo costituito di Pomare I il quale in breve tempo richiese l'intervento di soldati inglesi che gli passarono un gran numero di armi di fabbricazione europea che gli diedero in breve tempo un notevole vantaggio negli scontri. Tra questi vi era inoltre il capitano Cook che assistette il regnante di Tahiti nel 1779. Giunse di conseguenza un gruppo di missionari britannici della London Missionary Society, di fede questa volta protestante.\nDopo altri scontri, re Pomare I riusc\u00ec a unire tutti i differenti capi di Tahiti in un unico regno, composto della stessa Tahiti e delle isole di Moorea, Mehetia e Tetiaroa. Il suo ruolo come sovrano termin\u00f2 nel 1791 quando egli decise di abdicare in favore del figlio, ma rimase reggente del trono sino al 1803.\nIl consolidamento del potere.\nPomare II.\nPomare II, figlio del re Pomare I, sal\u00ec al trono il 13 febbraio 1791 a seguito dell'abdicazione di suo padre che gli govern\u00f2 come reggente sino al 1803.\nDopo la morte di suo padre pot\u00e9 regnare in maniera autonoma, ma lo stato si trovava ancora al centro di forti fermenti indipendentisti locali e, sebbene fosse stato riconosciuto inizialmente come supremo sovrano e Ari'i-maro-'ura dal regnante di Huahine, venne poi costretto a rifugiarsi a Mo?orea il 22 dicembre 1808. Fece ritorno dal suo esilio forzato qualche tempo dopo e sconfisse i suoi nemici nella Battaglia di Te Feipi. Fu a quel punto che venne riconosciuto come re di Tahiti, Mo'orea e sue dipendenze.\nQuesta iniziale caduta del sovrano, fece s\u00ec che altri capi di Tahiti si coalizzassero contro di lui per le sue pretese di potere e pertanto nel 1808 riuscirono a scacciarlo da Tahiti sulla vicina isola di Eimeo (Mo'orea).\nPomare a questo punto si riorganizz\u00f2 militarmente col supporto dei suoi uomini di fiducia sulle isole di Raiatea, Bora Bora e Huahine e ritorn\u00f2 nel proprio regno, riuscendo a vincere la decisiva battaglia di Feii del 12 novembre 1815. Come primo provvedimento il sovrano decise di perdonare tutti coloro che si sarebbero spontaneamente sottomessi alla sua autorit\u00e0.\nCon l'aiuto dei missionari, Pomare II lanci\u00f2 sull'isola una campagna di acculturamento basato sull'insegnamento del leggere e dello scrivere a tutta la popolazione, unitamente ad una conversione di massa e ad una riforma generale dei costumi che divennero da allora maggiormente europeizzanti.\nLo stato inizi\u00f2 cos\u00ec ad evolversi grazie anche alla fondazione delle prime fabbriche tessili ed alle prime raffinerie di zucchero. Nel 1817, Tahiti ottenne la propria prima stamperia e, nel 1819, le prime piantagioni di cotone, zucchero e caff\u00e8.\nPomare II si serv\u00ec largamente della conoscenza dei missionari anche per stendere le prime leggi di stato (settembre 1819) che regolamentavano la vita sull'isola e ne stabilivano i criteri, basandosi su alcuni principi fondamentali ed universali: protezione della vita e della propriet\u00e0, osservanza del sabato, santificazione del matrimonio e rispetto delle leggi.\nPomare IV.\nDopo il brevissimo regno di suo fratello Pomare III, ascese al trono di Tahiti la regina Pomare IV, figlia secondogenita di Pomare II, che rimase in carica come sovrana dal 1827 al 1877.\nElla continu\u00f2 l'opera del padre e del nonno, dedicando i propri primi anni di governo al consolidamento del proprio potere sull'isola ed unendo ai propri domini anche le isole di Ra'iatea e Porapora (Borabora). Accolse ed ospit\u00f2 favorevolmente molti studiosi e viaggiatori inglesi tra cui Charles Darwin.\nIl ritorno degli isolani di Pitcairn.\nDei primi coloni inglesi giunti sull'isola, giunti in gran parte dell'isola di Pitcairn a bordo della HMS Bounty nel 1790, ne erano rimasti nel 1829 solo sette degli 86 originari.\nPer questo nel 1830 la regina Pomare IV invit\u00f2 i pitcairniani a tornare a Tahiti cosa che fecero nel 1831 a bordo di una nave inglese ma questo esperimento non ebbe fortuna in quanto molti di questi morirono non essendo riusciti ad adattarsi ad una societ\u00e0 completamente diversa com'era quella di Thaiti, mentre i restanti tornarono a Pitcairn.\nProtettorato francese.\nNel 1842, mentre tra Francia e Gran Bretagna si apr\u00ec una crisi europea sulle sorti del Marocco, l'ammiraglio Dupetit Thouars, agendo indipendentemente dagli ordini ricevuti dal governo francese, convinse la regina Pomare IV di Tahiti ad accettare un protettorato francese sull'isola. George Pritchard, un missionario originario di Birmingham che aveva il ruolo di console britannico, si trovava a quel tempo all'estero. Nel novembre del 1843, Dupetit-Thouars (nuovamente su propria iniziativa) sbarc\u00f2 dei marinai francesi sull'isola, annettendo \"de facto\" lo stato ai domini francesi. Nel frattempo, saputa la notizia, Pritchard fece ritorno sull'isola ma sol per essere dapprima imprigionato e poi rispedito nel Regno Unito.\nPur avendo fatto questo atto, Thouars non aveva il potere di compiere trattati per conto dello stato francese, ma non venne mai nemmeno sanzionato per quanto compiuto. La notizia di Tahiti raggiunse l'Europa all'inizio del 1844 ed anche in Francia incontr\u00f2 non poche opposizioni. Il politico francese Fran\u00e7ois Guizot, supportato da re Luigi Filippo, denunci\u00f2 l'annessione dell'isola condotta senza il permesso del governo francese e il trattato non venne mai ratificato.\nAd ogni modo i francesi avevano degli interessi nella regione ed il trattato venne supportato da diverse fazioni politiche in patria. Scoppi\u00f2 una guerriglia tra gli tahitiani ed i francesi nel 1843 che perdur\u00f2 sino al 1847, ma Pomare IV continu\u00f2 a governare sotto l'amministrazione francese sino al 1877.\nCos\u00ec facendo, se da un lato la dinastia mantenne il proprio titolo ed il proprio trono, perse effettivamente il controllo sul proprio territorio.\nPomare V e l'abdicazione forzata.\nPomare V, figlio e successore di Pomare IV come re di Tahiti (3 novembre 1839 \u2013 12 giugno 1891), fu l'ultimo sovrano locale, regnando dal 1877 sino alla propria abdicazione forzata nel 1880 quando il governo francese, informalmente, gli impose di rinunciare definitivamente alla sua sovranit\u00e0 alla Francia, ricevendone in cambio una pensione ed alcune onorificenze.\nTahiti entr\u00f2 cos\u00ec nell'orbita della Polinesia francese come colonia della Francia stessa e da allora cess\u00f2 la sua indipendenza ed il regno che per quasi un secolo avevano retto le sorti dell'isola.\nL'impatto culturale del Regno di Tahiti.\nLa dinastia dei Pomare di Tahiti lasci\u00f2 un marchio indelebile sulla popolazione tahitiana e sulle culture locali. All'apice del proprio potere, i Pomare riuscirono a dominare un territorio pari a quasi 3 milioni di chilometri quadrati tra mare e terra, intrattenendo relazioni diplomatiche ed influenze sulle Isole Cook e su Rapa Nui. La popolazione locale del resto ampli\u00f2 di molto la propria cultura ed il proprio sviluppo grazie ai frequenti contatti col mondo occidentale. Sull'altro fronte, quello interno, la dinastia si impegn\u00f2 per\u00f2 altrettanto per mantenere salde alcune tradizioni consolidate."}
{"id": "5788245", "revid": "767487", "url": "https://it.wikipedia.org/wiki?curid=5788245", "title": "Arcana (gruppo musicale statunitense)", "text": "Gli Arcana sono stati un gruppo jazz fusion statunitense, attivo dal 1995 al 1997."}
{"id": "5788248", "revid": "144796", "url": "https://it.wikipedia.org/wiki?curid=5788248", "title": "Capitano Cook", "text": ""}
{"id": "5788249", "revid": "1776051", "url": "https://it.wikipedia.org/wiki?curid=5788249", "title": "Stolen Life", "text": "Stolen Life \u00e8 un EP del gruppo melodic death metal svedese Arch Enemy, pubblicato nel 2015 in Giappone."}
{"id": "5788250", "revid": "247222", "url": "https://it.wikipedia.org/wiki?curid=5788250", "title": "Mario Martelli (politico)", "text": "Combattente sul Ticino nel 1859, al fianco dei mille nel 1860, con Garibaldi in Trentino nel 1866, ha esercitato la professione forense a Milano ed \u00e8 stato il difensore d'ufficio dell'anarchico Gaetano Bresci."}
{"id": "5788251", "revid": "33528", "url": "https://it.wikipedia.org/wiki?curid=5788251", "title": "Cimitero di San Latino", "text": ""}
{"id": "5788252", "revid": "33528", "url": "https://it.wikipedia.org/wiki?curid=5788252", "title": "Chiesa di San Faustino ad Sanguinem", "text": ""}
{"id": "5788256", "revid": "767487", "url": "https://it.wikipedia.org/wiki?curid=5788256", "title": "Haterk", "text": "Haterk (, \u00e8 una comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl paese, una delle pi\u00f9 popolate comunit\u00e0 rurali della regione, si trova nella vallata del fiume Tartar a pochi chilometri dal bacino idrico di Sarsang."}
{"id": "5788260", "revid": "3115", "url": "https://it.wikipedia.org/wiki?curid=5788260", "title": "Centre Vinicole - Champagne Nicolas Feuillatte", "text": "La Centre Vinicole \u2013 Champagne Nicolas Feuillatte (CV-CNF), nota con il marchio Nicolas Feuillatte, \u00e8 una delle pi\u00f9 grandi case produttrici di champagne del mondo, con sede a Chouilly, nella regione della Champagne-Ardenne.\nStoria.\nHenri Macquart fond\u00f2 nel 1972 il Centre Vinicole de la Champagne (CVC) come centro di stoccaggio e vinificazione a servizio di pi\u00f9 cooperative e produttori della zona, in risposta ad esigenze emerse soprattutto a seguito della grande annata di produzione del 1970. \nNicolas Feuillatte, noto imprenditore la cui famiglia forniva altre case vinicole, decise in quegli stessi anni di produrre in proprio con il suo nome. Nel 1986 volle cedere il suo marchio al CVC e si dedic\u00f2 alla commercializzazione e pubblicit\u00e0 dello stesso fino alla sua morte nel 2014.\nIl Centre Vinicole \u2013 Champagne Nicolas Feuillatte vede la partecipazione di 82 cooperative e costituisce un colosso del settore attestato ormai da anni come il terzo produttore di champagne al mondo.\nProduzione.\nL'azienda si distingue per un'estrema variet\u00e0 di offerta con il dichiarato intento di andare incontro anche al mercato giovanile e femminile. Tra i prodotti che pi\u00f9 caratterizzano il marchio si segnalano:"}
{"id": "5788263", "revid": "339392", "url": "https://it.wikipedia.org/wiki?curid=5788263", "title": "Nicolas Feuillatte", "text": ""}
{"id": "5788266", "revid": "765341", "url": "https://it.wikipedia.org/wiki?curid=5788266", "title": "Tamatoa V", "text": "Biografia.\nAdottato da suo zio materno, il re Tamatoa IV di Raiatea e Tah'aa, gli succedette come sovrano il 19 agosto 1857 e venne incoronato ad Opoa dal reverendo Platt, il 1\u00ba dicembre 1860. Venne deposto il 8 febbraio 1871 dalla stessa popolazione in quanto ritenuto \"straniero\": egli era infatti figlio della regina Pomare IV di Tahiti e fratello del futuro sovrano Pomare V di Tahiti.\nFece quindi ritorno nel regno di Tahiti e mor\u00ec a Pape'ete il 30 settembre 1881. Venne succeduto da Tahitoe I, membro di un ramo cadetto della famiglia reale dei Tamatoa.\nMatrimonio e figli.\nSpos\u00f2 Moe Ma-hea-nu'u-a-Mai, figlia primogenita di Te-He-papai Ma-hea-nu'u-a-Mai, di Faaa, giudice della corte suprema, pastore protestante e membro del supremo consiglio delle chiese. La coppia ebbe due figli e quattro figlie:"}
{"id": "5788271", "revid": "1776051", "url": "https://it.wikipedia.org/wiki?curid=5788271", "title": "Francesco Parona", "text": "Biografia.\nLaureato in medicina, specializzato in ortopedia e anatomia, esercit\u00f2 quasi esclusivamente a Novara, dove fu a lungo chirurgo capo dell'Ospedale maggiore, presidente dell'ordine dei sanitari e membro del consiglio sanitario provinciale. Socio delle accademie di medicina di Torino, Bologna e Roma, in quest'ultima citt\u00e0 fece parte del Comitato centrale sanitario."}
{"id": "5788276", "revid": "1310927", "url": "https://it.wikipedia.org/wiki?curid=5788276", "title": "Song Boxuan", "text": ""}
{"id": "5788278", "revid": "116032096", "url": "https://it.wikipedia.org/wiki?curid=5788278", "title": "Talish (Nagorno Karabakh)", "text": "Talish () \u00e8 una comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl paese conta poco pi\u00f9 di 500 abitanti e si trova nell'angolo nord orientale del territorio del Nagorno Karabakh a pochi chilometri dal confine con l'Azerbaigian. Per tale motivo l'area \u00e8 spesso oggetto di monitoraggio da parte delle delegazioni del Gruppo di Minsk dell'OSCE per la verifica del rispetto dell'accordo di cessate-il-fuoco.\nNei pressi sorge il monastero di Horekavank.\nNel corso della Guerra dei quattro giorni in Nagorno Karabakh (2-5 aprile 2016), il villaggio viene occupato dalle forze azere e molte abitazioni subiscono gravi danni. Alcuni civili sono uccisi e si registrano casi di brutalit\u00e0 con mutilazioni come nel caso dell'anziana famiglia Khalapyan. Al termine del breve conflitto il villaggio ritorna sotto controllo armeno anche se per alcune settimane gli abitanti rifiutano di tornare temendo nuove azioni nemiche."}
{"id": "5788279", "revid": "640277", "url": "https://it.wikipedia.org/wiki?curid=5788279", "title": "Orlando Orfei", "text": "Biografia.\nFiglio di Paolo Orfei e di Ersilia Rizzoli, fratello di Riccardo (1908-1942) il padre di Moira Orfei, di Paride (1909-1956) il padre di Nando, Liana e Rinaldo, di Miranda (1913-1988) e di Irma .\nVive sin da piccolo la vita circense: gi\u00e0 a sei anni si esibisce come clown. Dopodich\u00e9, da 9 a 18 anni, \u00e8 giocoliere, acrobata, ciclista acrobatico e mago.\nDopo la seconda guerra mondiale Orlando Orfei inizia la propria carriera di direttore di circo, creando un tendone con i teloni dei camion dell'esercito americano. Dopo i primi successi, negli anni '50 acquista un vero tendone e debutta a Modena con il circo diretto assieme ai fratelli Paride e Miranda. In quel periodo inizia la sua carriera di ammaestratore di belve, con il metodo \u201cin dolcezza\u201d , che lo render\u00e0 celebre; nel 1964 presenta persino un numero con iene ammaestrate. Negli anni \u201860 afferma definitivamente nel campo circense il nome della famiglia Orfei con il \u201cCirco Nazionale Orfei\u201d. Nel suo circo iniziano a esibirsi le giovanissime Moira e Liana Orfei.\nPer la prima volta imposta gli spettacoli del circo con particolari soluzioni estetiche (fontane danzanti, parate, coreografie) e strutturali. Orfei inventa inoltre il sistema itinerante per riscaldare il tendone: un tempo i circhi erano costretti a interrompere le esibizioni a causa del rigido inverno; convince il suo amico Canobbio, ora il pi\u00f9 famoso produttore di teloni da circo nel mondo, a costruire il primo telone di plastica, quando i teloni erano tutti di cotone e si deterioravano velocemente.\nPrende parte a numerosi film con i suoi leoni, iene striate ed elefanti e particolarmente spettacolare \u00e8 la partecipazione in \"Ursus nella valle dei leoni\" come controfigura del protagonista. \u00c8 ospite delle prime trasmissioni televisive, da ricordare quella con Vittorio Gassman ne \"Il mattatore\". Viene nominato presidente dell'Ente Nazionale Circhi.\nNel 1967 organizza a Milano il Festival Mondiale del Circo in una struttura capace di diecimila posti a sedere. Nel 1968 si trasferisce in Brasile, dove fonda con i propri figli, Alberto, Viviana, Mario e Maurizia, il \u201cCirco nazionale italiano\u201d. Negli anni il circo Orfei in Brasile diviene il pi\u00f9 importante del Paese (che viene percorso in lungo e largo per ben sette volte).\nNel 1972 inaugura e gestisce il grande parco di divertimenti Tivoli Laguna, che conclude la sua attivit\u00e0 il 17 dicembre 1995. Ritorna in Italia nel 1978 nel circo del nipote Nando Orfei e nel 1994 come giurato al Festival del Circo di Verona. \nDal 1985 al 1990 percorre tutta l'America latina: da Rio de Janeiro va a Manaus, poi a Boa Vista, trasportando pi\u00f9 di 100 veicoli; entra in Venezuela, poi seguono Colombia, Ecuador, Per\u00f9, Bolivia, Cile, Argentina, Uruguay, Paraguay e ritorno in Brasile. Dopo pi\u00f9 di trent'anni di gloria il circo chiude i battenti nel 2003.\nL'artista, che soffriva di Alzheimer, muore a 95 anni a seguito di una polmonite.\nOnorificenze.\n\u00c8 cittadino onorario di Rio de Janeiro, San Paolo e Goi\u00e2nia.\nRiceve il titolo di Cittadino Carioca da parte del Comune di Rio de Janeiro e di Cittadino Igua\u00e7uano dal Comune di Nova Igua\u00e7u.\nIl 5 novembre 2012 ottiene la pi\u00f9 alta onorificenza del governo brasiliano per i cittadini che hanno reso servizi eccezionali per la cultura brasiliana. Riceve dal presidente del Brasile Dilma Rousseff la Gran Croce del Merito Culturale durante una cerimonia tenutasi al Palazzo Presidenziale.\nIl 24 novembre 2013 esce il documentario \"Orlando Orfei, o homem do circo vivo\" del regista Sylas Andrade, che illustra la vita del domatore e l'importanza che Orlando Orfei ha rappresentato per il mondo del circo. Il film che dura 85 minuti \u00e8 diviso in due parti: fino al 1968, quando Orfei si trasferisce in Brasile e i 45 anni di sua permanenza in Brasile."}
{"id": "5788284", "revid": "71433", "url": "https://it.wikipedia.org/wiki?curid=5788284", "title": "Regali da uno sconosciuto", "text": ""}
{"id": "5788286", "revid": "2000587", "url": "https://it.wikipedia.org/wiki?curid=5788286", "title": "Sovrani di Raiatea", "text": "Quello che segue \u00e8 un Elenco dei monarchi del regno di Raiatea. Tutti questi sovrani ebbero il titolo di \"Ari'i rahi\"."}
{"id": "5788287", "revid": "287204", "url": "https://it.wikipedia.org/wiki?curid=5788287", "title": "Drmbon", "text": "Drmbon (, ) \u00e8 una comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl paese conta poco pi\u00f9 di 600 abitanti e si trova nei pressi del bacino idrico di Sarsang.\nNella zona si trova una delle pi\u00f9 importanti miniere di rame dello Stato, attiva dal 2002 e con una produzione estrattiva di 350.000 tonnellate annue di minerale."}
{"id": "5788291", "revid": "1543377", "url": "https://it.wikipedia.org/wiki?curid=5788291", "title": "Stagno di Sa Perda Bianca", "text": "Lo stagno di Sa Perda Bianca, \u00e8 una zona umida situata nella Sardegna meridionale, in una vasta area stagnale che comprende anche gli stagni di Molentargius e Quartu e le saline di Cagliari, tutti ricompresi nel parco naturale regionale Molentargius - Saline, istituito nel 1999. Lo stagno appartiene amministrativamente al comune di Cagliari.\nGi\u00e0 dagli anni '70 inserito nella lista delle zone umide di importanza internazionale predisposta sulla base della convenzione di Ramsar, in base alla direttiva comunitaria \"Habitat\" n. 92/43/CEE e \"Uccelli\" n. 79/409/CEE \"Uccelli\" viene dichiarato sito di interesse comunitario (ITB040022) e zona di protezione speciale (ITB044002) e conseguentemente inserito nella rete Natura 2000, un sistema di aree dedicate alla conservazione della biodiversit\u00e0, caratterizzate dalla presenza di habitat e specie faunistiche e floristiche di elevato interesse."}
{"id": "5788292", "revid": "104485", "url": "https://it.wikipedia.org/wiki?curid=5788292", "title": "Army", "text": ""}
{"id": "5788297", "revid": "1924342", "url": "https://it.wikipedia.org/wiki?curid=5788297", "title": "Bad Habits", "text": ""}
{"id": "5788302", "revid": "307923", "url": "https://it.wikipedia.org/wiki?curid=5788302", "title": "Bad Habits (The Last Shadow Puppets)", "text": "Bad Habits \u00e8 un singolo del gruppo rock inglese The Last Shadow Puppets, pubblicato il 10 gennaio 2016. \u00c8 il primo singolo del gruppo dal 2008, anno di uscita di \"My Mistakes Were Made for You\"."}
{"id": "5788303", "revid": "699852", "url": "https://it.wikipedia.org/wiki?curid=5788303", "title": "Vank", "text": "Vank (, ) \u00e8 una comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl paese, una delle pi\u00f9 popolate fra le comunit\u00e0 rurali della regione, si trova in una ampia vallata del fiume Khachenaget nei pressi del celebre monastero di Gandzasar da cui il nome del villaggio (\"vank\" in armeno significa monastero ]."}
{"id": "5788304", "revid": "74801", "url": "https://it.wikipedia.org/wiki?curid=5788304", "title": "Homer (New York)", "text": "Homer \u00e8 una citt\u00e0 degli Stati Uniti d'America, nello stato di New York, nella Contea di Cortland. Al censimento del 2010 contava abitanti.\nLa citt\u00e0 possiede al suo interno il \"village\" chiamato anch'esso Homer."}
{"id": "5788306", "revid": "767487", "url": "https://it.wikipedia.org/wiki?curid=5788306", "title": "Sovrani di Bora Bora", "text": "Quello che segue \u00e8 un Elenco dei monarchi del regno di Bora Bora. Tutti questi sovrani ebbero il titolo di \"Ari'i rahi\"."}
{"id": "5788310", "revid": "699852", "url": "https://it.wikipedia.org/wiki?curid=5788310", "title": "Maghavuz", "text": "Maghavuz (, ) \u00e8 una comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl villaggio, che conta poco meno di mezzo migliaio di abitanti, si trova nella vallata del fiume Tartar a pochi chilometri dalla fortezza di Jraberd. Vi sorge la chiesa di Surp Gevorg."}
{"id": "5788311", "revid": "767487", "url": "https://it.wikipedia.org/wiki?curid=5788311", "title": "Sovrani di Huahine", "text": "Quello che segue \u00e8 un Elenco dei monarchi del regno di Huahine. Tutti questi sovrani ebbero il titolo di \"Ari'i rahi\"."}
{"id": "5788314", "revid": "1149807", "url": "https://it.wikipedia.org/wiki?curid=5788314", "title": "Mai Valentine", "text": ""}
{"id": "5788322", "revid": "1226", "url": "https://it.wikipedia.org/wiki?curid=5788322", "title": "La campana de Manfredonia", "text": "La campana de Manfredonia \u00e8 un trattato matematico , che trae il titolo dalla proverbiale campana di Manfredonia, scritto dal colonnello Francisco Balbasor, stampato a Siviglia nel 1726, e dedicato all'Infante di Spagna Ferdinando, principe delle Asturie.\nFrancisco Balbasor, italiano di nascita, era all'epoca comandante generale dell'artiglieria dell'esercito e della provincia in Andalusia, nonch\u00e9 direttore della reale accademia di matematica e artiglieria di Cadice, probabilmente dalla sua fondazione, nel 1722, ad opera di Filippo V. \nI due incarichi erano decisamente complementari: come \u00e8 noto, lo studio della balistica implica la conoscenza della matematica e della trigonometria.\nIl trattato \u00e8 anche un opuscolo di propaganda massonica - viste anche le ricche illustrazioni, opera probabilmente del medesimo autore del testo, tra cui una raffigurante chiaramente una loggia massonica - con il quale Balbasor diceva \"a Cadice c'\u00e8 una loggia massonica, ed io ne sono il gran maestro\", visti gli argomenti trattati: la trisezione dell'angolo, la quadratura del cerchio e la duplicazione del cubo, problemi di derivazione euclidea che un gran maestro della massoneria doveva padroneggiare. Si trattava della prima loggia massonica di Spagna, probabilmente cattolica e stuardista. Nonostante la loggia di Madrid \"Las Tres Flores de Lys\" vanti anch'essa tale primato, la sua fondazione rimonta soltanto al 1728. "}
{"id": "5788324", "revid": "1305772", "url": "https://it.wikipedia.org/wiki?curid=5788324", "title": "Xu Yang", "text": ""}
{"id": "5788326", "revid": "599013", "url": "https://it.wikipedia.org/wiki?curid=5788326", "title": "Xu Yang (calciatore 1974)", "text": ""}
{"id": "5788331", "revid": "767487", "url": "https://it.wikipedia.org/wiki?curid=5788331", "title": "Stagno di Chia", "text": "Lo stagno di Chia \u00e8 una zona umida situata lungo la costa meridionale della Sardegna, nell'omonima localit\u00e0. Appartiene amministrativamente al comune di Domus de Maria.\nIn base alla direttiva comunitaria \"Habitat\" n. 92/43/CEE approvata dalla Commissione europea nel 1992 \u00e8 stato dichiarato sito di interesse comunitario e inserito nella rete Natura 2000, un sistema di aree dedicate alla conservazione della biodiversit\u00e0, caratterizzate dalla presenza di habitat e specie faunistiche e floristiche di elevato interesse. Oltre allo stagno di Chia il sito, univocamente individuato dal codice ITB042230, comprende anche i vicini stagni di Campana e di Stangioni de su Sali."}
{"id": "5788334", "revid": "62244", "url": "https://it.wikipedia.org/wiki?curid=5788334", "title": "Xu Yang (calciatore 1979)", "text": ""}
{"id": "5788343", "revid": "699852", "url": "https://it.wikipedia.org/wiki?curid=5788343", "title": "Aradjadzor", "text": "Aradjadzor (, ) \u00e8 una comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl paese conta poco pi\u00f9 di settecento abitanti e si trova sulla sponda sinistra nella vallata del fiume Khachenaget."}
{"id": "5788345", "revid": "716642", "url": "https://it.wikipedia.org/wiki?curid=5788345", "title": "Yang Xu", "text": "Carriera.\nClub.\nHa giocato nella prima divisione cinese.\nNazionale.\nHa giocato nella nazionale cinese."}
{"id": "5788350", "revid": "699852", "url": "https://it.wikipedia.org/wiki?curid=5788350", "title": "Mokhratagh", "text": "Mokhratagh (, ) \u00e8 una comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl paese conta poco pi\u00f9 di trecento abitanti e sorge a pochi chilometri dal capoluogo regionale Martakert."}
{"id": "5788362", "revid": "6923", "url": "https://it.wikipedia.org/wiki?curid=5788362", "title": "Roadhouse Grill", "text": "Roadhouse Grill \u00e8 stata una catena di ristorazione fast food statunitense, chiusa per fallimento, tuttora operativa in Italia sotto l\u2019egida della Cremonini Spa.\nStoria.\nSu volont\u00e0 di John Y. Brown, Jr. e John D. Toole III, Roadhouse Grill nasce nell'ottobre 1992 con l'apertura del primo locale a Fort Lauderdale, in Florida. Il progetto si basa sulla produzione di carni bovine, come materia prima, con conseguente ristorazione.\nIn seguito, vennero aperti sempre pi\u00f9 ristoranti della catena, diffondendosi in: Alabama, Arkansas, Florida, Georgia, Louisiana, Mississippi, New York, Nevada, Carolina del Nord, Ohio, Carolina del Sud e Tennessee. Fuori dagli Stati Uniti, Roadhouse Grill arriv\u00f2 ben presto anche in altre nazioni riscuotendo per\u00f2 poco successo, soprattutto date la crisi finanziaria ed il quasi fallimento avvenuti fra il 2007 e il 2008; data questa situazione, alcune filiali di Roadhouse Grill in America vennero chiuse, altre invece vennero convertite in aziende autonome, mantenendo il tipo di ristorazione.\nArrivando al 28 settembre 2000, Roadhouse Grill sbarc\u00f2 anche in Europa. In Italia, Roadhouse Grill \u00e8 gestita da Cremonini S.p.a., che apr\u00ec il primo ristorante nel novembre 2001 a Legnano (MI); in seguito si distribu\u00ec rapidamente in buona parte della penisola e nel 2012 l'azienda Cremonini riusc\u00ec ad acquisire il marchio, facendo ripartire l'economia della catena in collaborazione con la sede legale di West Palm Beach."}
{"id": "5788363", "revid": "699852", "url": "https://it.wikipedia.org/wiki?curid=5788363", "title": "Harutyunagomer", "text": "Harutyunagomer (, ) \u00e8 una comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl paese conta circa quattrocento abitanti e si trova sulla sponda destra nella vallata del fiume Tartar a pochi chilometri dal bacino idrico di Sarsang. "}
{"id": "5788375", "revid": "1776051", "url": "https://it.wikipedia.org/wiki?curid=5788375", "title": "Giuseppe Pasolini Zanelli", "text": "Biografia.\nDi antica stirpe nobiliare, risalente ad una concessione di Clemente X, imparentato col senatore Gaspare Finali, \u00e8 stato consigliere comunale ed assessore anziano di Faenza, ha ereditato da suo padre Scipione Pasolini Zanelli una cospicua ricchezza e la gestione del Canale naviglio Zanelli, una via d'acqua attivata nel 1782 per ovviare alla scarsa praticabilit\u00e0 invernale della strada Faentina. Deputato per due legislature, \u00e8 stato nominato senatore a vita nel 1901."}
{"id": "5788381", "revid": "496876", "url": "https://it.wikipedia.org/wiki?curid=5788381", "title": "Mataghis", "text": "Mataghis (, ) \u00e8 una comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl paese conta poco pi\u00f9 di cinquecento abitanti ed \u00e8 situato nella vallata del fiume Tartar, nell'estremo settore nord orientale del Nagorno Karabakh. Proprio la vicinanza al confine con l'Azerbaigian rende quest'area transitabile solo con permesso speciale.\nNel raggio di qualche chilometro di distanza sorgono in zone impervie i monasteri di Yeghishe Arakyal e di Horekavank anche essi raggiungibili solo dietro autorizzazione governativa.\nAll'inizio della guerra dei quattro giorni il villaggio viene raggiunto da drappelli di soldati azeri che sono riusciti a infiltrarsi in territorio armeno per alcuni chilometri e che vengono successivamente respinti o eliminati dalle forze di difesa. Alla fine del mese di aprile l'insediamento \u00e8 fatto oggetto di lanci missilistici provenienti dal territorio azero che danneggiano alcune abitazioni."}
{"id": "5788385", "revid": "1543377", "url": "https://it.wikipedia.org/wiki?curid=5788385", "title": "Kellyton", "text": "Kellyton \u00e8 una \"town\" degli Stati Uniti d'America, situata nella Contea di Coosa dello stato dell'Alabama.\nSociet\u00e0.\nEvoluzione demografica.\nNel 2010, la citt\u00e0 contava una popolazione di 217 abitanti."}
{"id": "5788388", "revid": "699852", "url": "https://it.wikipedia.org/wiki?curid=5788388", "title": "Verin Horatagh", "text": "Verin Horatagh (, ) \u00e8 una comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl paese, che conta poco pi\u00f9 di quattrocento abitanti, si trova sulla sponda destra nella vallata del fiume Tartar a pochi chilometri dal bacino idrico di Sarsang."}
{"id": "5788390", "revid": "767487", "url": "https://it.wikipedia.org/wiki?curid=5788390", "title": "Zhang Chiming", "text": ""}
{"id": "5788391", "revid": "2121138", "url": "https://it.wikipedia.org/wiki?curid=5788391", "title": "Europa Universalis (serie)", "text": "Europa Universalis, abbreviata spesso in EU, \u00e8 una serie di videogiochi di strategia in tempo reale sviluppata dalla Paradox Interactive e pubblicati su PC da Strategy First, Koch Media e infine dalla Paradox stessa. I capitoli principali della serie sono quattro e sono apparsi su Microsoft Windows, macOS e Linux (la quarta iterazione).\nModalit\u00e0 di gioco.\nTutti i giochi della serie prevedono che il giocatore prenda il controllo di una nazione del mondo tra tutte quelle disponibili in un certo periodo storico. Lo scopo \u00e8 di governarla, decidendo la linea politica, economia ed eventuali azioni militari. Si potr\u00e0 quindi reclutare, dichiarare guerra, acquisire nuovi territori, colonizzare terre, migliorare citt\u00e0, gestire la tassazione, la ricerca tecnologica, il commercio e la diplomazia. Le altre nazioni non selezionate sono gestite dall'IA o da un misto di altri giocatori (connessi in LAN o internet) e IA.\nLa coerenza storica degli avvenimenti \u00e8 sempre stata un punto centrale per il franchise tanto da essere definito storico-strategico. Sono cos\u00ec riportate le principali guerre, riforme religiose, colonizzazioni, annessioni, scoperte, rivolte e crisi. Le decisioni prese dall'avvio della partita per\u00f2 possono modificare anche radicalmente il corso della storia nel gioco. Il periodo storico di riferimento per la serie principale va generalmente dalla scoperta dell'america del 1492 alla rivoluzione francese del 1789, ma in alcuni giochi o espansioni \u00e8 stato esteso arrivando a coprire dal 1399 al 1821.\nLa curva di apprendimento per questa serie \u00e8 ripida per la mancanza quasi totale di tutorial (presenti solo nell'ultimo titolo) e gli innumerevoli parametri da tenere sotto controllo per ogni decisione. I videogiochi oltretutto non sono distribuiti in lingua italiana.\nCaratteristiche tecniche.\nI videogiochi della serie, seppur definibili in tempo reale, hanno delle caratteristiche proprie dei videogiochi a turni e gestionali. Il tempo \u00e8 strutturato come una sequenza di giorni, ma \u00e8 possibile mettere il gioco in pausa per dare ordini alle truppe, riflettere sulle conseguenze di un avvenimento o gestire la nazione. Inoltre lo scorrere dei giorni pu\u00f2 essere velocizzato o rallentato a piacimento. Gli aspetti finanziari, diplomatici, religiosi, culturali, tecnologici e commerciali sono invece strutturati in maniera minuziosa offrendo ampio controllo al giocatore.\nSolo a partire da Europa universalis 3 i giochi possiedono un motore grafico 3D mentre i predecessori sono 2D."}
{"id": "5788394", "revid": "699852", "url": "https://it.wikipedia.org/wiki?curid=5788394", "title": "Vaghuhas", "text": "Vaghuhas (, ) \u00e8 una comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl paese, che conta poco pi\u00f9 di seicento abitanti, si trova sulle colline della sponda destra sopra la vallata del fiume Tartar a pochi chilometri dal bacino idrico di Sarsang.\nNei pressi sorge il Monastero di Khatravank."}
{"id": "5788398", "revid": "281901", "url": "https://it.wikipedia.org/wiki?curid=5788398", "title": "Ctenopharyngodon idellus", "text": ""}
{"id": "5788399", "revid": "111630382", "url": "https://it.wikipedia.org/wiki?curid=5788399", "title": "MOO J1142+1527", "text": "MOO J1142+1527 \u00e8 un ammasso di galassie situato nella costellazione del Leone a una distanza da noi di circa 8,5 miliardi di anni luce.\n\u00c8 stato scoperto utilizzando il Wide-field Infrared Survey Explorer (WISE). \u00c8 stato ulteriormente studiato con telescopi terrestri e con il Telescopio spaziale Spitzer.\n\u00c8 il pi\u00f9 massiccio ammasso di galassie conosciuto con un redshift di z &gt; 1,15, il secondo con redshift di z &gt; 1 e, in base alla teoria cosmologica, si prevede che sia uno dei 5 ammassi pi\u00f9 massicci con redshift z \u2265 1,19.\nMOO J1142+1527 contiene una grande quantit\u00e0 di gas intergalattico che raggiunge la temperatura di 10 milioni di gradi."}
{"id": "5788404", "revid": "63727", "url": "https://it.wikipedia.org/wiki?curid=5788404", "title": "DB Super Rallye", "text": ""}
{"id": "5788408", "revid": "111433", "url": "https://it.wikipedia.org/wiki?curid=5788408", "title": "Digor", "text": ""}
{"id": "5788410", "revid": "121402646", "url": "https://it.wikipedia.org/wiki?curid=5788410", "title": "Miguel Blay", "text": "Biografia.\nStudi\u00f2 presso la Scuola di Disegno e Pittura di Olot, diretto da Josep Berga e Joaquin Vayreda. Pi\u00f9 tardi, in Italia e in Francia ha ricevuto una solida formazione artistica, e a Parigi, frequent\u00f2 la bottega dello scultore Henri Chapu.\nHa ricevuto nel 1892 la prima medaglia della Mostra Nazionale di Belle Arti di Madrid con la scultura \"Los primeros fr\u00edos\", opera modernista che influenz\u00f2 un'intera generazione di scultori catalani.\n\u00c8 stata uno dei pi\u00f9 grandi maestri scultori, tra i suoi alunni c'era Julio Antonio. Ha collaborato con l'architetto Llu\u00eds Dom\u00e8nech i Montaner con una scultura \"La canci\u00f3n popular\", posto in un angolo della facciata del Palau de la M\u00fasica Catalana di Barcellona.\nNel 1909 \u00e8 stato nominato accademico della Real Academia de Bellas Artes de San Fernando di Madrid e docente di modellistica presso la Scuola di San Fernando, incarico che ha mantenuto fino al 1925, quando \u00e8 nominato direttore dell'Accademia di Spagna a Roma.\nMorte.\nMor\u00ec il 22 gennaio 1936."}
{"id": "5788411", "revid": "699852", "url": "https://it.wikipedia.org/wiki?curid=5788411", "title": "Khnkavan", "text": "Khnkavan ( \u00e8 una piccola comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl villaggio, che conta poco meno di duecento abitanti, si trova sulle colline della sponda destra sopra la vallata del fiume Tartar a pochi chilometri dal bacino idrico di Sarsang.\nPraticamente attiguo al villaggio di Vaghuhas, si trova nei pressi del monastero di Khatravank."}
{"id": "5788412", "revid": "54253", "url": "https://it.wikipedia.org/wiki?curid=5788412", "title": "Cratere del Lago Lonar", "text": ""}
{"id": "5788417", "revid": "124123", "url": "https://it.wikipedia.org/wiki?curid=5788417", "title": "Hans Hirtz", "text": "Biografia.\nIl percorso di studi e di formazione di Hirtz si svolse nei circoli artistici di Strasburgo, dove i documenti storici rintracciabili lo attestarono operante dal 1421 al 1463, e lo definirono come uno dei pi\u00f9 importanti pittori germanici della sua epoca.\nFu iscritto alla gilda dei pittori di Strasburgo.\nIl suo stile ader\u00ec al tardo gotico della zona del Reno e gli storici dell'arte lo identificano con l'artista che realizz\u00f2 gli sette pannelli de \"La Passione di Karlsruher\", una delle opere pi\u00f9 significative e pregevoli del tardo Medioevo germanico.\nTra i pannelli attualmente conservati al Museo Wallraf-Richartz di Colonia, si possono citare una \"Crocifissione\", una \"Preghiera al Monte degli Ulivi\", una \"Flagellazione\" e una \"Cattura di Cristo\".\nSono attribuiti a Hirtz anche i lavori eseguiti alle vetrate delle chiese di Saint-Pierre-le-Vieux e di San Guglielmo a Strasburgo."}
{"id": "5788419", "revid": "106722682", "url": "https://it.wikipedia.org/wiki?curid=5788419", "title": "Cartografia di Encelado", "text": "Per la cartografia di Encelado, l'Unione Astronomica Internazionale ha convenzionalmente suddiviso la superficie del satellite secondo un reticolato, adatto a una rappresentazione in scala 1:500.000, che definisce 15 maglie.\nLa cartografia \u00e8 il risultato dell'elaborazione delle immagini di dettaglio ottenute durante i sorvoli ravvicinati compiuti dalla sonda Cassini. Ne venne prodotta una prima versione nel 2006 che risult\u00f2 essere, oltre che incompleta poich\u00e9 combinava immagini ad alta risoluzione con altre a bassa, anche imprecisa poich\u00e9 il cratere Salih, che definisce il meridiano fondamentale, non era stato ancora ripreso nelle immagini ad alta risoluzione. Dopo il 2008, quando furono disponibili immagini del cratere Salih ad alta risoluzione, si pot\u00e9 correggere l'errore che aveva portato a uno spostamento di 3,5\u00b0 e predisporre la nuova versione della cartografia attualmente in uso.\nAlle maglie del reticolato \u00e8 stato assegnato un codice di tipo \"Se-n\", dove \"Se\" \u00e8 l'acronimo di \"Saturno\" e \"Encelado\" mentre \"n\" \u00e8 il sequenziale assegnato alla maglia all'interno del reticolato. La numerazione delle maglie avviene da nord verso sud e da est verso ovest. Le maglie circumpolari sono di forma circolare. A ogni maglia \u00e8 stato inoltre assegnato un nome ripreso da un elemento topografico di rilievo che si trova nella maglia.\nLe dimensioni delle maglie differiscono per numero di gradi di longitudine e latitudine coperti. Inoltre lungo i confini latitudinali le maglie si sovrappongono per 1 grado.\nComplessivamente sono state definite cinque fasce di maglie. La prima, posta a cavallo dell'equatore, si estende tra i 22\u00b0\u00a0N e i 22\u00b0\u00a0S ed \u00e8 suddivisa in cinque maglie di 72\u00b0 di longitudine ciascuna. La seconda e la terza si estendono tra i 21\u00b0\u00a0N/S e i 66\u00b0\u00a0N/S e sono suddivise in quattro maglie di 90\u00b0 di longitudine ciascuna. Per tutte queste fasce si \u00e8 adottato come meridiano convenzionale per l'avvio della suddivisione in maglie quello posto a 0\u00b0\u00a0E. Ciascuna delle altre fasce, che si estende oltre i 65\u00b0\u00a0N/S, \u00e8 composta dalla sola maglia circumpolare.\nSchema d'insieme.\nIl seguente schema illustra le posizioni relative delle maglie:"}
{"id": "5788424", "revid": "1287884", "url": "https://it.wikipedia.org/wiki?curid=5788424", "title": "Sergio DellaPergola", "text": ""}
